<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:lang="sl">
    <teiHeader>
        <fileDesc>
            <titleStmt>
                <title type="main">Nadvojvoda Evgen 1863–1954</title>
                <author>
                    <name>
                        <forename>Gregor</forename>
                        <surname>Antoličič</surname>
                    </name>
                    <roleName>mladi raziskovalec</roleName>
                    <affiliation>Zgodovinski inštitut Milka Kosa, ZRC SAZU</affiliation>
                    <address>
                        <addrLine>Novi trg 2</addrLine>
                        <addrLine>SI-1000 Ljubljana</addrLine>
                    </address>
                    <email>gregor.antolicic@zrc-sazu.si</email>
                </author>
            </titleStmt>
            <editionStmt>
                <edition><date>2015-10-13</date></edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Kongresni trg 1</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/98</pubPlace>
                <date>2015</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">55</biblScope>
                <biblScope unit="issue">2</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <profileDesc>
            <langUsage>
                <language ident="sl"/>
                <language ident="en"/>
            </langUsage>
            <textClass>
                <keywords xml:lang="en">
                    <term>Archduke Eugen</term>
                    <term>World War I</term>
                    <term>Isonzo Front</term>
                    <term>Command of the South-West Front</term>
                    <term>Maribor</term>
                </keywords>
                <keywords xml:lang="sl">
                    <term>nadvojvoda Evgen</term>
                    <term>prva svetovna vojna</term>
                    <term>soška fronta</term>
                    <term>poveljstvo jugozahodne fronte, Maribor</term>
                </keywords>
            </textClass>
        </profileDesc>
        <revisionDesc>
            <listChange>
                <change>
                    <date>2015-10-14</date>
                    <name>Andrej Pančur</name>
                    <desc>Pretvorba iz DOCX v TEI, dodatno kodiranje</desc>
                </change>
            </listChange>
        </revisionDesc>
    </teiHeader>
    <text xml:lang="sl">
        <front>
            <docAuthor>Gregor Antoličič<note place="foot" xml:id="ftn1" n="*">mladi raziskovalec,
                    Zgodovinski inštitut Milka Kosa, ZRC SAZU, Novi trg 2, SI-1000 Ljubljana, <ref
                        target="mailto:gregor.antolicic@zrc-sazu.si"
                        >gregor.antolicic@zrc-sazu.si</ref></note></docAuthor>
            <docImprint>
                <idno type="cobissType">Cobiss tip: 1.02</idno>
                <idno type="UDC">UDK: 929Evgen Avstrijski, nadvojvoda</idno>
            </docImprint>
            <div type="abstract">
                <head>IZVLEČEK</head>
                <p><hi rend="italic">Avtor v članku Nadvojvoda Evgen 1863–1954 obravnava osnovno
                        biografsko skico nadvojvode Evgena od njegovega rojstva do prvih mesecev po
                        vstopu Kraljevine Italije v prvo svetovno vojno. Nadvojvoda Evgen je bil
                        rojen leta 1863 in je pripadal habsburški dedni hiši. V toku svojega
                        življenja je zgradil izjemno vojaško kariero, ki je dosegla svoj vrhunec v
                        času prve svetovne vojne. Nadvojvoda Evgen je namreč po odhodu Oskarja
                        Potioreka z mesta poveljnika avstro-ogrske vojske na Balkanu postal njegov
                        naslednik. Na tem položaju je ostal do maja leta 1915, ko je Kraljevina
                        Italija vstopila v vojno. V tistem trenutku je nadvojvoda Evgen postal
                        poveljnik novoustanovljenega poveljstva jugozahodne fronte. Iz slovenske
                        perspektive je to dejstvo pomembno ne samo zato, ker je pod to poveljstvo
                        spadalo tudi bojišče ob Soči, ampak ker je bilo poveljstvo jugozahodne
                        fronte med majem 1915 in marcem 1916 in nato še od marca 1917 do novembra
                        1917 nastanjeno v Mariboru. Mesto ob Dravi je s prisotnostjo tako visokega
                        in za naše dežele izredno pomembnega poveljstva v času vélike vojne doseglo
                        v primerjavi z drugimi slovenskimi mesti izjemen položaj. Nadvojvoda Evgen
                        in širši javnosti morda bolj znani Svetozar Boroević de Bojna tako
                        predstavljata ključni osebi pri organizaciji in izvedbi vojaških akcij na
                        soškem bojišču. Temelj pričujočega članka predstavlja predstavitev vojaške
                        kariere nadvojvode Evgena, ki ga je pripeljala do zasedbe pomembnega
                        položaja od začetka prve svetovne vojne naprej. Hkrati pa pričujoči članek
                        predstavlja osnovo za nadaljnje raziskovanje delovanja nadvojvode Evgena v
                        času prve svetovne vojne. </hi></p>
                <p><hi rend="italic">Ključne besede: nadvojvoda Evgen, prva svetovna vojna, soška
                        fronta, poveljstvo jugozahodne fronte, Maribor</hi></p>
            </div>
            <div type="abstract" xml:lang="en">
                <head>ABSTRACT</head>
                <head type="main">ARCHDUKE EUGEN 1863–1954</head>
                <p><hi rend="italic">In the article Archduke Eugen 1863–1954 the author deals with
                        the basic biography of Archduke Eugen from his birth until the first months
                        after the Italian involvement into World War I. Archduke Eugen was born in
                        1863 as a member of the Habsburg dynasty. During his lifetime Eugen achieved
                        a magnificent military career, culminating during the World War I. In fact,
                        after Oskar Potiorek had left the position of the Commander of the Balkan
                        Army, Eugen became his successor. Archduke Eugen remained in this position
                        until May 1915, when Italy entered the war. At this time he became the
                        Commander of the newly-established Command of the South-West Front. From the
                        Slovenian perspective this fact matters not only because the Isonzo Front
                        was under this Command, but also because between May 1915 and March 1916 as
                        well as between March 1917 and November 1917 the headquarters of the Command
                        of the South-West Front were located in the Slovenian city of Maribor.
                        Because of the presence of this Command during the Great War, this city by
                        the river Drava attained an exceptional position in comparison with other
                        Slovenian cities. Archduke Eugen and the renowned Svetozar Boroević von
                        Bojna represent the key protagonists of the organisation and implementation
                        of military actions on the Isonzo battlefield. The core of this article
                        consists of the presentation of the military career of Archduke Eugen, which
                        led him to attain important positions since the beginning of World War I. At
                        the same time the article represents a foundation for the further research
                        of Archduke Eugen's activities during World War I.</hi></p>
                <p><hi rend="italic">Keywords: Archduke Eugen, World War I, Isonzo Front, Command of
                        the South-West Front, Maribor</hi></p>
            </div>
        </front>
        <body>
            <p>Kadar govorimo o slovenskem ozemlju v času prve svetovne vojne in njegovi vojaški
                vpetosti v velike spopade vélike vojne, stopita v ospredje vloga in pomen Svetozarja
                Boroevića de Bojne in njemu podrejenih vojakov na soškem bojišču. Toda v času, ko se
                je Boroević boril ob Soči, je bilo v Mariboru nastanjeno poveljstvo jugozahodne
                fronte, kateremu je bil podrejen tudi Boroević. To poveljstvo se je nahajalo v
                Mariboru od 27. maja 1915 do 24. marca 1916 in nato še od 11. marca 1917 do 12.
                novembra 1917. V tem času je bil poveljnik tega poveljstva nadvojvoda Evgen. Slednji
                je tako morda ena izmed pozabljenih, vsaj na področju slovenskega zgodovinopisja,
                vojaških osebnosti prve svetovne vojne. Pričujoči članek vsekakor nima namena
                osvetliti celotnega pomena življenja in dela nadvojvode Evgena, ampak bodo v njem
                predstavljeni osnovni biografski podatki v obdobju od leta 1863 do 1915 ter vojaški
                pomen Evgena od začetka prve svetovne vojne do prvih mesecev po vstopu Kraljevine
                Italije v vojno.<note place="foot" xml:id="ftn2" n="1"><bibl>Zoë von Schildenfeld,
                            <hi rend="italic">Erzherzog Eugen 1863−1963</hi> (Innsbruck: Verlag
                        Felizian Rauch, 1963), 62, 68, 71</bibl>.</note></p>
            <p>Nadvojvoda Evgen je bil rojen 21. maja 1863 v mestu Gross-Seelowitz oz. Židlochovice
                na Moravskem oz. na ozemlju današnje Republike Češke. Njegov oče je bil Karl
                Ferdinand Avstrijski. Glede na poklicno pot Evgena lahko rečemo, da mu je bila po
                očetovi strani že v zibelko dana vojaška kariera. Oče Karl Ferdinand je namreč
                služil v cesarski vojski, med drugim je pomagal pri zatiranju upora 1848 v Pragi in
                dosegel čin generala. Še vidnejša vojaška osebnost je bil Evgenov ded, oče Karla
                Ferdinanda, Karl Avstrijski nadvojvoda Tešenski, znameniti zmagovalec nad
                Napoleonom. Karlu je namreč prvemu uspelo poraziti Napoleona 21. in 22. maja 1809 v
                bitki pri kraju Aspern. V spomin na vojaške dosežke Karla na dunajskem Heldenplatzu
                stoji njegov kip, nasproti le-tega pa je kip princa Evgena, po katerem naj bi
                nadvojvoda Evgen dobil ime. Če se ozremo na drugo stran Evgenove družine, je njegova
                mati Elizabeta Avstrijska izhajala iz madžarske veje Habsburžanov (po pričevanju
                nadvojvode Evgena naj bi bila njegova mati najprej predvidena za ženo cesarja Franca
                Jožefa, preden se je ta nesmrtno zaljubil v njegovo Sisi). Njen oče je bil Jožef
                Anton Habsburški, ki je od leta 1796 zasedal mesto madžarskega palatina. Tako se je
                v nadvojvodi Evgenu mešala vojaška in politična sposobnost prednikov, ki jo je znal
                v času svojega življenja zelo dobro izkoristiti. Evgen je imel 6 bratov in sester
                (od tega sta dva umrla kot dojenčka) in eno polsestro (njegova mati je bila namreč v
                prvem zakonu poročena s Ferdinandom Karlom Avstrijskim Este, ki pa je umrl leta
                1849). Najbolj znana sestra nadvojvode Evgena je bila Marija Kristina, ki se je 29.
                novembra leta 1879 poročila s španskim kraljem Alfonsom XII. Tako se še danes v
                španski kraljevi družini pretaka kri družine nadvojvode Evgena.<note place="foot"
                    xml:id="ftn3" n="2"><bibl>Schildenfeld, <hi rend="italic">Erzherzog Eugen</hi>,
                        7, 11, 13, 16</bibl>. <bibl>Rupert Stummer, <hi rend="italic">Erzherzog
                            Eugen 1863−1954</hi> (Salzburg: Österreichischer Milizverlag, 2009),
                        28–32</bibl>. <bibl>AT-OeStA/HHStA UR FUK 2519, Geburt von Erzherzog
                        Eugen</bibl>.</note></p>
            <figure>
                <head>Slika 1: Nadvojvoda Evgen von Österreich-Teschen</head>
                <graphic url="NadvojvodaEvgen1.jpg" height="400px"/>
                <p>Vir: Pokrajinski arhiv Maribor</p>
            </figure>
            <p>Evgen je svoje otroštvo do leta 1866 preživljal v Brnu, nato pa na Dunaju. Čas
                počitnic oziroma tako imenovane Sommerfrische (čas, ko sta plemstvo in visoka
                aristokracija zapustila velika mesta in se odpravila na podeželje) je Evgenova
                družina preživljala v krajih Gmunden (idilično mestece ob Traunseeju vzhodno od
                Salzburga in tako tudi v bližini cesarjevega poletnega domicila v Bad Ischlu), Badnu
                (kraj južno od Dunaja) in Gross-Seelowitzu. Evgena so privatni učitelji poučevali
                jezike, matematiko, umetnostno zgodovino, glasbo, naravoslovje itd. Kljub navidezno
                idiličnemu otroštvu je bil Evgen deležen zelo špartanske vzgoje. Ta je predvidevala
                zgodnje vstajanje, umivanje s hladno vodo ter dolge jutranje sprehode, ki so
                potekali v vsakem vremenu. Po sprehodu, med katerim tudi ob izredno hladnem vremenu
                ni bilo dovoljeno dati rok v žep, je sledil zajtrk, ki je bil po navadi sestavljen
                iz hladnega mleka ter enega kosa suhega črnega kruha. Evgen je kazal tudi veliko
                glasbeno nadarjenost. Tako sta s sestro Marijo Kristino ob njegovih obiskih v
                Španiji velikokrat štiriročno igrala na klavir. Enega izmed teh obiskov se je Evgen
                spominjal takole: »<hi rend="italic">Nekega dne je ponovno prišlo do nemirov in hrup
                    s ceste je bilo slišati tudi v palači. Da bi pomirila kraljičino taščo, ki je
                    bila že nekoliko starejša gospa, sva s kraljico zaigrala štiriročno na klavir in
                    to tako glasno, da v sobi ni bilo več slišati hrupa s ceste.</hi>«<note
                    place="foot" xml:id="ftn4" n="3">Schildenfeld, <hi rend="italic">Erzherzog
                        Eugen</hi>, 13.</note> Ob običajni aristokratski vzgoji je bil Evgen tako
                kot večina mladih nadvojvod avstrijske dedne hiše v zgodnjem otroštvu deležen tudi
                vojaške vzgoje.<note place="foot" xml:id="ftn5" n="4">Ibid., 7, 12–13, 15. Stummer,
                        <hi rend="italic">Erzherzog Eugen</hi>, 32–37.</note></p>
            <p>Leta 1874, ko je bilo Evgenu 11 let, mu je umrl oče.<note place="foot" xml:id="ftn6"
                    n="5">»Erzherzog Karl Ferdinand,« <hi rend="italic">Prager Abendblatt</hi>, 21.
                    11. 1874, 1. Schildenfeld, <hi rend="italic">Erzherzog Eugen</hi>, 11. Stummer,
                        <hi rend="italic">Erzherzog Eugen</hi>, 29.</note> Za skrbnika Evgena in
                njegovih mladoletnih bratov in sester je bil imenovan brat očeta, nadvojvoda
                    Albrecht.<note place="foot" xml:id="ftn7" n="6">AT-OeSta/HHStA UR FUK 2626,
                    Adoptions-Urkunde. Stummer, <hi rend="italic">Erzherzog Eugen</hi>, 36.</note>
                Slednji je v času svojega življenja zgradil vojaško kariero, dosegel čin
                feldmaršala, zasedel položaj generalnega inšpektorja avstro-ogrske vojske in bil
                tesni sodelavec Franca Jožefa. Nadvojvoda Albrecht je vsekakor močno vplival na
                Evgenovo nadaljnjo vojaško pot. Že v letu 1877, natančneje 27. oktobra, pa se je za
                šele 14-letnega Evgena pričela vojaška kariera. Takrat je bil namreč imenovan za
                poročnika tirolskega strelskega polka cesar Franc Jožef (Tiroler Jäger-Regiment
                Kaiser Franz Josef). Vojaško pot je nadaljeval v letu 1878 pri 24. lovskem bataljonu
                v Hainburgu (zahodno od Bratislave), leta 1879 pri 73. pehotnem polku v Egerju
                (Madžarska) in leta 1880 pri 8. dragonskem polku v Moosbrunnu pri Dunaju. 24. aprila
                1881 je bil nadvojvoda Evgen povišan v nadporočnika in hkrati premeščen iz
                tirolskega strelskega polka k 2. huzarskemu polku. 13. septembra 1884 je bil
                premeščen v 5. huzarski polk. Med leti 1882 do 1884 je Evgen obiskoval cesarsko
                kraljevo vojaško šolo na Dunaju, ki jo je uspešno zaključil s tem, ko je opravil
                končni izpit 1. novembra leta 1885. Za vstop na vojaško šolo je moral opraviti
                sprejemni izpit pred komisijo, ki jo je imenoval njegov stric in skrbnik nadvojvoda
                Albrecht. Evgen je tako postal do tedaj edini nadvojvoda, ki je opravil večletno
                šolanje na vojaški šoli.<note place="foot" xml:id="ftn8" n="7">Schildenfeld, <hi
                        rend="italic">Erzherzog Eugen</hi>, 7, 11. Stummer, <hi rend="italic"
                        >Erzherzog Eugen</hi>, 55–59, 64, 87–103.</note> Med njegovimi vrstniki na
                vojaški šoli je bil tudi Štefan Sarkotić von Lovčen. Slednji je bil po odhodu
                Oskarja Potioreka 1. januarja 1915 imenovan za poveljujočega generala in guvernerja
                Bosne in Hercegovine.<note place="foot" xml:id="ftn9" n="8">O. F. Winter, »Sarkotić
                    von Lovčen,« v: <hi rend="italic">Österreichisches Biographisches Lexikon</hi>,
                    Band 9 (Wien: Verlag der Österreichischen Akademie der Wissenschaften, 1988),
                    424–25.</note> Do naslednje premestitve nadvojvode Evgena je nato prišlo 24.
                oktobra 1885, ko je bil imenovan za stotnika pri 5. huzarskem polku. Naslednjo
                stopnjo v vojaški hierarhiji je dosegel 25. oktobra 1888 z imenovanjem za majorja
                ter premestitvijo iz 5. huzarskega polka k 100. pehotnemu polku v Olomucu. Po dobrem
                letu delovanja v činu majorja je bil 1. novembra 1889 imenovan za podpolkovnika. 1.
                maja 1890 je bil nato imenovan za polkovnika in poveljnika 100. pehotnega polka. 14.
                oktobra 1891 je bil kot poveljnik premeščen k 13. huzarskemu polku v Budimpešto. 17.
                oktobra 1893 je postal poveljnik 9. pehotne brigade v Olomucu. Le nekaj dni kasneje,
                natančneje 28. oktobra 1893, je bil povišan v čin generalmajorja.<note place="foot"
                    xml:id="ftn10" n="9">Schildenfeld, <hi rend="italic">Erzherzog Eugen</hi>, 7,
                    11, 58–60. Stummer, <hi rend="italic">Erzherzog Eugen</hi>, 55–59, 64,
                    87–103.</note></p>
            <p>Leta 1894 je Evgen postal 58. Hochmaister nemškega viteškega reda.<note place="foot"
                    xml:id="ftn11" n="10">»Die Hochmeister«, Deutscher Orden, Brüder und Schwestern
                    vom Deustchen Haus St. Mariens in Jerusalem, pridobljeno 28. 8. 2015, <ref
                        target="numbering.xml"
                        >http://www.deutscher-orden.at/site/geschichte/hochmeister</ref>. </note> S
                to funkcijo se je zavezal k celibatu, kar je verjetno glavni razlog, da ni imel
                potomcev. Na mestu Hochmaistra je ostal do leta 1923, ko je na lastno željo odstopil
                s tega položaja. Hkrati je bil nadvojvoda Evgen zadnji posvetni Hochmaister. Ta
                naslov in lastništvo nad 4. pehotnim polkom je Evgen podedoval po smrti nadvojvode
                Wilhelma. 8. februarja 1896 je cesar Franc Jožef nadvojvodo Evgena imenoval za
                poveljnika 25. pehotne divizije na Dunaju. Predhodna poveljnika te divizije sta bila
                nadvojvoda Johann Salvator (znani <hi rend="italic">Enfant terrible</hi> habsburške
                družine, ki je na lastno željo leta 1889 izstopil iz družine in se od tedaj imenoval
                Johann Orth) in prestolonaslednik Rudolf. Tako je Evgen, tedaj star 33 let, za nekaj
                časa ponovno prispel na Dunaj. V tem času je kot Hochmaister nemškega viteškega reda
                stanoval v rezidenci na dunajskem Parkringu, imenovani tudi Palais Wilhelm oz.
                Deutschmaister Palais. Mlad, bogat, pameten, glasbeno nadarjen in postaven Evgen je
                v tem času buril duhove marsikatere dunajske fine dame. Vendar je bil, kot smo že
                omenili, kot Hochcmaister nemškega viteškega redu zavezan celibatu. Po štirih letih
                je 3. aprila 1900 z imenovanjem za poveljnika 14. korpusa in komandirnega generala v
                Innsbrucku ter deželno-obrambnega poveljnika Tirolske in Vorarlberga zapustil Dunaj.
                27. aprila 1901 je bil imenovan za generala konjeništva. V času bivanja na Tirolskem
                se je Evgen v imenu cesarja večkrat udeležil različnih političnih in vojaških
                prireditev. Leta 1908 ga je cesar imenoval za glavnega vojaškega poveljnika tirolske
                in vorarlberške deželne obrambe in generalnega vojaškega inšpicienta
                    (Generaltruppeninspektor).<note place="foot" xml:id="ftn12" n="11">Stummer, <hi
                        rend="italic">Erzherzog Eugen</hi>, 47–54, 106, 118, 121–124, 179–185.
                    »Inthronisation des Hoch- und Deutchmeisters Erzherzog Eugen,« <hi rend="italic"
                        >Mährisches Tagblatt</hi>, 20. 11.1894, 3–4. Schildenfeld, <hi rend="italic"
                        >Erzherzog Eugen</hi>, 7, 29–32, 58–60. »Amtlicher Teil«, <hi rend="italic"
                        >Worarlberger Landes-Zeitung, </hi>3. 12. 1894, 1.</note></p>
            <p>Po mnogih letih služenja vojske je nadvojvodi Evgenu cesar 29. junija 1912 odobril
                enoletni dopust, za katerega je Evgen zaprosil iz zdravstvenih razlogov. Razlag,
                zakaj se je odločil za ta korak, je več. Conrad von Hötzendorf v svojih spominih
                nakaže dejstvo, da je vedno bolj priljubljeni Evgen vzbujal ljubosumje pri
                prestolonasledniku Francu Ferdinandu in se je zaradi tega moral umakniti iz
                aktivnega vojaškega služenja. Vendar avtor Rupert Stummer v svoji knjigi <hi
                    rend="italic">Erzherzog Eugen</hi> objavlja pisma iz zapuščine Franca
                Ferdinanda. Slednja sta si Evgen in prestolonaslednik pošiljala v letu 1912. V njih
                se je Evgen pritoževal nad slabim zdravstvenim stanjem. Tožil je o krčnih žilah v
                nogah, ki so mu onemogočile daljše jahanje, hojo in dolgotrajno stanje. Tako so
                razlogi za začasni Evgenov umik iz aktivnega služenja avstro-ogrski vojski po
                Stummerjevem mnenju nekje vmes med zdravstvenimi težavami in nelagodjem Franca
                Ferdinanda zaradi vedno večje priljubljenosti nadvojvode Evgena.<note place="foot"
                    xml:id="ftn13" n="12">Stummer, <hi rend="italic">Erzherzog Eugen</hi>,
                    121–24.</note></p>
            <p>Na tem mestu velja omeniti tudi, kakšen je bil odnos med nadvojvodo Evgenom in
                prestolonaslednikom Francem Ferdinandom do leta 1912. Prva skupna točka je bila
                enaka starost, oba sta bila namreč rojena 1863. Druga skupna točka je bila vsekakor
                ljubezen oziroma strast do vojske. V dolgih pismih, ki sta si jih pisala med leti
                1878 in 1885, sta izmenjala veliko misli o različnih rodovih avstro-ogrske vojske
                ter prišla do skupnega zaključka, da po njunem mnenju konjenica predstavlja
                najboljše orožje vojske. Hkrati pa sta tudi venomer poudarjala, da je vojska v
                monarhiji edino zagotovilo obstojnosti. V letu 1896 je Franc Ferdinand zbolel na
                pljučih. Nekateri dunajski krogi so ga zaradi tega že odpisali in za bodočega
                prestolonaslednika imeli njegovega mlajšega brata Otta. Toda čeprav je med cesarjem
                in Francem Ferdinandom obstajala antipatija, je bil Franc Jožef prepričan, da je
                Otto kot bodoči prestolonaslednik in cesar še slabša izbira. Tako je cesar, da bi
                dokazal, da kljub slabemu zdravstvenemu stanju še vedno računa nanj, 26. aprila 1896
                Franca Ferdinanda imenoval za feldmaršalskega polkovnika. V tem času je Evgen Francu
                Ferdinandu napisal pismo, v katerem ga je pozival, naj počiva, da bo čim hitreje
                ozdravel. Toda zdravstveno stanje Franca Ferdinanda se kljub počitku ni izboljšalo,
                zaradi česar so zdravniki predlagali spremembo klime. Zato se je Franc Ferdinand
                odpravil na daljše zdravljenje v Egipt. V času zdravljenja ga je tam obiskal tudi
                nadvojvoda Evgen. Ob koncu tega obiska je Evgen Francu Ferdinandu obljubil, da bo
                cesarju poročal o izboljšanju njegovega zdravstvenega stanja. Kljub očitnim
                nesoglasjem oziroma ljubosumju prestolonaslednika, ki je vplivalo na začasni Evgenov
                umik iz vojaškega služenja, je med njima vladalo prijateljstvo in medsebojno
                zaupanje ter spoštovanje. Na to kaže tudi dejstvo, da se je prestolonaslednik,
                preden je za vodjo svoje vojaške pisarne februarja 1906 imenoval Aleksandra Broscha
                von Aarenaua, posvetoval tudi z nadvojvodo Evgenom.<note place="foot" xml:id="ftn14"
                    n="13">Gerd Holler, <hi rend="italic">Franz Ferdinand von Österreich-Este</hi>
                    (Wien: Verlag Carl Ueberreuter, 1982), 77, 80, 137, 153. Wladimir Aichelburg,
                        <hi rend="italic">Erzherzog Franz Ferdinand von Österreich-Este
                        1863–1914</hi>, zv. 1, <hi rend="italic">1858–1899</hi> (Wien: Verlag
                    Berger, 2014), 799–800. </note></p>
            <p>Po usodnem atentatu v Sarajevu in izbruhu prve svetovne vojne je Evgen v letu 1914
                ponovno vstopil v aktivno služenje avstro-ogrske vojske. Od začetka vojne je
                avstro-ogrski vojski na balkanskem bojišču poveljeval nekdanji guverner Bosne in
                Hercegovine Oskar Potiorek. Vendar njegovo vodenje za monarhijo izredno pomembnega
                bojišča ni bilo uspešno. Prvi velik poraz proti Srbom so Avstrijci doživeli v bitki
                na Ceru, ki je trajala od 16. do 24. avgusta 1914. Že 12. avgusta je avstro-ogrska
                5. armada prestopila mejne reke in zasedla kraj Šabac ob južnem nabrežju Save. Za
                Avstrijce je bil to v danem trenutku seveda velik uspeh. Toda v glavnini bitke je
                Srbom uspelo premagati Avstrijce, ki so bili prisiljeni v umik. V naslednji bitki
                pri reki Drini, ki je trajala od 6. septembra do 4. oktobra 1914, je Potioreku
                uspelo doseči neodločen izid. Pri tem pa je treba poudariti, da je pred to bitko
                prišlo do premestitve avstro-ogrske 2. armade v Galicijo, kar je zagotovo oslabilo
                položaj Avstrijcev na Balkanu. Zadnji spopad pod vodstvom Potioreka je bila bitka na
                Kolubari, ki je trajala od 16. novembra do 15. decembra 1914. V njej je bila
                avstrijska vojska že drugič poražena. Srbska zmaga nad avstro-ogrsko vojsko je
                presenetila celo nemškega cesarja Wilhelma II., ki je osebno čestital vojnemu
                nasprotniku Radomiru Putniku, načelniku glavnega generalštaba srbske vojske.<note
                    place="foot" xml:id="ftn15" n="14">Edmund Glaise-Horstenau et al., <hi
                        rend="italic">Österreich-Ungarns Letzter Krieg 1914–1918</hi>, Band I (Wien:
                    Verlag der Militärwissenschaftlichen Mitteilungen, 1931), 110–54, 603–43,
                    679–764. Hptm. Mag. Alois Tigelhadt, »Die Schlacht an der Kolubara,« <hi
                        rend="italic">Zeitschrift der Offiziersgesellschaft Steiermark</hi>, 4/14
                    (2014): 14–15.</note></p>
            <p>Porazi na balkanskem bojišču so Potioreka prisilili k predčasni upokojitvi. Zaradi
                vojaških neuspehov je bil Potiorek deležen tudi diskreditacije svojega dotedanjega
                dela. Tako je eden izmed avstrijskih poslancev glede Potioreka dejal: »<hi
                    rend="italic">Potiorek, ki je bil svoj čas guverner v Bosni, sam ni videl kako
                    tam izgleda … njegov prvi zločin je bil, da je v popolni nevednosti tamkajšnje
                    situacije žrtvoval prestolonaslednika Franca Ferdinanda … tega moža so nato
                    postavili za poveljnika proti Srbiji … Če ni normalen, spada na psihiatrijo. Če
                    je normalen potem sodi na vislice za vse vojake, ki so bili zaradi njega
                    žrtvovani.</hi>«<note place="foot" xml:id="ftn16" n="15">Ibid.</note> Franc
                Jožef je tako dotedanjega poveljnika balkanskih sil odstavil, oz. bolje, ga
                upokojil, in na njegovo mesto 22. decembra 1914 imenoval nadvojvodo Evgena. V
                časniku <hi rend="italic">Štajerc </hi>so na to temo zapisali: »<hi rend="italic"
                    >Glavni poveljnik naših v Srbiji nastopajočih vojakov, feldcajgmojster Potiorek
                    šel je iz zdravstvenih ozirov v pokoj. Glavno komando na jugu prevzel je zdaj
                    nadvojvoda Evgen, general kavaljerije, katerega sliko danes
                    prinašamo.</hi>«<note place="foot" xml:id="ftn17" n="16">»Nadvojvoda Evgen«, <hi
                        rend="italic">Štajerc</hi>, 10. 1. 1915, 5.</note> Očitno v danem trenutku
                Evgenove zdravstvene težave niso bile več bistvene, saj ga je delo poveljnika
                strateško izredno pomembnega bojišča telesno zelo obremenjevalo. Sedež poveljstva je
                bil v mestu Petrovaradin, pri katerem je leta 1716 princ Evgen dosegel pomembno
                zmago nad Turki. Prve ukaze kot poveljnik balkanskih sil je Evgen s strani vrhovnega
                vojaškega poveljstva (Armeeoberkommando – AOK) prejel 23. decembra. V njih so bile
                začrtane prednostne naloge novega poveljnika. Temeljna oziroma »minimalna« naloga je
                bila preprečiti srbski vojski vdore v monarhijo, predvsem tiste, ki bi šli v smeri
                Dunaja in Budimpešte. Tako je postala najpomembnejša naloga nadvojvode Evgena, da
                sebi podrejeno vojsko usposobi tako, da bo zmožna nasprotnikove napade uspešno
                odbiti. Poseben položaj pri obrambi balkanskega bojišča bi po mnenju AOK moralo
                zavzeti tudi Sarajevo. Vendar je bil strah AOK in Conrada von Hötzendorfa, da bi
                srbska vojska izvedla protiofenzivo, neutemeljen. Srbi so namreč v kolobarski bitki
                utrpeli velike izgube, ki so onemogočile nadaljnje ofenzivne operacije. Ob temeljni
                nalogi odbijanja morebitnih srbskih napadov je AOK opozoril Evgena, da zaradi
                dogajanja na »glavnem bojišču«, se pravi na vzhodni fronti, v prihodnje ni bilo
                mogoče računati na povečanje števila vojakov na Balkanu. Dejansko pa se je zgodilo
                nasprotno. Ne samo da nove okrepitve niso bile mogoče, celo obstoječe vojake so
                premestili na vzhodno bojišče, kjer je od decembra 1914 do marca 1915 potekala
                zimska ofenziva v Karpatih. Tako je bil z Balkana 10. januarja 1915 odpoklican XIX.
                korpus, temu pa je 20. januarja sledil še XIII. korpus. Kljub slabitvi avstrijskega
                položaja na Balkanu se je Evgen dobro zavedal, kakšnega pomena je bila zimska
                ofenziva proti Rusom. Zaradi tega je vrhovnemu vojaškemu poveljniku nadvojvodi
                Friedrichu (slednji je bil starejši brat nadvojvode Evgena) sam predlagal, da se na
                vzhodno bojišče premesti še VIII. korpus. Tega so nato premestili na vzhodno bojišče
                3. februarja 1915. Evgenu sta tako na Balkanu za zavrnitev možnega srbskega napada,
                ki pa ga ni bilo pričakovati, ostala le XV. in XVI. korpus. Tako sta slabitev srbske
                vojske po kolobarski bitki in odhod avstro-ogrskih moštev na vzhodno bojišče
                povzročili, da v času Evgenovega vodenja poveljstva balkanskih sil ni prišlo do
                večjih ozemeljskih sprememb. Hkrati pa zaradi omenjenega premika čet tudi ni prišlo
                do uresničitve Conradove želje po januarski ofenzivi proti Srbiji. S slednjo so
                zaradi pritiskov Nemčije namreč želeli omogočiti vojaško oskrbo Turčije po reki
                    Donavi.<note place="foot" xml:id="ftn18" n="17">Schildenfeld, <hi rend="italic"
                        >Erzherzog Eugen</hi>, 60–62. Stummer, <hi rend="italic">Erzherzog
                        Eugen</hi>, 124–127. AT-OeSta/KA NL B1139, Depeša AOK nadvojvodi Evgenu 23.
                    12. 1914, Nachlass Erzherzog Eugen.</note></p>
            <p>Relativno kratek čas po Evgenovem imenovanju na čelo poveljstva balkanskih sil je v
                vojno na strani antante 23. maja 1915 vstopila Kraljevina Italija. Zaradi tega je
                bil Evgen 24. maja 1915 imenovan za poveljnika novonastalega poveljstva jugozahodne
                fronte. Tri dni kasneje, se pravi 26. maja, je bilo poveljstvo iz Petrovaradina
                premeščeno v Maribor, kamor je nadvojvoda Evgen prispel 27. maja. Poveljstvo je bilo
                nameščeno v Scherbaumovi vili v današnji ulici Heroja Tomšiča 5. V tej stavbi se
                danes nahaja Muzej narodne osvoboditve Maribor. Tako je Maribor sredi vojne vihre
                postal pomembno središče v poveljniški strukturi avstro-ogrske vojske. Le dan pred
                vojno napovedjo Italije je cesar Franc Jožef nadvojvodo Evgena imenoval za generala
                polkovnika. O tem so nekaj dni kasneje poročali tudi v časniku <hi rend="italic"
                    >Slovenec</hi>: »<hi rend="italic">Ljubi gospod nečak, nadvojvoda Evgen.
                    Ustanovil sem šaržo generala polkovnika in me veseli, da Vas prvega povišam v to
                    šaržo. Franc Jožef</hi>«.<note place="foot" xml:id="ftn19" n="18">»Nadvojvoda
                    Evgen imenovan za generalnega polkovnika,« <hi rend="italic">Slovenec</hi>, 27.
                    5. 1915, 4.</note> Slovenski javnosti je bil Evgen nekoliko obširneje
                predstavljen v časniku <hi rend="italic">Slovenec </hi>nekaj dni kasneje: »<hi
                    rend="italic">Imenovanje nadvojvode Evgena na odgovorno mesto najvišjega
                    poveljnika armadi, ki nastopi proti Italiji, pozdravlja vsa javnost in osobito
                    vojaški krogi, ki so navdušeni za nadvojvodo vsled njegovih visokih sposobnosti
                    in njegovega človekoljublja</hi>.«<note place="foot" xml:id="ftn20" n="19"
                    >»Nadvojvoda Evgen,« <hi rend="italic">Slovenec</hi>, 31. 5. 1915, 1.</note>
                Nadalje so v članku opozarjali na dober odnos med Evgenom in ubitim
                prestolonaslednikom Francem Ferdinandom … «<hi rend="italic">da je že rajni
                    prestolonaslednik nadvojvoda Franc Ferdinand ob vsaki priliki v polni meri
                    priznaval strategične sposobnosti nadvojvode Evgena in ga smatral kot
                    najboljšega in najodličnejšega naših generalov.</hi>«<note place="foot"
                    xml:id="ftn21" n="20">Ibid.</note> Nadvojvoda Evgen je po vstopu Kraljevine
                Italije v vojno postal vrhovni poveljnik 600 kilometrov dolge frontne črte, ki se je
                raztezala od meje s Švico pa vse do obale Jadranskega morja. Zaradi vojskovanja
                Avstro-Ogrske na več frontah je bil položaj na novem bojišču izredno slab. Za
                obrambo dolge frontne linije je tako bilo na voljo zgolj okoli 100.000
                avstro-ogrskih vojakov, ti pa so se morali upreti približno osemkrat močnejši
                italijanski vojski.<note place="foot" xml:id="ftn22" n="21">»Vojska z verolomno
                    Italijo,« <hi rend="italic">Slovenski gospodar</hi>, 27. 5. 1915, 1.
                    Schildenfeld, <hi rend="italic">Erzherzog Eugen</hi>, 62. Stummer, <hi
                        rend="italic">Erzherzog Eugen</hi>, 127. Walter Lukan, <hi rend="italic">Iz
                        »črnožolte kletke narodov« v »zlato svobodo«?: Habsburška monarhija in
                        Slovenci v prvi svetovni vojni</hi> (Ljubljana: Znanstvena založba
                    Filozofske fakulteta Univerze v Ljubljani, 2014), 38. Miro Simčič, <hi
                        rend="italic">Die Schlachten am Isonzo. 888 Tage Krieg im Karst in Fotos,
                        Karten und Berichten</hi> (Graz: Leopold Stocker Verlag, 2003), 27. Edmund
                    Glaise-Horstenau et al., <hi rend="italic">Österreich-Ungarns Letzter Krieg
                        1914–1918</hi>, Band II (Wien: Verlag der Militärwissenschaftlichen
                    Mitteilungen, 1931), 412.</note></p>
            <p>V času prve nastanitve poveljstva jugozahodne fronte v Mariboru od maja 1915 do marca
                1916 je na bojišču ob Soči potekalo prvih pet soških bitk. Nadvojvoda Evgen se je
                dobro zavedal težkega položaja vojakov na jugozahodnem bojišču. Tako se je zaradi
                visokega krvnega davka, ki ga je terjala druga soška bitka, 29. julija 1915 odpravil
                sam v Ljubljano na pogovore z Boroevićem. Od Boroevića je zahteval gradnjo globljih
                jarkov, ki bi vojakom v primerjavi s kamnitimi nasipi omogočili boljšo zaščito pred
                italijansko artilerijo. Toda Boroević ja zagovarjal mnenje, da drugačne zaščite, kot
                je bila obstoječa, zaradi kamnite podlage kraških tal ni bilo mogoče izvesti.
                Načelnik štaba poveljstva jugozahodne fronte feldmaršal Alfred Kraus, ki je na
                sestanku spremljal nadvojvodo Evgena, je kljub temu zahteval izgradnjo obrabnih
                jarkov s pomočjo miniranja.<note place="foot" xml:id="ftn23" n="22">Johannes Held,
                    »Erzherzog Eugen von Österreich. Soldat–Ordensritter–Mäzen« (doktorska
                    disertacija, Universität Wien, 2010), 126.</note> Sredi trajanja tretje soške
                bitke (18. oktober do 4. november 1915) se je nadvojvoda Evgen 22. in 23. oktobra
                odpravil na obisk fronte, da bi se lahko sam prepričal, kakšno je stanje na fronti.
                Ob tem obisku je Evgen izrazil prepričanje, da bo kljub močnemu italijanskemu napadu
                frontna črta zdržala nasprotnikov pritisk.<note place="foot" xml:id="ftn24" n="23"
                    >Schildenfeld, <hi rend="italic">Erzherzog Eugen</hi>, 64.</note></p>
            <figure>
                <head>Slika 2: Nadvojvoda Evgen (spredaj v sredini) kot poveljnik jugozahodne fronte
                    pred Scherbaumovo vilo v Mariboru (spredaj levo general Karl von Bellmond,
                    spredaj desno avstro-ogrski vojni minister Alexander von Krobatin)</head>
                <graphic url="NadvojvodaEvgen2.jpg" height="400px"/>
                <p>Vir: Karnisch-Julische Kriegszeitung, 22. 4. 1916, 13</p>
            </figure>
            <p>Kljub temu da je Boroeviću z ukazi na soški fronti in nadvojvodi Evgenu s
                poveljevanjem celotnemu jugozahodnemu bojišču uspelo v prvem letu po vstopu
                Kraljevine Italije v vojno doseči pomemben cilj in v veliki meri preprečiti vdor
                Italijanov na ozemlje monarhije, med obema poveljnikoma ni vladalo prijateljsko
                vzdušje. Boroević je tako že po drugi soški bitki pri cesarju in AOK vložil prošnjo
                za upokojitev. V njej je zapisal, da se nikakor ne more strinjati z ukazi, ki jih je
                prejemal s strani poveljstva jugozahodne fronte. Hkrati je poudarjal, da monarhija
                stoji na dveh stebrih, in sicer dinastiji in vojski, zaradi česar je bil mnenja, da
                je izrednega pomena, da se ugled dinastije in vojske ohrani tudi v času vojskovanja.
                Toda po mnenju Boroevića nadvojvoda Evgen ni sledil takšnim ciljem, kar pa je pri
                Boroeviću vzbudilo željo po upokojitvi. Slednjo je najprej vložil pri poveljstvu
                jugozahodne fronte, ker pa so mu jo tam zavrnili, se je obrnil naravnost na cesarja.
                Ob lepih besedah iz uradne prošnje za upokojitev naj bi Boroevićevi razlogi za
                takšno odločitev bili drugje. V pismu dolgotrajnemu prijatelju Franzu von Volgarju,
                ki je bilo objavljeno v časniku <hi rend="italic">Jutro</hi> v začetku februarja
                1929, je Boroević 20. avgusta 1915 zapisal, da mora najprej razčistiti nastalo
                situacijo na fronti. Nadalje je zapisal: »<hi rend="italic">Včeraj sem vložil
                    prošnjo za upokojitev…Ne sme več tako iti naprej, moram stvar spraviti v red.
                    Prišel sem namreč na to, da vohunijo proti meni…neki zaupnik nadvojvode Evgena
                    je poslal mlade oficirje na fronto in jim dal poseben ključ za šifriranje, ki je
                    bil nam neznan. Takšen šifrirani telegram mi je bil predložen.</hi>«<note
                    place="foot" xml:id="ftn25" n="24">»Maršal Boroević v svojih pismih,« <hi
                        rend="italic">Jutro</hi>, 1. 2. 1929, 6.</note> Toda šifrirani telegram naj
                bi sodelavci Boroevića hitro razvozlali. Tako je Boroević izvedel, da na poveljstvu
                preučujejo možnosti, kako bi se ga znebili. Kot ena izmed možnosti je bila navedena
                tudi upokojitev. Zato se je odločil, da nadrejene prehiti. Toda njegova želja ni
                bila uslišana.<note place="foot" xml:id="ftn26" n="25">Stummer, <hi rend="italic"
                        >Erzherzog Eugen</hi>, 131. Dušan Nećak in Božo Repe, <hi rend="italic">O
                        Feldmaršalu Svetozarju Boroeviću de Bojni</hi> (Ljubljana: Filozofska
                    fakulteta Univerze v Ljubljani, 2010), 21–22. »Maršal Boroević v svojih pismih,«
                        <hi rend="italic">Jutro</hi>, 1. 2. 1929, 6.</note></p>
            <p>V časniku <hi rend="italic">Jutro</hi> so nadalje tudi poročali, da ni bila
                izključena možnost, da so pri delovanju proti Boroeviću nadvojvodi Evgenu pomagali
                tudi mariborski »<hi rend="italic">nemškutarji</hi>«,<note place="foot"
                    xml:id="ftn27" n="26">»Maršal Boroević v svojih pismih«, 6. »Sveta življenje in
                    vrvenje. Boroević, Cadorna in Tešin,« <hi rend="italic">Slovenec</hi>, 31. 1.
                    1929, 6.</note> s katerimi naj bi imel Evgen tesne stike. Po mnenju slednjih
                Boroeviću ni bilo zaupati, ker je bil Srb. Naslednje pismo je Boroević poslal
                Volgarju 9. septembra 1915 in v njem zapisal: »<hi rend="italic">Mojo prvo prošnjo
                    so odbili in mi še očitajo da sem se prenaglil … Prepis vse korespondence sem
                    poslal Conradu (šef generalnega štaba) v Tešin, da s tem preprečim da bi bili
                    tamkaj enostransko informirani. Conrad mi je odgovoril, da mora on še več
                    požreti, da je on še na slabšem…Ukaz je bil izdan v Maribor, naj se ne vmešavajo
                    v moje stvari. Za ukaz se seveda nihče ne briga in vse je ostalo pri starem.
                    Vsak dan si govorim: Nam ni pomoči, samo eno sredstvo je, ki lahko pomaga, in to
                    je: od armadnega vodstva je treba odstraniti vse, ki nimajo pojma o
                    vojevanju.</hi>«<note place="foot" xml:id="ftn28" n="27">Ibid.</note> Toda kljub
                ukazu AOK poveljstvu jugozahodne fronte naj bi se delovanje proti Boroeviću
                nadaljevalo oz. celo stopnjevalo. Boroević je zaradi tega celo razmišljal, da bi
                javno povedal, kakšno je stanje znotraj poveljstva. V pismu, datiranem 25. oktobra
                1915, je tako zapisal: »<hi rend="italic">Zares vedno bolj se približujem trenutku
                    ko bom primoran zateči se v javnost, da pomandram gotove spletke. Znaki kažejo
                    na to, da v Tešinu verujejo, da sem v zvezi z dunajsko vojaško pisarno, ki me
                    baje protežira. Niti besedice na tem ni res. Tako neumen nisem, da bi hodil v
                    takšno past. Značilna pa je stvar za harmonijo o najvišjih sferah in za položaj,
                    ki sem si ga ustvaril po 45 letih.</hi>«<note place="foot" xml:id="ftn29" n="28"
                    >Ibid.</note> Iz citiranega pisma lahko razberemo, da je Boroević očitno izgubil
                tudi zaupanje do AOK.</p>
            <p>Ob uspešnem vodenju poveljstva in velikem razumevanju nadvojvode Evgena za potrebe in
                tegobe vojakov je imel slednji nekoliko drugačne poglede na politično situacijo na
                ozemlju pod okriljem poveljstva jugozahodne fronte. Po vstopu Kraljevine Italije v
                vojno je namreč avstrijski ministrski predsednik Karel Stürgkh želel spodbuditi
                vojskovalni duh Slovencev in Hrvatov. Zato se je zavzemal za amnestijo političnih
                zločinov, zagrešenih od začetka vojne naprej v južnoslovanskih predelih
                Cislajtanije. Stürgkh je namreč vojnega ministra Alexandra Krobatina že v novembru
                1914 opozarjal na številna preganjanja in zapiranja na slovenskem in hrvaškem
                ozemlju. Po vstopu Kraljevine Italije v vojno je Stürgkh 31. maja 1915 Krobatinu
                poslal predlog za amnestijo in razveljavitev zapornih kazni za politične prekrške
                oseb južnoslovanskih narodnosti na območju Dalmacije, Primorske, Kranjske, Koroške
                in Štajerske. Krobatin se je nato posvetoval z AOK in s poveljstvom jugozahodne
                fronte, ki pa sta sprejetju amnestije odločno nasprotovala. V noti, ki jo je
                poveljstvo pod vodstvom nadvojvode Evgena poslalo Krobatinu, je bilo zapisano, da je
                slovensko podeželsko prebivalstvo bilo nedvomno lojalno monarhiji in se je zaradi
                tega tudi v vojni proti Srbom izkazalo za zanesljivo, vendar pa je bila slovenska
                inteligenca, na čelu z nekdanjim ljubljanskim županom Hribarjem, proti monarhiji
                sovražno naravnana.<note place="foot" xml:id="ftn30" n="29">Lukan, <hi rend="italic"
                        >Iz »črnožolte kletke narodov«</hi>, 40–41.</note> Negativna nastrojenost
                poveljstva jugozahodne fronte do slovenske inteligence se kaže tudi v poročilu dr.
                Albina Schagerja o političnih ciljih slovenske inteligence (<hi rend="italic">Die
                    politischen Ziele der slowenischen Intelligenz</hi>), ki ga je slednji pripravil
                marca 1916 za poveljstvo jugozahodne fronte. Tudi v tem spisu pisec zastopa mnenje,
                da je glavnina slovenskega prebivalstva zvesta monarhiji, le inteligenca predstavlja
                težave. Po pisanju Schagerja je ni dobro odnesel niti Ivan Šusteršič, ki je bil
                sicer vse do konca zvest monarhiji, saj je po mnenju Schagerja Šusteršič pri svojem
                političnem nastopanju v zadevah jugoslovanskega vprašanja zastopal nazore, ki so
                bili v nasprotju z avstrijskimi stališči. Kot neoporečno je bilo označeno le
                delovanje Ivana Tavčarja na položaju ljubljanskega župana, čeprav je bilo v spisu
                hkrati kritizirano, da Tavčarjeva žena ob izbruhu vojne ni odložila reda sv. Save 4.
                stopnje, ki ga je prejela od srbskega kralja Petra leta 1910.<note place="foot"
                    xml:id="ftn31" n="30">Rok Stergar, »"Politični cilji slovenske inteligence":
                    Nekaj o vohunih in vojakih,« <hi rend="italic">Zgodovina za vse </hi>5, št. 1
                    (1998): 21–29.</note> Toda kljub negativni usmeritvi poveljstva jugozahodne
                fronte do slovenske inteligence tega vsekakor ne smemo enačiti z anti-slovensko
                usmeritvijo poveljstva. Mnogi obiski nadvojvode Evgena na fronti in v zaledju ter
                zavzemanje za tegobe vojakov, med katerimi je bilo tudi mnogo Slovencev, vendarle
                kažejo na drugo plat osebnosti nadvojvode Evgena. Vsekakor pa delovanje proti
                slovenski inteligenci meče senco na dobro vojaško vodenje poveljstva jugozahodne
                    fronte.<note place="foot" xml:id="ftn32" n="31">Stummer, <hi rend="italic"
                        >Erzherzog Eugen</hi>, 138, 142. Ernst Wurmbrand, <hi rend="italic">Ein
                        Leben für alt-Österreich, </hi>ur<hi rend="italic">.</hi> Lorenz Mikoletzky
                    (Wien: Verlag Carl Ueberreuter, 1988), 373–80.</note></p>
            <p>V času prvega bivanja nadvojvode Evgena v Mariboru sta se v mestu zvrstila dva visoka
                obiska. Najprej je v Maribor 23. januarja 1916 prispel takratni dunajski župan
                Richard Weiskirchen, ki je Dunaju poveljeval od januarja 1913 do maja 1919. O tem so
                poročali tudi v časniku <hi rend="italic">Slovenec, </hi>kjer so zapisali: »<hi
                    rend="italic">Dunajski župan na laški bojni črti. Na vabilo generalnega
                    polkovnika nadvojvode Evgena je odpotoval dunajski župan dr. Weiskirchner na
                    laško bojišče, da obišče dunajske čete.</hi>«<note place="foot" xml:id="ftn33"
                    n="32">»Dunajski župan na laški bojni črti,« <hi rend="italic">Slovenec</hi>,
                    25. 1.1916, 4.</note> Istega dne so v <hi rend="italic">Slovencu</hi> poročali
                tudi o tem, da je imelo zagrebško vseučilišče 1. februarja 1916 namen podeliti
                doktorski diplomi nadvojvodi Evgenu in generalu Svetozarju Boroeviću.<note
                    place="foot" xml:id="ftn34" n="33">»Doktorski diplomi,« <hi rend="italic"
                        >Slovenec</hi>, 25. 1. 1916, 5.</note> Naslednjega visokega obiska je bil
                Maribor deležen 15. marca 1916, ko se je na poveljstvu jugozahodne fronte oglasil
                prestolonaslednik Karl Franc Jožef, ki je prevzel vodstvo nad XX. korpusom.<note
                    place="foot" xml:id="ftn35" n="34">»Dnevne novice,« <hi rend="italic"
                        >Slovenec</hi>, 18. 3. 1916, 5.</note> Obisk prestolonaslednika je potekal
                le dan pred koncem pete soške bitke, ki je trajala od 11. do 16. marca 1916. Kot
                njene predhodnice je bila tudi ta za italijansko stran neuspešna. Nadvojvoda Evgen
                je nato 24. marca 1916 zapustil Maribor in poveljstvo jugozahodne fronte. Zatem je
                bil imenovan za poveljnika Heeresgruppe Tirol. To poveljstvo je imelo sedež v mestu
                Bozen, ki leži v današnji Italiji in je glavno mesto Južne Tirolske. 11. marca 1917
                je nadvojvoda Evgen ponovno postal poveljnik jugozahodne fronte s sedežem v
                Mariboru. Sedež poveljstva so nato 12. novembra 1917 prestavili v Videm. Po
                pogovorih, ki sta jih imela nadvojvoda Evgen in cesar Karel I. v Vidmu 20. decembra
                1917, je bilo poveljstvo jugozahodne fronte 11. januarja 1918 razpuščeno. Tako je
                nadvojvoda Evgen v 55. letu starosti končal svojo aktivno vojaško kariero. Po koncu
                vojne je od leta 1919 do 1934 živel v Švici. Za tem se je 23. maja 1934 predvsem
                zaradi svojega velika ugleda lahko vrnil v Avstrijo. Umrl je 30. decembra 1954 v
                mestu Meran, star 91 let.<note place="foot" xml:id="ftn36" n="35">Schildenfeld, <hi
                        rend="italic">Erzherzog Eugen</hi>, 8, 56, 65–72. Stummer, <hi rend="italic"
                        >Erzherzog Eugen</hi>, 143, 166, 170, 243–51, 283.</note></p>

        </body>
        <back>
            <div type="bibliography">
                <head>Viri in literatura</head>
                <listBibl>
                    <head>Arhivski viri:</head>
                    <bibl>Österreichisches Staatsarchiv, Haus-, Hof und Staatsarchiv
                        (AT-OeStA/HHStA), Geburt von Erzherzog Eugen (UR FUK) 2519.</bibl>
                    <bibl>Österreichisches Staatsarchiv, Haus-, Hof und Staatsarchiv
                        (AT-OeStA/HHStA), Adoptions-Urkunde (UR FUK) 2626.</bibl>
                    <bibl>Österreichisches Staatsarchiv, Kriegsarchiv (AT-OeSta/KA), (NL)
                        B1139.</bibl>
                </listBibl>
                <listBibl>
                    <head>Časopisni viri:</head>
                    <bibl>»Amtlicher Teil.« <hi rend="italic">Worarlberger Landes-Zeitung, </hi>3.
                        12. 1894.</bibl>
                    <bibl>»Dnevne novice.« <hi rend="italic">Slovenec</hi>, 18. 3. 1916.</bibl>
                    <bibl>»Doktorski diplomi.« <hi rend="italic">Slovenec</hi>, 25. 1. 1916.</bibl>
                    <bibl>»Dunajski župan na laški bojni črti.« <hi rend="italic">Slovenec</hi>, 25.
                        1. 1916.</bibl>
                    <bibl>»Erzherzog Karl Ferdinand.« <hi rend="italic">Prager Abendblatt</hi>, 21.
                        11. 1874.</bibl>
                    <bibl>»Inthronisation des Hoch- und Deutchmeisters Erzherzog Eugen.« <hi
                            rend="italic">Mährisches Tagblatt</hi>, 20. 11. 1894.</bibl>
                    <bibl>»Maršal Boroević v svojih pismih.« <hi rend="italic">Jutro</hi>, 1. 2.
                        1929.</bibl>
                    <bibl>»Nadvojvoda Evgen imenovan za generalnega polkovnika.« <hi rend="italic"
                            >Slovenec</hi>, 27. 5. 1915.</bibl>
                    <bibl>»Nadvojvoda Evgen.« <hi rend="italic">Slovenec</hi>, 31. 5. 1915.</bibl>
                    <bibl>»Nadvojvoda Evgen.« <hi rend="italic">Štajerc</hi>, 10. 1. 1915. </bibl>
                    <bibl>»Sveta življenje in vrvenje. Boroević, Cadorna in Tešin.« <hi
                            rend="italic">Slovenec</hi>, 31. 1.1929.</bibl>
                    <bibl>»Vojska z verolomno Italijo.« <hi rend="italic">Slovenski gospodar</hi>,
                        27. 5. 1915.</bibl>
                </listBibl>
                <listBibl>
                    <head>Internetni viri:</head>
                    <bibl>Deutscher Orden, Brüder und Schwestern vom Deustchen Haus St. Mariens in
                        Jerusalem. »Die Hochmeister«. Pridobljeno 28. 8. 2015. <ref
                            target="http://www.deutscher-orden.at/site/geschichte/hochmeister"
                            >http://www.deutscher-orden.at/site/geschichte/hochmeister</ref>.</bibl>
                </listBibl>
                <listBibl>
                    <head>Literatura:</head>
                    <bibl>Aichelburg, Wladimir. <hi rend="italic">Erzherzog Franz Ferdinand von
                            Österreich-Este 1863–1914.</hi> Zv. 1, <hi rend="italic">1858–1899</hi>.
                        Wien: Verlag Berger, 2014.</bibl>
                    <bibl>Glaise-Horstenau, Edmund, Eduard Czegka, Maximilian Hoen, Rudolf Kiszling,
                        Viktor Meduna-Riedburg, Eduard Steinitz, Ernst Wisshaupt in Georg Zöbl. <hi
                            rend="italic">Österreich-Ungarns Letzter Krieg 1914–1918</hi>. Zv. 1.
                        Wien: Verlag der Militärwissenschaftlichen Mitteilungen, 1931.</bibl>
                    <bibl>Glaise-Horstenau, Edmund, Josef Brauner, Eduard Czegka, Jaromir Diakow,
                        Friedrich Franek, Rudolf Kiszling, Eduard Steinitz in Ernst Wisshaupt. <hi
                            rend="italic">Österreich-Ungarns Letzter Krieg 1914–1918</hi>. Zv 2.
                        Wien: Verlag der Militärwissenschaftlichen Mitteilungen, 1931.</bibl>
                    <bibl>Held, Johannes. »Erzherzog Eugen von Österreich.
                        Soldat–Ordensritter–Mäzen.« Doktorska disertacija, Universität Wien,
                        2010.</bibl>
                    <bibl>Holler, Gerd. <hi rend="italic">Franz Ferdinand von Österreich-Este</hi>.
                        Wien: Verlag Carl Ueberreuter, 1982.</bibl>
                    <bibl>Lukan, Walter. <hi rend="italic">Iz »črnožolte kletke narodov« v »zlato
                            svobodo«?: Habsburška monarhija in Slovenci v prvi svetovni vojni</hi>.
                        Ljubljana: Znanstvena založba Filozofske fakultete Univerze v Ljubljani,
                        2014.</bibl>
                    <bibl>Nećak, Dušan in Božo Repe. <hi rend="italic">O Feldmaršalu Svetozarju
                            Boroeviću de Bojni</hi>. Ljubljana: Filozofska fakulteta Univerze v
                        Ljubljani, 2010.</bibl>
                    <bibl>Schildenfeld, Zoë von. <hi rend="italic">Erzherzog Eugen 1863-1963</hi>.
                        Innsbruck: Verlag Felizian Rauch, 1963.</bibl>
                    <bibl>Simčič, Miro. <hi rend="italic">Die Schlachten am Isonzo. 888 Tage Krieg
                            im Karst in Fotos, Karten und Berichten</hi>. Graz: Leopold Stocker
                        Verlag, 2003.</bibl>
                    <bibl>Stergar, Rok. »"Politični cilji slovenske inteligence": Nekaj o vohunih in
                        vojakih.« <hi rend="italic">Zgodovina za vse</hi> 5, št. 1 (1998):
                        21–29.</bibl>
                    <bibl>Stummer, Rupert. <hi rend="italic">Erzherzog Eugen 1863-1954</hi>.
                        Salzburg: Österreichischer Milizverlag, 2009.</bibl>
                    <bibl>Tigelhadt, Hptm. Mag. Alois. »Die Schlacht an der Kolubara.« <hi
                            rend="italic">Zeitschrift der Offiziersgesellschaft Steiermark</hi>,
                        4/14 (2014): 14–15. </bibl>
                    <bibl>Winter, O. F. »Sarkotić von Lovčen.«: V: <hi rend="italic"
                            >Österreichisches Biographisches Lexikon</hi>, Band 9, 424–25. Wien:
                        Verlag der Österreichischen Akademie der Wissenschaften, 1988.</bibl>
                    <bibl>Wurmbrand, Ernst. <hi rend="italic">Ein Leben für alt-Österreich</hi>. Ur.
                        Lorenz Mikoletzky. Wien: Verlag Carl Ueberreuter, 1988.</bibl>
                </listBibl>
            </div>
            <div type="summary" xml:lang="en">
                <head type="main">ARCHDUKE EUGEN 1863–1954</head>
                <head>SUMMARY</head>
                <docAuthor>Gregor Antoličič</docAuthor>
                <p>Archduke Eugen was born in 1863. His father was Karl Ferdinand of Austria, son of
                    Karl of Austria who defeated Napoleon in the Battle of Aspern-Essling in 1809.
                    Eugen’s mother was Elisabeth of Austria, member of the Hungarian branch of the
                    Habsburg family. Archduke Eugen had six siblings. The most famous of them was
                    Maria Christina who married the Spanish King Alfonso XII in 1879. Eugen's father
                    died when Eugen was eleven years old. Only three years later, at the age of
                    fourteen, Archduke Eugen began his military career. In his long period of
                    military service he was the only Austrian archduke who attended the k. u. k.
                    Military school in Vienna. After many positions in different parts of the
                    Austro-Hungarian Army he reached the rank of a major general in 1893. Only one
                    year later Archduke Eugen became the 58<hi rend="superscript">th</hi>
                    Grandmaster of the Teutonic Order. He retained this function until 1923. As a
                    Grandmaster he was committed to celibacy, which is the main reason why Archduke
                    Eugen never had any descendants. In 1908 the emperor Francis Joseph proclaimed
                    Archduke Eugen the chief military commander of Tyrol and Vorarlberg. In 1912
                    Archduke Eugen asked the Emperor for a one-year break from the military service.
                    The main reason for this decision was Eugen’s poor health (he had problems with
                    his legs) as well as heir apparent Francis Ferdinand's jealousy. Although Eugen
                    and Francis Ferdinand had a good relationship (Eugen visited Francis Ferdinand
                    during his treatment in Egypt), the heir apparent was jealous of Eugen's
                    extraordinary reputation. After the outbreak of World War I, Archduke Eugen
                    became the Commander of the Balkan Front in late December 1914. His predecessor
                    Oskar Potiorek, the Commander of the Austro-Hungarian Army in the Balkans since
                    the beginning of the war, failed in all military actions against the Serbs and
                    was sent into retirement. However, only a few months after Eugen became the
                    Commander in the Balkans, the Kingdom of Italy declared war against
                    Austro-Hungary. In this situation Archduke Eugen was proclaimed as the Commander
                    of the South-West Front. The headquarters of this Command were established in
                    the Slovenian city of Maribor. The Command stayed in Maribor until March 1916,
                    and then returned to the city from March 1917 until November 1917. During this
                    time, Svetozar Boroević von Bojna was the Commander of the 5<hi
                        rend="superscript">th</hi> Army, deployed at the Isonzo Front. Boroević
                    disagreed with some of Eugen’s orders, so he submitted a request for retirement
                    to the Emperor and the Military Command. His request was denied. Although the
                    relationship between Eugen and Boroević was not very good, they managed to avoid
                    a major Italian invasion. After the Command of the South-West Front left Maribor
                    in November 1917, it was dissolved in January 1918. At this point Archduke Eugen
                    left the military service. After World War I and the collapse of the Habsburg
                    Monarchy, Eugen lived in Switzerland between 1919 and 1934. Because of his
                    respectable social status Archduke Eugen was allowed to return to Austria in
                    1934. He died in the city of Meran on 30 December 1954.</p>
            </div>
        </back>
    </text>
</TEI>
