<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:lang="sl">
    <teiHeader>
        <fileDesc>
            <titleStmt>
                <title>France Kresal – osemdesetletnik</title>
                <author>
                    <name>
                        <forename>Žarko</forename>
                        <surname>Lazarević</surname>
                    </name>
                </author>
            </titleStmt>
            <editionStmt>
                <edition><date>2015-11-04</date></edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Kongresni trg 1</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/124</pubPlace>
                <date>2015</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">55</biblScope>
                <biblScope unit="issue">2</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <revisionDesc>
            <listChange>
                <change>
                    <date>2015-11-04</date>
                    <name>Andrej Pančur</name>
                    <desc>Pretvorba iz DOCX v TEI, dodatno kodiranje</desc>
                </change>
            </listChange>
        </revisionDesc>
    </teiHeader>
    <text xml:lang="sl">
        <front>
            <docAuthor>Žarko Lazarević</docAuthor>
        </front>
        <body>
            <p>V letošnjem poletju je naš kolega in prijatelj dr. France Kresal dopolnil osemdeset
                let. Leta so častitljiva, prav tako tudi osebnost Franceta Kresala. Kot pisec sem
                seveda v dilemi, katero od njegovih lastnosti postaviti v ospredje. Tako strokovna
                kot osebnostna plat sta pri njem enako pomembni, pravzaprav se dopolnjujeta. V času
                najinih skupnih let na Inštitutu za novejšo zgodovino in tudi zaradi tesnega
                sodelovanja sem imel priložnost spoznati obe omenjeni plati. Vsaka je imela svoj čas
                in svoj značaj. Na začetku sva bila v razmerju mentorja in mladega raziskovalca,
                kasneje sva postala sodelavca in prijatelja. France Kresal je s toplino svoje
                osebnosti znal ustvariti prijetno vzdušje, zato sem bil redni gost v njegovi
                pisarni. Če sem potreboval nasvet ali samo vsakodnevni pogovor, mi je bil vedno
                pripravljen prisluhniti. Pa ne samo to, takoj je ponudil kavo in cigareto, da je
                pogovor laže stekel. France Kresal je za svoje sogovornike vedno našel čas in dobro
                besedo. Znal je poslušati z razumevanjem, toda znal je tudi stvarno presojati
                sogovornikova stališča in ta tudi nedvoumno izraziti. V spominu mi tako ostajajo
                pogosti in dolgi pogovori o gospodarski zgodovini, metodoloških vprašanjih, o
                načinih izogibanja prehitrih in všečnih sklepov, ter na nujnost potrpežljivega,
                dolgoročnega in vztrajnega raziskovalnega dela. V časih, ko smo vsi vpeti v take ali
                drugačne sciento/bibliometrične metodologije vrednotenja našega dela in se čas vrti
                bistveno hitreje, si je vse to težko predstavljati. V najinih pogovorih niso
                izostala niti vsakodnevna življenjska vprašanja, zadrege, izkušnje in preizkušnje v
                preteklosti in sedanjosti, ki prispevajo k zorenju zgodovinarja. Vedno znova me je
                presenečal njegov občutek za tegobe »malega človeka«, za kmeta ali delavca, kar vse
                je prisotno tudi v njegovem raziskovalnem opusu. Tako razumevanje tudi pojasnjuje,
                zakaj se je usmeril v preučevanje socialne politike.</p>
            <figure>
                <graphic url="Kresal.jpg" height="400px"/>
            </figure>
            <p>France Kresal je po osnovni šoli v rodnem Grmu pri Trebnjem krenil na bližnjo
                novomeško gimnazijo, kjer je leta 1956 maturiral. Nato se je vpisal na študij
                zgodovine in ga je zaključil leta 1963. Diplomsko nalogo je napisal nadpovprečno
                dobro in bil zato tudi nagrajen s študentsko Prešernovo nagrado. Vse to so bila
                primerna priporočila, da so se mu odprla vrata Inštituta za novejšo zgodovino, kjer
                se je zaposlil takoj po diplomi. Na Inštitutu je ostal vse do upokojitve. V dolgih
                letih je prevzel marsikatero dolžnost, npr. mesto direktorja v letih 1975–1979. Bil
                je tudi predsednik Sveta Inštituta in celo desetletje tudi vodja raziskovalnega
                oddelka. Soustvarjal je tudi Inštitutovo revijo Prispevki kot član uredništva ali
                kot njen večletni urednik, da ne omenjamo njegovega avtorskega sodelovanja. Aktiven
                je bil tudi izven Inštituta. Tako je bil na začetku osemdesetih let en mandat
                predsednik Zveze zgodovinskih društev Slovenije, nato pa tudi njen podpredsednik. V
                tem obdobju je ZZDS zastopal tudi v Beogradu pri jugoslovanskem zgodovinarskem
                združenju. Dejavno, kot predsednik, je sodeloval v češko-jugoslovanski zgodovinski
                komisiji. V novih razmerah pa je v letu 1994 spodbudil tudi nastanek slovensko-češke
                zgodovinske komisije. Hkrati je bil tudi član Nacionalnega komiteja za zgodovinske
                vede.</p>
            <p>V okviru njegove strokovne dejavnosti velja prav gotovo izpostaviti, da je bil med
                začetniki gospodarske zgodovine. Sodeloval je v opredelitvi in emancipaciji
                gospodarske zgodovine od začetka šestdesetih let 20. stoletja dalje, raziskovalno
                predvsem na področju časa med obema vojnama. Raziskovanje tega obdobja je bilo
                prevladujoče in prepoznavno vezano na dve imeni, in sicer na Jožeta Šorna in
                Franceta Kresala. France Kresal se je usmeril v preučevanje dinamike
                industrializacije slovenskega prostora. Študij razvoja tekstilne industrije, ki je
                bila v obdobju med vojnama najbolj ekspanzivna gospodarska panoga, je Kresalu na
                široko odprl vrata v gospodarsko problematiko časa pred drugo svetovno vojno.
                Rezultat je bila obsežna monografija s skromnim naslovom Tekstilna industrija v
                Sloveniji (1976). Naslov knjige je le napol zajemal vsebino knjige. V njej je mogoče
                brati še o marsičem drugem in ne zgolj o tekstilni industriji, kakor nas prepričuje
                izbrani naslov. Zakrit je ostal drugi del knjige o socialni politiki in materialnem
                položaju delavstva, ki je bil enakovreden niansam razvoja tekstilne industrije v
                kontekstu industrializacije. V tem delu je Kresal natančno analiziral
                socialnovarstveni sistem in materialni položaj delavstva. Tudi te teme se je lotil z
                vso problemsko širino in sledile so obravnave delavsko-zaščitne zakonodaje,
                materialnega položaja delavstva skozi čas, mezdnih in stavkovnih gibanj ter drugih
                oblik delavskega sindikalnega boja.</p>
            <p>V nadaljnjih letih je France Kresal svoje raziskave v zastavljenem problemskem okviru
                še poglabljal. Podrobno poznavanje slovenskega gospodarskega in socialnega razvoja v
                prvi jugoslovanski državi mu je omogočilo tudi pisanje sintetičnih razprav o poteku
                industrializacije, o položaju in dosežkih Slovencev pred drugo svetovno vojno na
                gospodarskem področju. Enako ugotovitev velja zapisati tudi za drugo področje
                Kresalovega raziskovalnega udejstvovanja, to je področje zgodovine socialne politike
                in delovno-pravnih odnosov. Sloves temeljitega poznavalca te tematike se izraža tudi
                v dejstvu, da je bil redni gost tistih znanstvenih simpozijev in posvetov, ki so se
                kakorkoli dotikali gospodarsko-socialnega razvoja Slovenije.</p>
            <p>V strokovni periodiki so se kot plod vztrajnega dela iz leta v leto vrstile številne
                izvirne in temeljne razprave iz gospodarske in socialne zgodovine, ki v jubilantovi
                bibliografiji predstavljajo polovico njegovega dela. Ob tem so seveda zelo zgovorni
                tudi številni citati in sklicevanje na njegove dosežke v literaturi, in to ne samo v
                tisti s področja zgodovine. Velike izkušnje, razgledanost po virih in pridobljeno
                znanje so skozi leta Francetu Kresalu omogočili, da je interpretativno vrednotil
                tudi celostni gospodarski položaj Slovenije v času med obema vojnama. Pri tem je šel
                čez meje industrializacije, skušal je podati celovit pregled gospodarskega stanja v
                Sloveniji pred drugo svetovno vojno po vstopu v jugoslovansko državo. Kresal je v
                izčrpnih razpravah registriral raziskovalne probleme gospodarske zgodovine tako
                transformacijo iz agrarne proti industrijski družbi in s tem povezan problem
                socialnih strukturnih sprememb iz časa med obema vojnama, in jih povezal v enovit in
                vzročno-posledični proces. Njegovo strokovno in raziskovalno delo ima veljavo še v
                današnjih dneh. Izdatna empirična utemeljenost in dokumentiranost Kresalovih razprav
                podaljšuje in ohranja relevatnost njegovega raziskovalnega dela izven obdobja, ko je
                pisal svoje knjige in članke.</p>
            <p>V zadnjih letih pred upokojitvijo je v njem počasi zorela želja, da bi vendarle
                zaokrožil svoja več kot tridesetletna spoznanja. Ob majhni spodbudi se je z veliko
                zagnanostjo lotil dela. Nastala je Zgodovina socialne in gospodarske politike v
                Sloveniji do druge svetovne vojne (1998). Gre za obsežno delo, ki je posrečena
                kombinacija že objavljenih in na novo napisanih razprav. V knjigi je celovito
                predstavljen razvoj socialne politike, tesna soodvisnost od gospodarske politike, in
                to v dolgem obdobju enega stoletja pred drugo svetovno vojno. Knjiga je v letih po
                izidu postala nepogrešljiv priročnik tako za tiste, ki iščejo samo določeno
                informacijo, kot tudi za one, ki se želijo seznaniti z razvojnimi tendencami
                socialno-političnih problemov v slovenskem prostoru pred drugo svetovno vojno.
                Knjiga nedvomno priča o Kresalovi razgledanosti po slovenski gospodarski in socialni
                zgodovini. Te razgledanosti niso prezrli tudi izven ozko strokovnih krogov. Franceta
                Kresala so redno vabili k sodelovanju kot strokovnega sodelavca in pisca vrste
                člankov v Enciklopediji Slovenije, pisal pa je tudi za različno dnevno
                časopisje.</p>
        </body>
    </text>
</TEI>
