<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:lang="sl">
    <teiHeader>
        <fileDesc>
            <titleStmt>
                <title>Jasna Fischer – sedemdesetletnica</title>
                <author>
                    <name>
                        <forename>Zdenko</forename>
                        <surname>Čepič</surname>
                    </name>
                </author>
            </titleStmt>
            <editionStmt>
                <edition><date>2015-11-09</date></edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Kongresni trg 1</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/121</pubPlace>
                <date>2015</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">55</biblScope>
                <biblScope unit="issue">2</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <revisionDesc>
            <listChange>
                <change>
                    <date>2015-11-09</date>
                    <name>Andrej Pančur</name>
                    <desc>Pretvorba iz DOCX v TEI, dodatno kodiranje</desc>
                </change>
            </listChange>
        </revisionDesc>
    </teiHeader>
    <text xml:lang="sl">
        <front>
            <docAuthor>Zdenko Čepič</docAuthor>
        </front>
        <body>
            <p>Čas beži. Zgodovinarjem to sicer ustreza, saj je čas »tvarina«, s katero se
                zgodovinopisje ukvarja. Prej kot nekaj mine, prej postane domena zgodovinopisja.
                Drugače pa je, ko gledaš na čas – ta sicer enako teče – kot posameznik, kot tisti,
                ki mu čas hitro beži. Tako je deset let, kar se je upokojila dolgoletna direktorica
                Inštituta za novejšo zgodovino, znanstvena svetnica, dr. Jasna Fischer, minilo, kot
                bi mignil. Res hitro – pri času in dogajanju v njem je absolutno in relativno najbrž
                najbolj jasno, kdaj komu in zakaj teče čas hitreje ali pa počasneje, čeprav teče
                enakomerno – je minilo desetletje od življenjskega jubileja Jasne Fischer, od njene
                šestdesetletnice, in od bistvenega preloma (enega od prelomov vsakega posameznika) v
                njenem življenju, upokojitve.</p>
            <figure>
                <graphic url="Fischer.jpg" height="400px"/>
            </figure>
            <p>Upokojila se je »mlada«, dejansko kar nekako premlada. Nas, njene sodelavce na
                Inštitutu za novejšo zgodovino, je kar malce presenetila s to »življenjsko«
                odločitvijo. Kakorkoli že, Jasna je prekinila svoj mandat direktorice Inštituta,
                delo, ki ga je opravljala dvaindvajset let. Takrat se je tako za Inštitut za novejšo
                zgodovino kot za Jasno Fischer začelo novo obdobje.</p>
            <p>Jasna Fischer je odšla v pokoj v času, ko se je Inštitut za novejšo zgodovino zapisal
                s svojim delom, knjigo Slovenska novejša zgodovina: od programa Zedinjena Slovenija
                do mednarodnega priznanja Republike Slovenije: 1848−1992, v zgodovino. V zgodovino
                inštituta in tudi v slovensko zgodovinopisje. Velik prispevek pri tem je pripadal
                Jasni. Kot direktorica in kot najstarejša v uredniškem odboru je prevzela vodenje
                le-tega in je celoten »projekt«, v katerem smo sodelovali vsi takrat zaposleni na
                Inštitutu (in tisti, ki so bili takrat »sveži« upokojenci), avtorjev je
                štiriindvajset, uspešno pripeljala do konca. Vsekakor je Jasnin prispevek k
                inštitutski »kolektivnosti« pomemben, saj ji je uspelo združiti delo izrazitih
                »individualcev«. Zasnovala je resnično veliko in pomembno delo, prvo take vrste v
                vsej zgodovini delovanja Inštituta za novejšo zgodovino. Najbrž ji je to uspelo tudi
                zaradi njenega značaja, za katerega je bila, in najbrž je še, prepričana, da izhaja
                iz njenega geografskega porekla. »Sem trmasta Korošica«, je mnogokrat, in to z
                veseljem, če ne kar z užitkom, povedala, če je želela – in to je bilo vedno – kaj
                doseči.</p>
            <p>Rojena je bila 3. avgusta 1945 v Slovenj Gradcu. Tam je sicer preživela le del
                otroštva; mnogokrat pa pove, da je prava Korošica, pri čemer ima v mislih predvsem
                značajske poteze, ki jih imajo/ali naj bi jih imele Korošice, zlasti tiste poteze,
                ki imajo pozitiven smisel. Srednjo šolo je obiskovala v Ljubljani, (gimnazijo na
                Šubičevi ulici, kar je rada poudarila), nato pa je na ljubljanski Filozofski
                fakulteti študirala zgodovino in sociologijo. Diplomirala je leta 1969.</p>
            <p>Na Inštitutu za novejšo zgodovino se je zaposlila kmalu po diplomi. Glede na takratne
                raziskovalne načrte Inštituta se je začela ukvarjati z začetki delavskega gibanja na
                Slovenskem. Prvo desetletje svojega raziskovalnega dela je posvetila tej temi; leta
                1972 je magistrirala na oddelku za zgodovino Filozofske fakultete v Ljubljani s
                predstavitvijo obrtniških in delavskih društev v Ljubljani do leta 1884 (<hi
                    rend="italic">Obrtniška in delavska društva in začetki delavskega gibanja v
                    Ljubljani do leta 1884</hi>).</p>
            <p>Maja 1978 je doktorirala s prikazom razvoja delavskega gibanja v Ljubljani od
                njegovih začetkov konec šestdesetih let 19. stoletja pa do združitvenega kongresa
                avstrijske socialno demokratske stranke (<hi rend="italic">Socialna in politična
                    zgodovina delavskega gibanja v Ljubljani od začetkov do 1889</hi>), pet let
                kasneje je doktorat izšel v knjigi kot <hi rend="italic">»Čas vesolniga socialnega
                    punta se bliža«</hi>; podnaslov je naslov doktorske disertacije (naslov je po
                navedbi z letaka, ki ga je zaplenila policija leta 1883). Izšla je v takratni
                »alternativni« založbi Knjižnica revolucionarne teorije, kajti »resnim« založbam se
                tema v takratnem družbenem trenutku, ko je bil poudarek na komunističnem političnem
                gibanju, ni zdela dovolj atraktivna. Knjiga pa je vzbudila v javnosti že zaradi
                velikega števila predstavitev veliko pozornost, tako da je v knjižnem poročilu o tej
                knjigi, s katero je bil dodan pomemben kamenček v mozaik vedenja o začetkih
                delavskega gibanja na Slovenskem, lahko poročevalec (Jurij Perovšek v Prispevkih za
                zgodovino delavskega gibanja) upravičeno zapisal: »Malokatero resno znanstveno delo
                je namreč bilo ob izidu tako izvorno in uspešno predano javnosti, kot je bila
                socialna in politična zgodovina ljubljanskega delavskega gibanja sedemdesetih in
                osemdesetih let devetnajstega stoletja«. Poleg tega, da je predstavila socialno
                osnovo za delavsko gibanje v Ljubljani (vključno z gospodarsko kot pogojem za to), v
                kateri je bila novost predstavitev družbene podobe Ljubljane na osnovi ohranjenih
                popisov t. i. ljudskih štetij. Jasna Fischer je bila ena prvih, če ne kar prva pri
                nas, ki je ta pomembni zgodovinski vir uporabljala; seveda »ciljano« za prikaz
                stanja delavstva v Ljubljani glede na leto rojstva, rojstni kraj, občevalni jezik,
                in tako pokazala migracije v Ljubljano in tudi nacionalno sestavo ljubljanskega
                delavstva, ter nasploh delež tistih, ki so bili »proletarci« v ljubljanskem
                prebivalstvu. Podala je podala je tudi politični razvoj delavskega gibanja v njegovi
                predstrankarski dobi. V tem delu je tudi utemeljeno zavrnila »mit« o Francu
                Železnikarju (nekaj časa je bil delavski voditelj v Ljubljani) kot udeležencu
                Pariške komune leta 1871, kar je dolgo veljalo za dejstvo. Dokazala je, da v času
                spopadov v Parizu Železnikar sploh ni bil tam, ampak v Lyonu. Za svojo knjigo, v
                njej je kot pomemben prispevek objavila tudi vire, na osnovi katerih je tudi nastalo
                njeno delo, je prejela nagrado Kidričevega sklada.</p>
            <p>Jasna Fischer se je v slovenskem zgodovinopisju umestila predvsem kot gospodarska in
                družbena zgodovinarka. Bila je med tistimi, ki so to takrat (pa tudi še danes kljub
                ne majhnemu trudu Jasne Fischer, da ne bi bilo tako) nekoliko zanemarjeno panogo
                zgodovinopisja kljub vrsti izvrstnih gospodarskih zgodovinarjev (Jože Šorn, France
                Kresal, Ferdo Gestrin …), uspela promovirati in ji dati mesto v slovenskem
                zgodovinopisju. »Nismo bili redki, ki smo vedno znova opozarjali, da moramo posebno
                pozornost posvetiti tudi raziskovanju gospodarske in socialne in ne le politične
                zgodovine slovenskega naroda”, je večkrat opozarjala. Zavedala se je namreč, da je
                raziskovati delavsko gibanje kot politično brez vedenja o gospodarskem razvoju in
                posledici le-tega na družbene spremembe, npr. na spremembe v sestavi prebivalstva
                zaradi deagrarizacije oziroma celotnega procesa industrializacije, težko, če ne kar
                nesmiselno. Zato je svoje nadaljnje raziskovalno delo, kolikor ga je uspela
                usklajevati z delom direktorice, kar je bila v gospodarsko in politično
                »turbulentnih« časih osemdesetih let in nato »prevratniških« in tranzicijskih
                devetdesetih ter na prelomu tisočletja, posvetila predvsem t. i. socialni zgodovini.
                Posledica te odločitve so bile razprave o strukturnih spremembah v gospodarstvu in
                družbi, predvsem z osvetljevanjem populacijske in poklicne sestave v slovenskih
                deželah v času od druge polovice devetnajstega stoletja do prve svetovne vojne.
                Jasna Fischer je tudi prepričana, da so družbeni in gospodarski temelji našega časa
                bili postavljeni v 19. stoletju in da je treba zato tej dobi, zlasti gospodarstvu,
                dati večji pomen.</p>
            <p> Bistvene ugotovitve o gospodarskem razvoju in z njimi povezanimi socialnimi, npr.
                populacijskimi spremembami pri nas je predstavila v knjigi <hi rend="italic">Družba,
                    gospodarstvo, prebivalstvo: Družbena in poklicna struktura prebivalstva na
                    slovenskem ozemlju od druge polovice 19. stoletja do razpada habsburške
                    monarhije.</hi> Rezultate svojega raziskovalnega dela, razprave v znanstvenih
                revijah, je povezala v enovit tekst knjige. Gre za študijo o socialni sestavi
                slovenske družbe oziroma o odnosu razvoja prebivalstva in gospodarstva v drugi
                polovici 19. stoletja pa do konca avstro-ogrske monarhije. V njej je opozorila na
                metodološke probleme raziskovanja (bila je namreč »pionirka« v uporabi računalniške
                obdelave virov, konkretno matičnih knjig zaposlenih v tobačni tovarni v Ljubljani,
                ko so bili računalniki še v »kameni dobi« na luknjanje kartic), podala oris
                gospodarskega razvoja slovenskih dežel od sredine 19. stoletja do razpada habsburške
                monarhije, prikaz razvoja prebivalstva in o prebivalstvu v industriji, obrti in
                storitvenih dejavnostih. To je pravo znanstveno delo, polno opozoril na metodološko
                problematiko raziskovanja, pa tudi polno koristnih podatkov o gospodarskem razvoju
                slovenskega ozemlja in o procesih, ki so povezani z gospodarstvom, kot npr.
                izseljevanje, proletarizacija, brezposelnost.</p>
            <p>Jasna Fischer je napisala tudi nekaj razprav, v katerih je na pregleden način
                povzemala bistvene poudarke o modernizacijskih dosežkih slovenskega gospodarskega in
                socialnega razvoja pred vstopom v jugoslovansko državo.</p>
            <p>Kot direktorica Inštituta je bila zaradi obveznosti prisiljena nekoliko opustiti
                lastno raziskovalno delo. Veliko energije in časa je namreč posvetila »menedžerstvu«
                v znanosti oziroma v raziskovalni dejavnosti, da je Inštitut lahko uspešno deloval v
                vedno neugodnih družbenih, zlasti finančnih razmerah tako pred osamosvojitvijo
                Slovenije kot po njej. Svoje raziskovalne ambicije je zamenjala za skrb za obstoj in
                delovanje Inštituta. Njeno direktorovanje je zaznamovalo tako inštitut kot tudi njo.
                »Vtisnila mu je močan osebnostni pečat« je zato upravičeno pred desetimi leti
                zapisal eden njenih najtesnejših sodelavcev (strokovni in upravljavski) Žarko
                Lazarevič.</p>
            <p>Ko je leta 1983 prevzela vajeti Inštituta, se je ta imenoval Inštitut za zgodovino
                delavskega gibanja. To ime, dobil ga je ob ustanovitvi leta 1959, takrat ko je Jasna
                postala direktorica, ni več odražalo tistega, kar so zgodovinarji na njem delali,
                kaj so raziskovali, zato se je podala v boj z oblastmi, političnimi in državnimi, za
                spremembo imena Inštituta. Kljub temu da so bili nasprotniki spremembe imena
                predvsem v vrstah Zveze komunistov, ki so želeli vsaj v imenu takrat edinega
                inštituta za novejše obdobje zgodovine ohraniti vlogo delavskega razreda v slovenski
                zgodovini, je Jasni uspelo leta 1988 – še pred »velikim pokom«, ki smo ga doživeli
                leta 1990/91 – preimenovati inštitut v Inštitut za novejšo zgodovino. Ime morda ni
                bilo niti dobro izbrano, saj ima »novejše« več pomenov in dejansko ne izraža
                določeno časa, ki ga preučujemo in predstavljamo raziskovalci tega inštituta.
                Vsekakor je bilo preimenovanje inštituta pomemben uspeh prvih let direktorovanja
                Jasne Fischer. Inštitut je s tem namreč izgubil še zadnjo sled »političnosti«, ki je
                sicer že dolgo ni izpovedoval.</p>
            <p>Med pomembnejši rezultat na čelu Inštituta je treba šteti njeno kadrovsko politiko. V
                to, da je Inštitut lahko zaposloval nove raziskovalce, mlade zgodovinarje, je
                vlagala velik napor. Velja pritrditi mnenju kolega Lazareviča, da je dr. Jasni
                Fischer »uspelo v dvaindvajsetih letih Inštitut za novejšo zgodovino dvigniti na
                visoko kakovostno raven«.</p>
            <p>Po upokojitvi se je nameravala bolj sistematično, kot ji je to uspevalo v času
                vodenja Inštituta, posvetiti zgodovini in raziskovalnemu delu. Pri tem je prišlo do
                nekaj neusklajenosti in nesoglasja glede pravic in dolžnosti v izvajanju
                raziskovalnega programa, kar je Jasnino raziskovalno vnemo ohladilo. Poleg tega je
                njeno raziskovalno dejavnost prekinila bolezen. Iz raziskovalne teme je kljub vsemu
                objavila pregledni članek o gospodarskem razvoju slovenske Koroške v zadnjih
                desetletjih pred razpadom habsburške monarhije (Kronika, 2008). Zanimanje pa so ji
                vzbudili ruski vojni ujetniki na ozemlju Republike Slovenije v času prve svetovne
                vojne. Jasna je namreč zelo aktivno delovala v Društvu Slovenija − Rusija. O ruskih
                ujetnikih je napisala znanstveni članek (objavljen v Zgodovinskem časopisu leta
                2009), o isti temi pa je za potrebe Društva Slovenija − Rusija napisala več
                preglednih člankov in urejala vsakoletno brošuro, ki jo društvo izdaja ob srečanjih
                pri Ruski kapelici pod Vršičem. Še kot direktorica Inštituta je svoje delovanje v
                Društvu Slovenija − Rusija uspešno združila, ko je dala pobudo za pripravo in izdajo
                knjige o osamosvojitvi Slovenije v ruskem jeziku (<hi rend="italic">Slovenija : putʹ
                    k samostojatelʹnosti: dokumenty</hi>). Poleg uvodnih študij zgodovinarjev o
                slovenski zgodovini od sredine 19. stoletja dalje so v knjigi predvsem dokumenti iz
                slovenske osamosvojitve, od bistvenih členov ustave Republike Slovenije pa do
                dokumentov o njeni zunanji politiki v zvezi z diplomatskimi stiki z Rusko
                federacijo; dokumente sta zbrala A. Gabrič in Z. Čepič. Na ta način je na Jasnino
                pobudo in tudi z njenim organizacijskim delom nastala knjiga, ki predstavlja Rusom
                vse bistveno glede slovenske osamosvojitve in procesa, ki ga imenujemo
                tranzicija.</p>
            <p>Naj končam z nekoliko osebnim pogledom na Jasno in njeno pojmovanje levjega značaja.
                Mnogokrat, ko nisva delila istega mnenja, mi je, tudi levu, sicer prijazno, vendar
                odločno rekla: »Skrij kremplje!«</p>
            <p>Dr. Jasni Fischer skupaj s svojimi kolegi z Inštituta, in verjamem, da tudi z vsemi,
                ki so ji blizu in so z njo delili vse lepo in tudi nelepo v zgodovinopisju in
                raziskovalnem svetu, v katerem je kljub stalnim težavam, zlasti finančnim, uživala,
                čestitam ob življenjskem jubileju z željo, da bi bila predvsem zdrava.</p>
        </body>
    </text>
</TEI>
