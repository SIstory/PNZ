<?xml version="1.0" encoding="UTF-8"?><TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title/>
                <author/>
            </titleStmt>
            <editionStmt>
                <edition><date>2018-10-19</date></edition>
            </editionStmt>
            <publicationStmt>
                <p>unknown</p>
            </publicationStmt>
            <sourceDesc>
                <p>Converted from a Word document</p>
            </sourceDesc>
        </fileDesc>
        <encodingDesc>
            <appInfo>
                <application xml:id="docxtotei" ident="TEI_fromDOCX" version="2.15.0">
                    <label>DOCX to TEI</label>
                </application>
            </appInfo>
        </encodingDesc>
        <revisionDesc>
            <listChange>
                <change><date>2018-10-19T08:52:29Z</date><name/></change>
            </listChange>
        </revisionDesc>
    </teiHeader>
    <text>
        <body>
            <p style="text-align:center;">Klemen Kocjančič<note place="foot" xml:id="ftn1" n="0"><anchor xml:id="Hlk516323852"/><anchor xml:id="Hlk516323853"/><hi rend="footnote_reference">∗</hi> univ. dipl.
                        teolog, mag. obramboslovja; doktorski študent, Oddelek za zgodovino
                        Filozofske fakultete Univerze v Ljubljani; <ref target="mailto:klemenkocjancic@gmail.com">klemenkocjancic@gmail.com</ref>.</note></p>
            <p style="text-align:center;"><hi rend="bold" style="font-size:16pt" xml:space="preserve">Medicina pod mrtvaško glavo: </hi><hi rend="italic bold" style="font-size:16pt">SS-Lazarett
                Laibach</hi><hi rend="bold" style="font-size:16pt" xml:space="preserve"> 1943–1945</hi></p>
            <p style="text-align:center;"><hi rend="italic">IZVLEČEK</hi></p>
            <p>
                <hi rend="italic" style="font-size:10pt" xml:space="preserve">Članek je namenjen predstavitvi esesovske vojaške bolnišnice v Ljubljani, ki je bila med letoma 1943 in 1945 edina stalna nemška vojaška bolnišnica na slovenskem ozemlju med drugo svetovno vojno. Poleg tega, da je bila bolnišnica nastanjena v več poslopjih v Ljubljani, je imela izpostave tudi na Bledu. Esesovski vojaški zdravniki so skrbeli za zdravljenje nemških vojakov in tudi pripadnikov protikomunističnih formacij v nemški službi, ki so delovale na slovenskem ozemlju. V Ljubljani sta poleg vojaške bolnišnice delovala še osrednji laboratorij in osrednje sanitetno skladišče, ki sta pokrivala celo Jugoslavijo. </hi></p>
            <p>
                <hi rend="italic">Ključne besede: vojaška medicina, saniteta, Waffen-SS, druga
                    svetovna vojna, Ljubljana</hi></p>
            <p style="text-align:center;"><hi rend="italic">ABSTRACT</hi></p>
            <p style="text-align:center;"><hi rend="italic" style="font-size:10pt">MEDICINE UNDER
                    THE DEATH'S HEAD: SS-LAZARETT LAIBACH 1943-1945</hi></p>
            <p><hi rend="italic" style="font-size:10pt" xml:space="preserve">	Article deals with SS military hospital in Ljubljana, which was between 1943 and 1945 only permanent German military hospital in Slovenian territory during the Second World War. Beside, that the hospital was located in several buildings in Ljubljana, it also had dislocated units in Bled. SS military doctors were treating German soldiers and also members of the anti-Communist units in German service, that were active in Slovenia. In Ljubljana were, along the military hospital, also a central laboratory and central military medical storage facility for the whole of Yugoslavia. </hi></p>
            <p>
                <hi rend="italic" style="font-size:10pt">Keywords: military medicine, Waffen-SS,
                    second world war, Ljubljana</hi></p>
            <p style="text-align:center;"><hi rend="bold">Zgodovina esesovske medicine</hi></p>
            <p> Nemška nacistična stranka, uradno Nacionalsocialistična nemška delavska stranka
                (NSDAP), je znotraj svojega sistema vzpostavila svoje (para)vojaške formacije, med
                katerimi je bila najbolj obsežna SA ali jurišni oddelek (<hi rend="italic">Sturmabteilung</hi>). Znotraj t. i. »rjavosrajčnikov«, ki so se prvič pojavili
                leta 1923, se je čez čas (1925) izoblikovala nova skupina, namenjena zaščiti
                najvišjih predstavnikov nacistične stranke – SS ali zaščitni vod (<hi rend="italic">Schutzstaffel</hi>).<note place="foot" xml:id="ftn2" n="1"> Za več o SA glej: Canon Fischer, <hi rend="italic">Stormtroopers: A Social, Economic, and Ideological Analysis,
                            1929–35</hi> (London, Boston, Sydney: Allen &amp; Unwin, 1983). Jill
                        Halcomb, <hi rend="italic">The SA. A Historical Perspective</hi> (Overland
                        Park: Crown/Agincourt Publishers, 1985). Nicholas H. Hatch, <hi rend="italic">The Brown Battalions. Hitler's SA in words and
                            pictures</hi> (Paducah: Turner, 2000). Za več o SS glej: Heinz Höhne,
                            <hi rend="italic">The Order of the Death's Head: The Story of Hitler's
                            SS</hi> (London, New York: Penguin Books, 2000). Robert Lewis Koehl, <hi rend="italic">The SS: A History 1919–1945</hi> (Stroud: The History
                        Press, 2012). Adrian Weale, <hi rend="italic">The SS: A New History</hi>
                        (London: Little Brown, 2010). </note>
            </p>
            <p> Kot zgodovina celotne SS tudi začetki medicinske oskrbe znotraj SS segajo v
                delovanje SA. Med člani obeh obeh skupin so bili tudi zdravniki, ki so jih junija
                1930 organizirali v zdravstveno službo SA; istočasno je bila uvedena tudi funkcija
                »državnega zdravnika SA« (<hi rend="italic">SA-Reichsarzt</hi>). Slednji je
                nadzoroval zdravstveno oskrbo pripadnikov SA in SS. Sprva so bili zdravniki
                dodeljeni drugim enotam, ravni <hi rend="italic">Sturmbann</hi> (bataljon) ali pri
                tehničnih službah <hi rend="italic">Staffel</hi> (četa) ter višje, nato pa so zaradi
                administrativnih potreb oblikovali sanitetno četo (<hi rend="italic">Sanitätssturm</hi>). Leta 1931 se je položaj najvišjega zdravnika SA
                preimenoval v »državnega zdravnika SA in SS« (<hi rend="italic">Reicharzt SA und
                    SA</hi>), hkrati pa so znotraj sanitetne službe SA organizirali »vodstvo
                sanitetne službe pri SS« (<hi rend="italic">Leitung des Sanitätsdienstes bei der
                    SS</hi>) in uvedli tudi položaj »državnega zdravnika SS« (<hi rend="italic">Reichsarzt SS</hi>).<note place="foot" xml:id="ftn3" n="2"> Judith Hahn,
                        <hi rend="italic" xml:space="preserve">Grawitz, Genzken, Gebhardt. Drei Karrieren im Sanitätsdienst der SS </hi>(Münster:
                        Klemm &amp; Oelschläger, 2007), 71–76.</note></p>
            <p> Po prihodu nacistov na oblast se je začela militarizacija SA in SS, skupaj s
                sanitetno službo. 1. novembra 1933 so vzpostavili novo nadzorstveno funkcijo v
                saniteti ter ustanovili položaj »generalnega inšpektorja sanitete SA in SS« (<hi rend="italic">Generalinspekteur des Sanitätswesens der SA und SS</hi>).
                Februarja 1934 je bil znotraj SS ustanovljen prvi sanitetni bataljon (<hi rend="italic">Sanitätsabteilung</hi>), ki je skrbel za kadrovska in oskrbovalna
                vprašanja. T. i. Röhmov puč in posledična noč dolgih nožev<note place="foot" xml:id="ftn4" n="3"> Za več o Röhmovem puču in noči
                        dolgih nožev glej: Heinrich Bennecke<hi rend="italic">, Die Reichswehr und
                            der 'Röhm-Putsch'</hi> (München: Olzog, 1964). Charles Bloch, <hi rend="italic">Die SA und die Krise des NS-Regimes 1934</hi> (Frankfurt
                        am Main: Suhrkamp, 1970). Paul Maracin, <hi rend="italic">The Night of the
                            Long Knives: 48 Hours that Changed the History of the World</hi> (New
                        York: The Lyons Press, 2004).</note> sta poskrbela za vzpon SS znotraj
                nacistične stranke; 20. julija 1934 je SS postala samostojna organizacija znotraj
                NSDAP. Še isto leto je bila sprejeta odločitev o ustanovitvi »SS sil v
                pripravljenosti« (<hi rend="italic">SS-Verfügungstruppen</hi>; SS-VT), ki so se
                pozneje preoblikovale v Waffen-SS.<note place="foot" xml:id="ftn5" n="4"> Hahn, <hi rend="italic">Grawitz, Genzken,
                            Gebhardt</hi>, 76–81. Za več o Waffen-SS glej: George H. Stein, <anchor xml:id="Hlk516323572"/><hi rend="italic">Geschichte der Waffen-SS</hi>
                        (Düsseldorf: Droste Verlag, 2000).</note></p>
            <p> S povečanjem obsega pripadnikov in zadolžitev SS (skupaj z upravljanjem
                koncentracijskih taborišč) se je morala preoblikovati tudi esesovska saniteta.
                Januarja 1935 je bil esesovski sanitetni urad premeščen iz Münchna v Berlin. Avgusta
                tega leta so bila nato sprejeta še pravila glede organizacije t. i. »esesovskega
                sanitetnega korpusa« (<hi rend="italic">SS-Sanitäts-Korps</hi>), ki je zajemal vse
                sanitetne enote ter ustanove v sklopu SS. Junija 1936 je bil državni vodja SS
                Heinrich Himmler (1900–1945)<note place="foot" xml:id="ftn6" n="5"> Za več o Himmlerju glej: Peter Longerich, <hi rend="italic">Heinrich Himmler: A Life</hi> (Oxford: University Press,
                        2011).</note> imenovan za poveljnika nemške policije, kar je privedlo do
                začetka združevanja sanitetnih služb SS in policije. Za potrebe koncentracijskih
                taborišč in SS-VT so nato ustanovili še samostojna sanitetna bataljona ter tudi
                osrednje sanitetno skladišče (<hi rend="italic">SS-Hauptsanitätslager</hi>). V
                začetku leta 1937 so ustanovili tudi prvi dve vojni bolnišnici <hi rend="italic">(SS-Lazarett</hi>): v Berlinu (Lichterfelde) in Münchnu (Dachau) pa tudi prvi
                lazaretni oddelek (<hi rend="italic">SS-Lazarettabteilung</hi>). Leta 1938 so
                ustanovili še prvo esesovsko sanitetno šolo in zdravstveno akademijo v Gradcu (<hi rend="italic">SS-Ärtzlichen-Akademie</hi>).<note place="foot" xml:id="ftn7" n="6"> Hahn, <hi rend="italic">Grawitz, Genzken,
                            Gebhardt</hi>, 85–107.</note></p>
            <p> 15. avgusta 1940 so v sklopu SS ustanovili esesovski vodstveni glavni urad (<hi rend="italic">SS-Führungshauptamt</hi>; SS-FHA), ki je prevzel poveljstvo nad
                vojaškim vodstvom Waffen-SS (izven bojnega udejstvovanja, ki je ostalo pod okriljem
                vrhovnega poveljstva nemške kopenske vojske) ter bil zadolžen za pred- in povojaško
                urjenje ter izobrazbo splošne SS.<note place="foot" xml:id="ftn8" n="7"> Kurt Mehner,
                        <hi rend="italic" xml:space="preserve">Die Waffen-SS und Polizei 1939–1945: Führung und Truppen </hi>(Norderstedt:
                        Militar-Verlag Klaus D. Patzwall, 1995), 14. Stein, <hi rend="italic">Geschichte der Waffen-SS</hi>, 95.</note> Za potrebe zdravstvene
                oskrbe pripadnikov Waffen-SS je bila v sklopu SS-FHA ustanovljena »Skupina uradov D:
                saniteta Waffen-SS« (<hi rend="italic">Amtsgruppe D: Sanitätswesen der
                    Waffen-SS</hi>), ki je nadzorovala sanitetno osebje, esesovske vojne bolnišnice,
                esesovske okrevalne domove (<hi rend="italic">SS-Genesungsheime</hi>) in druge
                vojaško-zdravstvene ustanove ter sanitetne enote v sklopu enot Waffen-SS.<note place="foot" xml:id="ftn9" n="8"> U. S. War Department,
                            <hi rend="italic">Handbook on German Military Forces: With an
                            Introduction by Stephen E. Ambrose</hi> (Baton Rouge: Luisiana State
                        University Press, 1990), 200.</note></p>
            <p style="text-align:center;"><hi rend="bold">Organizacija sanitetne službe</hi></p>
            <p> Na splošno je organizacija sanitetne oskrbe v Waffen-SS temeljila na vzoru nemške
                kopenske vojske (<hi rend="italic">Heer</hi>). Armade, korpusi in divizije Waffen-SS
                so imeli v svoji sestavi sanitetne bataljone (<hi rend="italic">SS-Sanitäts-Abteilung</hi>), ki so vzdrževali esesovske poljske bolnišnice (<hi rend="italic">SS-Feldlazaretten</hi>) in tudi bolnišnične transportne vode (<hi rend="italic">Kraken-Kraftwagen-Zug</hi>).<note place="foot" xml:id="ftn10" n="9"> George Tessin, <hi rend="italic">Verbände und
                            Truppen der deutschen Wehrmacht und Waffen-SS im zweiten Weltkrieg
                            1939–1945: Erster Band: Die Waffengattungen – Gesamtübersicht</hi>
                        (Osnabrück: Biblio Verlag, 1977), 275.</note>
            </p>
            <p> Na ravni čete je bila zagotovljena osnovna sanitetna in higienska služba; v vsaki
                četi je bil sanitetni podčastnik, ki je imel na voljo usposobljene (pomožne)
                sanitejce – nosilce ranjencev (<hi rend="italic">(Hilfs)Krankenträger</hi>).
                Sanitejec je bil odgovoren za prvo medicinsko oskrbo, medtem ko so pomožni sanitejci
                prenesli ranjence na zbirno postajo (<hi rend="italic">Durchgangsstation</hi>), ki
                je delovala na ravni bataljona. Tu je zdravnik poskrbel predvsem za stabilizacijo
                pacienta: pregledal obvezo in poskrbel za transport, nadzor šoka, odmeril zdravila
                proti bolečini in infekciji, začel nadomeščati izgubljeno kri ipd. </p>
            <p> Tretji nivo je predstavljalo t. i. glavno obvezovališče (<hi rend="italic">Hauptverbandsplatz</hi>) na ravni polka, kjer so zdravniki že izvajali nujne
                kirurške postopke (traheotomija, zašitje ran, nujne amputacije itd.). Na ravni
                brigade ali divizije so delovale t. i. poljske bolnišnice (<hi rend="italic">Feldlazarett</hi>), kjer so začeli s kirurškim zdravljenjem. V sklopu divizije
                je tako bila najmanj ena sanitetna četa, posamezni vodi čete pa so bili razporejeni
                med zbirne postaje, glavna obvezovališča in poljsko bolnišnico. </p>
            <p> Kadar je pacient potreboval še dodatno zdravljenje, je bil poslan na najvišjo
                sanitetno raven, v t. i. vojno bolnišnico (<hi rend="italic">Kriegslazarett</hi>).
                Slednje so delovale na ravni korpusa ali višje, imele so naziv korpusne bolnišnice
                    (<hi rend="italic">Korpslazarett</hi>) ali pa so bile stalno nameščene v
                določenih krajih (<hi rend="italic">Standortlazarett</hi>) in so se nahajale globoko
                v zaledju, kjer so dokončali zdravljenje. Če je pacient potreboval specialistično
                zdravljenje (npr. pri poškodbah očes, sluhovoda ipd.), so lahko bili poslani na
                specialistične klinike, ki so ponavadi bile civilne specialistične klinike, vpeljane
                v vojaški sanitetni sistem kot rezervne bolnišnice (<hi rend="italic">Reservelazarett</hi>).<note place="foot" xml:id="ftn11" n="10"> Karl Philipp Behrendt, Die Kriegschirurgie von
                        1939–1945 aus der Sicht der Deratenden Chirurgen des deutschen Heeres im
                        Zweiten Weltkrieg: Inaugural-Dissertation (Freiburg im Breisgau:
                        Albert-Ludwigs-Universität, 2003), 37–38. James Lucas, <hi rend="italic">German Army Handbook 1939–1945</hi> (Phoenix Mill: Sutton Publishing
                        Limited, 2002), 144.</note>
            </p>
            <p style="text-align:center;"><hi rend="bold">Esesovska saniteta v Ljubljani</hi></p>
            <p> Po nemški invaziji na Jugoslavijo in okupaciji severne Slovenije je bila prisotnost
                enot Waffen-SS na slovenskem ozemlju minimalna, s tem pa tudi potreba po posebni
                sanitetni oskrbi. Ranjeni in oboleli pripadniki so se zdravili v splošnih
                bolnišnicah. Šele po kapitulaciji Italije septembra 1943 in posledičnem prihodu
                večjega števila enot Waffen-SS ter drugih nemških oboroženih sil in policije je
                nastala potreba po izboljšanju zdravstvene oskrbe (para)vojaških sil na tem območju.
                Ljubljana, kot (nova) lokacija vojaške bolnišnice, je bila gotovo izbrana tudi
                zaradi dobrih železniških povezav v regiji in zaradi oddaljenosti od bojišč. </p>
            <p> Prvi dokumenti o esesovski vojaški bolnišnici v Ljubljani segajo v sredino novembra
                1943, ko je bilo mestno poglavarstvo v Ljubljani obveščeno, da bo nemška vojaška
                uprava »zasedla Licej in Mladiko ter napravila tamkaj vojni lazaret«. V teh dveh
                zgradbah, ki sta bili pred vojno namenjeni šoli ali internatu, je že v času
                italijanske okupacije Ljubljane bila njihova vojaška bolnišnica (kot tudi
                avstro-ogrska vojna bolnišnica že v času prve svetovne vojne). Ob kapitulaciji so
                Italijani poškodovali notranjo opremo, zato je mestno poglavarstvo ukazalo popravilo
                električne napeljave in zamenjavo razbitih ali manjkajočih okenskih stekel.<note place="foot" xml:id="ftn12" n="11"> Miha Šimac, »Vojaška
                        zdravstvena in duhovna oskrba v Ljubljani 1914–1918,« v: Miha Šimac in
                        Katarina Keber, <hi rend="italic">'Patriae ac humanitati': Zdravstvena
                            organizacija v zaledju soške fronte</hi> (Ljubljana: Založba ZRC, 2011),
                        96. SI ZAL,, LJU 489, Mesto Ljubljana, splošna mestna registratura, »Licej
                        in Mladika – popravilo šip in električne napeljave,« z dne 16. novembra
                        1943. O usodi ljubljanskih šol med vojno glej: Mojca Šorn, »V ljubljanskih
                        šolah od aprila 1941 do osvoboditve,« v: <hi rend="italic">Podobe
                            modernizacije: Poglavja iz gospodarske in socialne modernizacije
                            Slovenije v 19. in 20. stoletju</hi>, ur. Žarko Lazarević in Aleksander
                        Lorenčič (Ljubljana: Inštitut za novejšo zgodovino, 2009),
                    297–317.</note></p>
            <p> Konec novembra so poročali, da je v Ljubljano že prišla »vojaška bolnica, ki pa se
                trenutno še ni vselila, ker se izvršujejo v obeh poslopjih popravila«. Toda nekaj
                dni kasneje se je esesovski lazaret že vselil v obe zgradbi, pri čemer so za svoje
                namene zaplenili tudi tam nahajajoče se pohištvo. Bližnjo Ebenspangerjevo vilo so
                zasegli kot bivališče esesovskih zdravnikov. Ob izdaji potrdila bolnišnice je
                razviden tudi pečat enote, ki se glasi »Sanitätsweßen der Waffen-SS/SS-Lazarett
                    Dnjepropetrowsk«.<note place="foot" xml:id="ftn13" n="12"> Bogo Zupančič, »Pokalo je in kresala so se mnenja,« v:
                            <hi rend="italic">Usode ljubljanskih stavb in ljudi: 1–24</hi>
                        (Ljubljana: KUD Polis, 2005), 114. SI ZAL, LJU, 489, »Zasedba šol. poslopij
                        po vojakih-pristojbina za elektriko in vodarino,« z dne 23. novembra 1943.
                        SI ZAL, LJU, 489, obvestilo o zaseženem pohištvu, z dne 29. novembra
                        1943.</note></p>
            <p> Iz tega je razvidno, da esesovski lazaret ni bil ustanovljen na novo, ampak je bil
                sem premeščen že delujoči lazaret. Esesovska vojaška bolnišnica, sprva poimenovana
                kot <hi rend="italic">SS-Standortlazarett Dnjepropetrowsk</hi>, je bila ustanovljena
                1. marca 1942, imela pa je kapaciteto tisoč postelj.<note place="foot" xml:id="ftn14" n="13"> Stephanie Kaiser, »Ludwig
                        Stumpfegger – Eine Karriere im Nationalsozialismus,« v: <hi rend="italic">Die Ärzte der Nazi-Führer. Karrieren und Netzwerke,</hi> ur. Mathias
                        Schmidt, Dominik Groß in Jens Westemeier (Berlin: Lit Verlag Dr. W. Hopf,
                        2018), 88.</note> V tem (danes ukrajinskem) mestu, ki je bilo maja 2016
                preimenovano v Dnipro, se je bolnišnica nahajala vse do začetka septembra 1943, ko
                je sovjetska Rdeča armada sprožila t. i. bitko za reko Dneper. Vojaška bolnišnica je
                bila evakuirana iz mesta, še preden so ga 25. oktobra 1943 osvobodile sovjetske
                    sile.<note place="foot" xml:id="ftn15" n="14"> Will Fey,
                            <hi rend="italic">Armor battles of the Waffen-SS, 1943–45</hi>
                        (Mechanicsburg: Stackpole Books, 2003), 2–10.</note>
            </p>
            <p> Decembra 1943 je vodenje lazareta prevzel dr. Hermann Albert Schlüter (1903–?). Po
                študiju medicine v Freiburgu, Kielu, na Dunaju, v Berlinu in Münstru je leta 1938
                dosegel habilitacijo na Univerzi v Heidelbergu. Na tej univerzi je bil zaposlen vse
                od leta 1930, sprva na oddelku za žilne bolezni medicinske klinike. Leta 1931 je
                vstopil v NSDAP, leta 1932 pa v SS, kjer je dosegel čin <hi rend="italic">SS-Sturmbannführerja</hi>. Po izbruhu druge svetovne vojne je postal član
                esesovske sanitetne službe.<note place="foot" xml:id="ftn16" n="15"> Wolfgang U. Eckart, »Die Dozentenführer Stein,
                        Schlüter und Schmidhuber,« v: Wolfgang U. Eckart, Volker Sellin in Eike
                        Wolgast, ur. <hi rend="italic">Die Universität Heidelberg im
                            Nationalsozialismus</hi> (Heidelberg: Springer Medizin Verlag, 2006),
                        39. Christian Lucae, <hi rend="italic">Homöpathie an deutschsprachigen
                            Universitäten. Die Bestrebungen zu ihrer Institionalisierung von 1812
                            bis 1945. Quellen und Studien zur Homöopathiegeschichte, Band 4</hi>
                        (Heidelberg: Haug, 1998), 214.</note></p>
            <p> Ker je esesovska vojaška bolnišnica v Ljubljani bila edina specializirana nemška
                vojaška bolnišnica na celotnem slovenskem ozemlju, so, poleg liceja in Mladike,
                zasedli celo nekdanjo jugoslovansko vojno bolnišnico v Mostah in večji del
                bolnišnice za duševne bolezni na Studencu, kjer so ostali le najtežji bolniki.<note place="foot" xml:id="ftn17" n="16"> Črt Kanoni, <hi rend="italic">Od blaznice do klinike: 1881–2011: 130 let slovenske
                            psihiatrije</hi> (Ljubljana: samozaložba, 2011), 20. isti, <hi rend="italic">Moj oče, psihiater Kanoni</hi> (Ljubljana: Mladinska
                        knjiga, 2012), 212–13. Leopold Rijavec, <hi rend="italic">Ljubljanske
                            bolnišnice: Prispevek k njihovi zgodovini</hi> (Ljubljana: Uprava
                        klinične bolnišnice, 1960), 49. Pri tem je zanimivo, da je bilo slovensko
                        bolnišnično osebje na Studencu večinoma včlanjeno v OF, kar je pomenilo, da
                        so bolnišnico lahko izkoriščali za zdravljenje ranjenih in bolnih partizanov
                        ter prehajanje ilegalcev čez bloke na ljubljanskem obroču; vse pod krinko
                        psihiatričnih bolnikov. Prav tako so v bolnišnici skrivali sanitetni in
                        drugi uporabni material (skupaj z eksplozivom), ki so ga nato pošiljali
                        partizanom. SI AS 1877, t. e. 40, Prestopki, ki jih je zagrešil dr. Gerlovič
                        Franc (...). SI AS 1877, t. e. 40, poročilo Luke Milharčiča, z dne 12.
                        novembra 1943. Jože Darovec, Lev Milčinski in Ladi Škerbinek, »Psihiatrični
                        zavod in njegovi pacienti med vojno: Primer 'Poljanskega nasipa',« <hi rend="italic">Traditiones</hi> (1991): 188.</note></p>
            <p> Maja 1944 so partizanski obveščevalci zabeležili, da je v stavbi današnje poljanske
                gimnazije (predvojne I. državne ženske gimnazije) »sanitetna postojanka SS brez
                orožja«, ki so jo oskrbeli s petimi tovornjaki sanitetnega materiala. V začetku maja
                je nemška inšpekcija obiskala prostore šole v Šentvidu nad Ljubljano, kjer so
                zdravili več vojakov z meningitisom, zaradi česar so partizanski obveščevalci
                sklepali, da bodo tudi v Šentvidu »Nemci ustanovili bolnico«. Da bi se to dejansko
                zgodilo, iz do zdaj odkritih virov ni razvidno.<note place="foot" xml:id="ftn18" n="17"> SI AS 1848, t. e. 33, poročilo Roka za Oblastni
                        komite KPS za Slovensko Primorje, z dne 10. maja 1944. SI AS 1931, t. e.
                        603, situacijsko poročilo št. 17 OC štaba 9. korpusa, z dne 23. maja 1944.
                        Arhiv Slovenskega šolskega muzeja (v nadaljevanju ASŠM), fond Osnovne šole,
                        šk. L: Ljubljana (Bežigrad, Center, Moste – Polje), mapa OŠ Franc Rozman -
                        Stane, Ljubljana Šentvid, Prušnikova 85, »Podatki o dogodkih na šolah za
                        časa domovinske vojne za Slovenski šolski muzej,« z dne 26. avgusta
                        1946.</note></p>
            <p style="text-align:center;"><hi rend="bold">Širjenje po Sloveniji</hi></p>
            <p> V začetku julija t. l. so partizani ugotovili, da so v vili »Mon Plaisir« na Bledu
                vzpostavili esesovski okrevalni dom (<hi rend="italic">SS-Erholungsheim</hi>),
                namenjen pripadnikom (Waffen-)SS in policije. Dom je bil dislocirana enota
                ljubljanskega lazareta, prva izven Ljubljane, v vili pa so lahko sprejeli okoli 60
                    rekonvalescentov.<note place="foot" xml:id="ftn19" n="18"> SI AS 1848, t. e. 26, situacijsko poročilo št. 174 OC
                        Ljubnik, z dne 5. julija 1944. Olga Janša - Zorn, »Zgodovina blejskega
                        turizma od začetkov do leta 1941,« <hi rend="italic">Kronika</hi> 32 (1984):
                        189.</note></p>
            <p> Z razvojem vojne in vse večjimi potrebami po zdravstveni oskrbi so v Ljubljani
                začeli uporabljati še druge objekte: del uršulinske šole na Šubičevi (za
                administracijo), neidentificirani stavbi na Erjavčevi in Tyrševi cesti ter zgradbo
                današnje bežigrajske gimnazije (predvojne III. državne realne gimnazije). Sodelavci
                narodnoosvobodilnega gibanja so zabeležili prisotnost delov bolnišnice tudi na
                Knafljevi ulici 13 (današnji Dvoržakovi), kjer so bile »pisarne višjih upravnikov in
                    zdravnikov«.<note place="foot" xml:id="ftn20" n="19"> SI
                        AS 1848, t. e. 26, Seznam: Nastavitve vojaških osebnih in magacinskih
                        objektov v Ljubljani, z dne 31. oktobra 1944. SI AS 1851, t. e. 79, pregled
                        nemško-zasedenih zgradb v Ljubljani, nedatirano. Silvo Kranjec, »Pol
                        stoletja III. ljubljanske gimnazije,« <hi rend="italic">Kronika</hi> 7
                        (1959): 113. France Škerl, <hi rend="italic">Ljubljanske srednje šole v
                            letih 1941–1945: Prispevki k zgodovini Ljubljane v letih fašistične in
                            nacistične okupacije</hi> (Ljubljana: Borec, 1964), 171–72, 229. Tyrševa
                        cesta je bila leta 1952 preimenovana v Titovo cesto, nato pa leta 1991 v
                        Dunajsko in Slovensko cesto. Vlado Valenčič, <hi rend="italic">Zgodovina
                            ljubljanskih uličnih imen</hi> (Ljubljana: Zgodovinski arhiv,
                        Partizanska knjiga, 1989), 225.</note></p>
            <p> 25. oktobra 1944 je 1. četa Jeseniško-bohinjskega odreda pospremila dva minerja, da
                sta uničila hotel Erika v Kranjski Gori, saj je partizanska obveščevalna služba
                pridobila informacije, da so v hotelu nameravali ustanoviti »bolnišnico za ranjene
                esesovce«. Minerja nista hotela uničiti celega hotela, zato sta minirala le
                centralno kurjavo in eno steno, s čimer je bil hotel neuporaben.<note place="foot" xml:id="ftn21" n="20"> Mile
                        Pavlin,<hi rend="italic" xml:space="preserve"> Jeseniško-bohinjski odred </hi>(Ljubljana:
                        Odbor Jeseniško-bohinjskega odreda in Partizanska knjiga, 1970),
                    95.</note></p>
            <p style="text-align:center;"><hi rend="bold">Okrepitev prisotnosti na Bledu</hi></p>
            <p> 15. novembra 1944 je iz poljskega Holma (nemško <hi rend="italic">Cholm</hi>) na
                Bled prišel bivši esesovski lazaret in se nastanil v Grand hotelu Toplice. Holmski
                lazaret je bil ustanovljen kot mobilna vojaška bolnišnica esesovske nizozemske
                prostovoljne legije (<hi rend="italic">SS-Feldlazarett, SS-Freiwilligen Legion
                    »Niederland«</hi>), zato so bile v lazaretu tudi nizozemske in druge nordijske
                medicinske sestre. Med oktobrom 1943 in julijem 1944 je lazaret bil na Poljskem,
                nato pa so ga zaradi prodora sovjetskih sil umaknili v Slovenijo. Po prihodu je bil
                vključen v sestavo ljubljanskega lazareta kot dislocirana enota, natančneje
                lazaretni oddelek (<hi rend="italic">SS-Lazarett-Abteilung</hi>). Poleg
                zdravstvenega osebja (nemškega in nordijskega rodu) so na Bled prišli tudi sovjetski
                pomočniki. Ob prihodu so prevzeli hotelsko osebje in zaposlili še dodatne strežnike,
                pomožne bolničarje in drugo osebje slovenskega, italijanskega in avstrijskega
                    rodu.<note place="foot" xml:id="ftn22" n="21"> SI AS
                        1605, t. e. 84, popisi delavcev v SS-lazaretu v Grand Hotelu, nedatirano. SI
                        AS 1848, t. e. 28, zapisnik zaslišanja Anatolija Worka, z dne 6. marca 1945.
                        SI AS 1848, t. e. 28, zapisnik zaslišanja Petra Kačerge, z dne 6. marca
                        1945. SI AS 1851, t. e. 100, štirinajstdnevno poročilo OT Triglav 3, z dne
                        20. januarja 1945. Božo Benedik, »Nemški okupatorji v blejskih hotelih in
                        vilah,« <hi rend="italic">Kronika</hi> 36 (1988): 97. Edwin Meinsma, »The
                        history of SS-Freiwilligen-Panzer-Grenadier-Brigade/Division 'Nederland',«
                            <hi rend="italic">Nederlaners in de Waffen-SS</hi>, 2003, pridobljeno
                        28. decembra 2016, http://www.waffen-ss.nl/nedgesch-e.php.</note></p>
            <p> V ljubljanskih izpostavah lazareta so, poleg nemških zdravnikov in bolniških sester,
                prav tako delovale nekatere tujerodne sestre (npr. srbske leta 1945) pa tudi
                slovenski domobranci (vzdrževalci, pomožni bolničarji). Vse skupaj je v vseh
                izpostavah ljubljanskega lazareta delovalo med 400 in 550 pripadnikov zdravstvenega
                in pomožnega osebja.<note place="foot" xml:id="ftn23" n="22"> SI AS 1877, t. e. 3, obvestilo o dodelitvi dveh domobrancev za oskrbo konj
                        v Mostah, z dne 26. oktobra 1944. SI AS 1877, t. e. 3, Beförderungsvorschlag
                        bei dem slovenischen Landesschützen Demšar, z dne 10. januarja 1945. SI AS
                        1931, t. e. 603, zapisnik zaslišanja Milana Arambašiča, z dne 15. januarja
                        1945. Roland Pfeiffer, SS-Lazarett Laibach (tipkopis, 2013),
                4.</note></p>
            <p> Vključenost medicinskih in bolniških sester iz vrst Rdečega križa je bila tudi
                posledica dejstva, da je bil državni zdravnik SS in policije Ernst-Robert Grawitz
                (1899–1945), s činom <hi rend="italic">SS-Oberguppenführer und General der
                    Waffen-SS</hi>, hkrati tudi predsednik Nemškega rdečega križa (<hi rend="italic">Deutsches Rotes Kreuz</hi>; DRK).<note place="foot" xml:id="ftn24" n="23"> Hahn, <hi rend="italic">Grawitz, Genzken,
                            Gebhardt</hi>, 121f. Za več o povezavi med SS in DRK glej: Markus Wicke,
                            <hi rend="italic">SS und DRK. Das Präsidium des Deutschen Roten Kreuzes
                            im nationalsozialistischen Herrschaftssystem 1937–1945</hi> (Potsdam:
                        Books on Demand, 2002).</note></p>
            <p style="text-align:center;"><hi rend="bold">Zdravljenje vseh nemških sil</hi></p>
            <p> Konec leta 1944 je esesovska vojna bolnišnica v Ljubljani imela naslednje
                organizacijske dele:</p>
            <list type="unordered">
                <item>glavni oddelek v Liceju in Mladiki (administracija, očesna ordinacija,
                    internistični oddelek, rentgenski oddelek, lekarna);</item>
                <item>1. dislocirani oddelek (<hi rend="italic">Teillazarett</hi>) v Mostah
                    (kirurški oddelek),</item>
                <item>2. dislocirani oddelek na Studencu (infekcijski in ženski oddelek),</item>
                <item>3. dislocirani oddelek v Bežigradu (otorinolaringološki oddelek in oddelek za
                    lažje bolnike), </item>
                <item>4. dislocirani oddelek na Bledu z okrevališčem.<note place="foot" xml:id="ftn25" n="24"> Blaž Ivanc, »Vojna
                            bolnišnica,« v:
                            <hi rend="italic" xml:space="preserve">Brez milosti: Ranjeni, invalidni in bolni povojni ujetniki na Slovenskem </hi>(Ljubljana:
                            Nova revija, 2000), 24–25. Pfeiffer, SS-Lazarett, 4–5.</note></item>
            </list>
            <p>V lazaretu kot osrednji vojaško-zdravstveni ustanovi v Sloveniji so zdravili vse
                pripadnike nemških oboroženih sil in njihovih zaveznikov, ki so bili na slovenskih
                tleh; predvsem so v lazaret pošiljali huje ranjene, ki so potrebovali specialistično
                (kirurško) zdravljenje. Tako so poleg Nemcev in Slovencev tu zdravili še srbske,
                hrvaške, ukrajinske, italijanske, grške in druge vojake. Pripadniki Slovenskega
                narodnega varnostnega zbora (SNVZ), ki so bili poslani na zdravljenje v Ljubljano,
                so bili v času zdravljenja in okrevanja formalno sprejeti v Slovensko domobranstvo,
                kjer so bili »na hrani in dekadi«.<note place="foot" xml:id="ftn26" n="25"> SI AS 1878, t. e. 7, dopis poveljnika Skupine
                        varnostnih straž Postojna poveljstvu SD v Ljubljani, z dne 18. julija 1944.
                        Ivanc, »Vojna bolnišnica,« 23. Za več o SNVZ glej: Boris Mlakar, <hi rend="italic">Domobranstvo na Primorskem, 1943–1945</hi> (Ljubljana:
                        Borec, 1982). Za več o Slovenskem domobranstvu glej: Boris Mlakar, <hi rend="italic">Slovensko domobranstvo 1943–1945</hi> (Ljubljana:
                        Slovenska matica, 2003).</note></p>
            <p> Med pacienti lazareta se je znašel tudi najvišji esesovski poveljnik, pod katerega
                je operativno spadal tudi ljubljanski lazaret, <hi rend="italic">SS-Obergruppenführer und General der Waffen-SS und der Polizei</hi> Erwin
                Rösener (1902–1946). Slednji je zbolel za paratifusom in je bil pacient avgusta in
                septembra 1944. Pozneje je bil za en mesec poslan v nemški Bad Homburg von der Höhe,
                kjer je v esesovskem okrevalnem domu septembra in oktobra t. l. preboleval splošno
                (psihično) izčrpanost.<note place="foot" xml:id="ftn27" n="26"> Andreas Schulz in Dieter Zinke, <hi rend="italic">Die
                            Generale der Waffen-SS und der Polizei. Die militärischen Werdegänge der
                            Generale, sowie der Ärzte, Veterinäre, Intendanten, Richter und
                            Ministerialbeamten im Generalsrang. Band 4</hi> (Bissendorf: Biblio
                        Verlag, 2009), 313. »Bad Homburg v. d. Höhe, Ritters Parkhotel,
                        Genesungsheim der Waffen-SS, SS-Lazarett-Abteilung,« Topographie des
                        Nationalsozialismus in Hessen, pridobljeno 3. junija 2018,
                        https://www.lagis-hessen.de/de/subjects/idrec/sn/nstopo/id/1689.</note></p>
            <p> 25. decembra t. l. so zavezniška letala v Ljubljani napadla »bolnico – umobolnico,
                ker se je nahajal[a] v njej vojaška bolnica«. Partizani ob tem napadu niso poročali
                o nobeni škodi ali žrtvah.<note place="foot" xml:id="ftn28" n="27"> SI AS 1851, t. e. 74, obveščevalni zapiski za
                        Ljubljano, z dne 5. januarja 1945.</note></p>
            <p> Konec januarja 1945 so na blejski dislocirani enoti v hotelu Toplice delovali trije
                esesovski zdravniki, ki jim je pomagalo šest bolničark. Slaba desetina zdravstvenega
                osebja je tako skrbela za okoli 200 lažjih bolnikov. Sredi marca t. l. so razpustili
                policijski lazaret, ki je deloval v hotelih Toplice in Splendid (prav tako na
                Bledu), ter ga delno priključili blejski enoti esesovskega lazareta.<note place="foot" xml:id="ftn29" n="28"> SI AS 1846, Brigade
                        tridesete divizije, 1943–1945, t. e. 4, situacijsko poročilo št. 44 OC štaba
                        2. brigade Narodne obrambe, z dne 31. januarja 1945. SI AS 1851, t. e. 96,
                        situacijsko poročilo št. I/466 OC 31. divizije, z dne 25. januarja 1945. SI
                        AS 1851, t. e. 103, »informacijsko poročilo štev. 26« OC Komande gorenjskega
                        vojnega področja, z dne 12. marca 1945.</note></p>
            <p style="text-align:center;"><hi rend="bold">Zadnji dnevi lazareta</hi></p>
            <p> Aprila 1945 so začeli evakuacijo (nemških) bolnikov in ranjencev (pa tudi
                pomembnejše medicinske opreme) iz Ljubljane in Bleda v celovško esesovsko
                bolnišnico. Hkrati so zaradi prostorske stiske začeli vojne bolnike in ranjence
                premeščati še v ljubljansko splošno bolnišnico, v domobransko ambulanto v Vegovi
                ulici ter na Ljubljanski grad, kjer je bilo domobransko okrevališče. 10. aprila so
                na Bled pripeljali »iz neznane smeri 265 ranjencev«, medtem ko so 28. aprila v
                Ljubljano pripeljali nemške ranjence iz Zagreba. V zadnjih dneh aprila so tako na
                Bled pripeljali okoli 1.200 ranjencev, kar je presegalo blejske kapacitete. Zaradi
                tega so morali ranjence nastaniti tudi v Radovljici in okolici (454), v Kranju
                (okoli 500) ter v Škofji Loki (okoli 700).<note place="foot" xml:id="ftn30" n="29"> SI AS 1848, t. e. 23, poročilo angleški vojni
                        misiji OC štaba 9. korpusa, z dne 15. aprila 1945.
                        Bundesarhiv-Militärarchiv, N 756, Wolfgang Vopersal, SS-Hauptlazarett
                        Laibach. Ivanc, »Vojna bolnišnica,« 25. Ivan Križnar, <hi rend="italic">Škofjeloško okrožje v narodnoosvobodilnem boju: 1941–1945</hi> (Škofja
                        Loka: Območno združenje borcev in udeležencev NOB, 2003),
                321.</note></p>
            <p>24. aprila 1945 sta čez Ljubelj šla dva transporta, prvi s 45 in drugi s 25 tovornimi
                vozili, ki so prevažali ranjence z Bleda.<note place="foot" xml:id="ftn31" n="30"> SI AS 1848, t. e. 32, Informacijsko poročilo štev. 84,
                        OC štaba 9. korpusa, z dne 27. aprila 1945.</note></p>
            <p> 30. aprila t. l. so se ljubljanski deli vojne bolnišnice nahajali v Liceju in
                Mladiki, vili Vettach (na Cesti na Rožnik, kjer je bila administracija), v
                bežigrajski gimnaziji, mestnem zavetišču v Trnovem ter v Mostah in na Studencu.<note place="foot" xml:id="ftn32" n="31"> SI AS 1876, t. e. 3,
                        »Objekti, v katerih so nastanjene Edinice nemške vojske in orožja SS,« s 1.
                        maja 1945.</note>
            </p>
            <p> V zadnjih dneh vojne so iz ljubljanskega lazareta (ter bližnjega domobranskega
                Invalidskega doma) evakuirali ranjence, bolnike in vojne invalide (pa seveda
                zdravniško osebje in civiliste) tudi s pomočjo več sanitetnih vlakov, ki so
                Ljubljano zapustili 5., 6., 7. in 8. maja. Toda niti enemu od teh vlakov ni uspelo
                čez Kranj in Jesenice doseči Avstrije, saj so jih že prej zajeli partizani. Večino
                so vrnili nazaj v Moste, od koder so bili poslani v šentviške Škofove zavode, kjer
                je bilo vzpostavljeno glavno taborišče za vojne ujetnike. Pozneje so ti ranjenci in
                bolniki delili usodo drugih usmrčenih v Brezarjevem breznu nad Podutikom ali v
                Kočevskem rogu.<note place="foot" xml:id="ftn33" n="32">
                        Ivanc, »Vojna bolnišnica,« 25–45. Lovro Šturm, »Življenjske usode nekaterih
                        večjih skupin in posameznikov iz vrst bolnih, ranjenih in invalidnih
                        povojnih ujetnikov,« v: <hi rend="italic">Brez milosti: Ranjeni, invalidni
                            in bolni povojni ujetniki na Slovenskem</hi> (Ljubljana: Nova revija,
                        2000), 67–77.</note>
            </p>
            <p> Več sreče je imelo okoli štirideset lahkih ranjencev, ki so se pridružili skupini
                okoli 30 pripadnikov esesovske podčastniške šole in oskrbovalni enoti 4.
                policijskega motoriziranega bataljona (<hi rend="italic">Polizei-Motorisierte-Abteilung 4</hi>), ki so Ljubljano zapustili 9. maja. Že v
                Šentvidu so se prvič spopadli s partizani (in imeli enega ranjenega), a so izsilili
                prehod proti Kranju, kjer je sledil večji spopad (mrtve so pokopali na kranjskem
                pokopališču). Vseeno jim je uspelo nadaljevati pot čez ljubeljski prelaz, 11. maja
                1945 pa so, tudi s pomočjo dela 7. SS-divizije »Prinz Eugen«, prišli v Celovec, kjer
                jih je razorožila britanska 6. oklepna divizija.<note place="foot" xml:id="ftn34" n="33"> Pfeiffer, SS-Lazarett, 7.</note></p>
            <p> S tem se je tudi formalno končala zgodovina esesovske vojaške bolnišnice
                Ljubljana.</p>
            <p style="text-align:center;"><hi rend="bold">Sanitetno skladišče in
                laboratorij</hi></p>
            <p> Poleg dveh osrednjih ustanov Waffen-SS v Ljubljani, esesovske vojaške bolnišnice in
                esesovske podčastniške šole (obe sta bili nameščeni v javnih in zasebnih objektih po
                Ljubljani in na Bledu), so tu v času vojne delovale še nekatere manjše ustanove,
                organizacije ali enote Waffen-SS, skupaj z nekaterimi na področju sanitetne
                    službe.<note place="foot" xml:id="ftn35" n="34"> O
                        Ljubljani med drugo svetovno vojno glej: Tone Ferenc, »Nemški okupator v
                        Ljubljani,« v: Vladimir Krivic, <hi rend="italic">Ljubljana v ilegali: IV:
                            Do zloma okupatorjev</hi> (Ljubljana: Državna založba Slovenije, 1970),
                        187–229. Mojca Šorn, <hi rend="italic">Življenje Ljubljančanov med drugo
                            svetovno vojno</hi> (Ljubljana: Inštitut za novejšo zgodovino,
                        2007).</note></p>
            <p> Junija 1944 so partizanski obveščevalci zabeležili prisotnost nove medicinske
                ustanove v Ljubljani – »laboratorij[a] za zdravila za celi Balkan«, ki ga »držijo v
                najstrožji tajnosti ter so za straže postavljeni najzanesl[j]ivejši SS-ovci«.
                Higiensko-bakteriološki laboratorij SS in policije (<hi rend="italic">Hygienisch-Bakteriologische Untersuchnungsstelle SS- und Polizei</hi>; tudi <hi rend="italic">Chemische Untersuchungsanstalt</hi>) ni bil pristojen za izdelavo
                zdravil, temveč je bil namenjen preiskavi živil, zdravstvenim preiskavam (telesnih
                tekočin, bojnih ran itd.) idr. </p>
            <p> Sprva je imel laboratorij sedež v Devinski ulici v ljubljanskem Trnovem. Uradno
                laboratorij ni bil del esesovskega lazareta, ampak je bil podrejen »Centralnemu
                sanitetnemu skladišču rajhovskega zdravnika SS in policije Ljubljana« (<hi rend="italic">Zentralsanitätslager Reichsarzt SS- und Polizei Laibach</hi>). Ta
                pa s sanitetnim materialom ni oskrboval le slovenskega ozemlja, pač pa tudi drugo
                jugoslovansko ozemlje. 30. aprila 1945 sta se tako laboratorij in centralno
                sanitetno skladišče nahajala na poljanski gimnaziji.<note place="foot" xml:id="ftn36" n="35"> SI AS 1621, t. e. 22, dnevno
                        povelje 25/44 vodstvenega štaba za boj proti banditom v Ljubljani, z dne 8.
                        julija 1944. SI AS 1851, t. e. 89, situacijsko poročilo OT I, z dne 2.
                        junija 1944. SI AS 1851, t. e. 79, pregled nemško-zasedenih zgradb v
                        Ljubljani, nedatirano. SI AS 1876, t. e. 3, »Objekti, v katerih so
                        nastanjene Edinice nemške vojske in orožja SS,« z dne 1. maja 1945. SI AS
                        1753, t. e. 1, napotnica v laboratorij, z dne 2./3. maja 1945.</note>
                Obe ustanovi formalno nista bili del Waffen-SS, ampak zdravstvenega sistema celotne
                SS, sta pa seveda oskrbovali tudi enote in ustanove Waffen-SS.</p>
            <p> V ljubljanski vojaški bolnišnici je delovalo najmanj devet pripadnic SS-korpusa
                pomočnic (<hi rend="italic">SS-Helferinnenkorps</hi>) pa tudi sedem civilnih
                uslužbenk, ki so bile zaposlene kot medicinsko-tehnična pomočnica (1), asistentka
                pri rentgenu (1), dietetičarka (2), stenopiska (2) in pomožna računovodkinja
                    (1).<note place="foot" xml:id="ftn37" n="36"> Archiv des
                        Hamburger Instituts für Sozialforschung, izpis iz računalniške baze podatkov
                        »SS-Frauen«, z dne 28. februarja 2014. Za več o SS-korpusu pomočnic glej:
                        Jutta Mühlenberg, <hi rend="italic">Das SS-Helferinnenkorps. Ausbildung,
                            Einsatz und Entnazifizierung der weiblichen Angehörigen der Waffen-SS
                            1942–1949</hi> (Hamburg: Hamburger Edition HIS, 2012).</note></p>
            <p style="text-align:center;"><hi rend="bold">Zdravniško in častniško osebje</hi></p>
            <p> Do zdaj identificirani zdravniki in (sanitetni) častniki Waffen-SS, ki so delovali v
                ljubljanski esesovski vojaški bolnišnici, so:<note place="foot" xml:id="ftn38" n="37"> John P. Moore, Führerliste der Waffen-SS: CD-ROM
                        (Portland: J. P. Publishing, 2001).</note></p>
            <list type="unordered">
                <item><hi rend="italic">SS-Hauptsturmführer</hi> dr. Hermann Jung, rojen 8.
                    februarja 1905 (Ludwigshafen), SS-številka 249.522. Lazaretu v Ljubljani je bil
                    dodeljen novembra 1944; </item>
                <item><hi rend="italic">SS-Sturmbannführer</hi> dr. Otto Küttner, rojen 2. februarja
                    1908 (London), SS-številka 185.021. Pred tem je bil Küttner od januarja 1936
                    pripadnik LSSAH,<note place="foot" xml:id="ftn39" n="38"> Za več o LSSAH glej: Rupert Butler, <hi rend="italic">SS-Leibstandarte: The History of the First SS Division,
                                1934–45</hi> (Staplehurst: Spellmount, 2001). Thomas Fischer, <hi rend="italic">Soldiers of the Leibstandarte</hi> (Winnipeg: J. J.
                            Fedorowicz, 2008). Rudolf Lehmann, <hi rend="italic">Die Leibstandarte.
                                Tomes I-V</hi> (Coburg: Nation Europa Verlag, 1980).</note> nato
                    pa je bil junija 1944 premeščen k 4. esesovski policijski diviziji.
                    Ljubljanskemu lazaretu je bil dodeljen junija 1944; </item>
                <item><hi rend="italic">SS-Hauptsturmführer</hi> Josef Lehner, rojen 10. marca 1909,
                    SS-številka 77.565. Junija 1943 je bil dodeljen SS-lazaretu Dnjepropetrovsk in z
                    njim je nato prišel v Ljubljano; </item>
                <item><hi rend="italic">SS-Obersturmführer</hi> Hans Rauschenbach, rojen 28.
                    septembra 1911 (Böllberg), SS-številka 221.225. Med aprilom in oktobrom 1944 je
                    bil dodeljen ljubljanski esesovski vojaški bolnišnici; </item>
                <item><hi rend="italic">SS-Sturmbannführer</hi> dr. Hermann Schlüter, rojen 25.
                    novembra 1903 (München), SS-številka 145.562. Januarja 1941 je bil dodeljen
                    esesovski naborni postaji Jugozahod (<hi rend="italic">SS-Erganzungsstelle
                        Südwest</hi>);</item>
                <item><hi rend="italic">SS-Haupsturmführer</hi> dr. Eduard Sponer, rojen 6. avgusta
                    1910 (Breitenstein), SS-številka 37.498. Avgusta 1939 je bil imenovan za
                    nadzornega zdravnika bolnišnice v dunajski judovski skupnosti. Julija 1941 je
                    postal pripadnik LSSAH, nato pa je bil septembra 1944 premeščen v ljubljanski
                        lazaret;<note place="foot" xml:id="ftn40" n="39">
                            Doron Rabinovici, <hi rend="italic">Eichmann's Jews. The Jewish
                                Administration of Holocaust Vienna, 1938–1945</hi> (Cambridge:
                            Polity Press, 2011), 77.</note></item>
                <item><hi rend="italic">SS-Untersturmführer</hi> Kristof Tudt, rojen 28. decembra
                    1900 (Pardan), je bil novembra 1944 premeščen v ljubljansko vojaško
                    bolnišnico;</item>
                <item><hi rend="italic">SS-Hauptsturmführer</hi> dr. Viktor Wacha, rojen 23. julija
                    1916 (Brünn), je bil novembra 1944 dodeljen esesovskemu lazaretu v Ljubljani; </item>
                <item><hi rend="italic">SS-Haupsturmführer</hi> dr. Cornelius Winkler-Prins, rojen
                    16. maja 1900 (Haag), je bil kot vojaški zdravnik novembra 1941 dodeljen
                    nizozemski esesovski prostovoljski legiji. S preostalim osebjem je bil novembra
                    1944 dodeljen ljubljanskemu esesovskemu lazaretu.</item>
            </list>
            <p style="text-align:center;"><hi rend="bold">Namesto sklepa</hi></p>
            <p> Pričujoči članek predstavlja poskus prvega pregleda delovanja te osrednje nemške
                vojaško-medicinske ustanove na slovenskih tleh med drugo svetovno vojno. Hkrati je
                esesovska vojaška bolnišnica del zgodovine vojaške medicine v Ljubljani, ki skoraj
                nepretrgoma poteka od prve svetovne vojne in do slovenske osamosvojitve, kljub temu
                da je v manjšem obsegu še vedno prisotna tudi v sodobni Slovenski vojski. </p>
            <p> Pregled obstoječe literature jasno pokaže, da je zgodovina vojaške medicine (ali
                sanitete) v Ljubljani relativno neraziskana (razen partizanske sanitetne službe), še
                posebej v obdobju med obema svetovnima vojnama pa tudi v času druge Jugoslavije. </p>
            <p> Prav pomanjkanje arhivskega materiala, ki je bil uničen v maju 1945 ali še ni bil
                odkrit, onemogoča, da bi lahko opredelili količino obravnavanih pacientov v
                esesovski bolnišnici v primerjavi z drugimi bolnišnicami, še posebej s Splošno
                bolnišnico v Ljubljani. V slednji se je med vojno prav tako zdravilo večje število
                domobrancev. </p>
            <p> Kljub temu pa je iz zbranih virov razvidno, da je esesovska bolnišnica v Ljubljani
                imela ključno vlogo pri zagotavljanju zdravstvene oskrbe vojaških ranjencev in
                bolnikov, primarno iz različnih nemških (policijskih in vojaških) enot, a tudi
                drugih tujerodnih formacij pod nemškim nadzorom. Hkrati je, skupaj z drugimi
                ljubljanskimi ustanovami – laboratorijem, skladiščem – na področju (vojaške)
                medicine, predstavljala edinstveno organizacijo na področju cele (nekdanje)
                Jugoslavije.</p>
            <p> Esesovski lazaret je tako zagotavljal ne le bolnišnično oskrbo ranjencev in
                obolelih, ampak s pomočjo okrevalnega doma na Bledu tudi rehabilitacijo pred ponovno
                vključitvijo v vojaške ali policijske enote. Pomen esesovske bolnišnice med drugo
                svetovno vojno dokazuje tudi zanimanje partizanske obveščevalne službe, ki je
                pozorno spremljala njihovo delovanje, kar je razvidno iz števila ohranjenih
                poročil.</p>
            <p style="text-align:center;"><hi rend="bold">Viri in literatura</hi></p>
            <p><hi rend="bold" style="font-size:10pt">Arhivski viri:</hi></p>
            <list type="unordered">
                <item>Archiv des Hamburger Instituts für Sozialforschung, izpis iz računalniške baze
                    podatkov »SS-Frauen«, z dne 28. februarja 2014.</item>
                <item>Arhiv Slovenskega šolskega muzeja, fond Osnovne šole, šk. L: Ljubljana
                    (Bežigrad, Center, Moste – Polje), mapa OŠ Franc Rozman-Stane, Ljubljana
                    Šentvid, Prušnikova 85.</item>
                <item>Bundesarchiv-Militärarchiv, N 756, Wolfgang Vopersal, SS-Hauptlazarett
                    Laibach. </item>
                <item>SI AS, Arhiv Republike Slovenije: <list type="unordered">
                        <item>SI AS 1605.</item>
                        <item>SI AS 1621, t. e. 22.</item>
                        <item>SI AS 1753, t. e. 1.</item>
                        <item>SI AS 1846, t. e. 4. </item>
                        <item>SI AS 1848, t. e. 33.</item>
                        <item>SI AS 1851, t. e. 79. </item>
                        <item>SI AS 1876, t. e. 3.</item>
                        <item>SI AS 1877, t. e. 3, 40.</item>
                        <item>SI AS 1878, t. e. 7.</item>
                        <item>SI AS 1931, t. e. 603. </item>
                    </list></item>
                <item>SI ZAL, Zgodovinski arhiv Ljubljana, LJU 489, Mesto Ljubljana, splošna mestna
                    registratura.</item>
            </list>
            <p><hi rend="bold" style="font-size:10pt">Literatura:</hi></p>
            <list type="unordered">
                <item>Behrendt, Karl Philipp. <hi rend="italic">Die Kriegschirurgie von 1939-1945
                        aus der Sicht der Deratenden Chirurgen des deutschen Heeres im Zweiten
                        Weltkrieg: Inaugural-Dissertation.</hi> Freiburg im Breisgau:
                    Albert-Ludwigs-Universität, 2003. </item>
                <item>Benedik, Božo. »Nemški okupatorji v blejskih hotelih in vilah.« <hi rend="italic">Kronika</hi> 36 (1988): 96-100. </item>
                <item>Bennecke<hi rend="italic">,</hi>
                    Heinrich.<hi rend="italic" xml:space="preserve"> Die Reichswehr und der 'Röhm-Putsch'</hi>.
                    München: Olzog, 1964.</item>
                <item>Bloch, Charles<hi rend="italic">. Die SA und die Krise des NS-Regimes
                        1934</hi>. Frankfurt am Main: Suhrkamp, 1970.</item>
                <item>Butler,
                    Rupert.<hi rend="italic" xml:space="preserve"> SS-Leibstandarte: The History of the First SS Division, 1934-45</hi>.
                    Staplehurst: Spellmount, 2001.</item>
                <item>Darovec, Jože, Lev Milčinski in Ladi Škerbinek. »Psihiatrični zavod in njegovi
                    pacienti med vojno: Primer 'Poljanskega nasipa'.« <hi rend="italic">Traditiones</hi> (1991): 183-97.</item>
                <item>Eckart, Wolfgang U. »Die Dozentenführer Stein, Schlüter und Schmidhuber.« V:
                        <hi rend="italic">Die Universität Heidelberg im Nationalsozialismus</hi>,
                    ur. Wolfgang U. Eckart, Volker Sellin in Eike Wolgast, 30-56. Heidelberg:
                    Springer Medizin Verlag, 2006.</item>
                <item>Ferenc, Tone. »Nemški okupator v Ljubljani.« V: <hi rend="italic">Ljubljana v
                        ilegali: IV: Do zloma okupatorjev</hi>, ur. Vladimir Krivic, 187-229.
                    Ljubljana: Državna založba Slovenije, 1970.</item>
                <item>Fey,
                    Will.<hi rend="italic" xml:space="preserve"> Armor battles of the Waffen-SS, 1943-45.</hi>
                    Mechanicsburg: Stackpole Books, 2003.</item>
                <item>Fischer, Canon. <hi rend="italic">Stormtroopers: A Social, Economic, and
                        Ideological Analysis, 1929-35</hi>. London, Boston, Sydney: Allen &amp;
                    Unwin, 1983. </item>
                <item>Fischer,
                    Thomas.<hi rend="italic" xml:space="preserve"> Soldiers of the Leibstandarte</hi>.
                    Winnipeg: J. J. Fedorowicz, 2008.</item>
                <item>Hahn,
                    Judith.<hi rend="italic" xml:space="preserve"> Grawitz, Genzken, Gebhardt. Drei Karrieren im Sanitätsdienst der SS</hi>.
                    Münster: Klemm &amp; Oelschläger, 2007.</item>
                <item>Halcomb, Jill. <hi rend="italic">The SA. A Historical Perspective</hi>.
                    Overland Park: Crown/Agincourt Publishers, 1985. </item>
                <item>Hatch, Nicholas H. <hi rend="italic">The Brown Battalions. Hitler's SA in
                        words and pictures</hi>. Paducah: Turner, 2000. </item>
                <item>Höhne, Heinz. <hi rend="italic">The Order of the Death's Head: The Story of
                        Hitler's SS</hi>. London, New York: Penguin Books, 2000. </item>
                <item>Janša-Zorn, Olga. »Zgodovina blejskega turizma od začetkov do leta 1941« <hi rend="italic">Kronika</hi> 32 (1984): 182-96.</item>
                <item>Kaiser, Stephanie. »Ludwig Stumpfegger – Eine Karriere im
                    Nationalsozialismus.« V: <hi rend="italic">Die Ärzte der Nazi-Führer. Karrieren
                        und Netzwerke</hi>, ur. Mathias Schmidt, Dominik Groß in Jens Westemeier,
                    81-104. Berlin: Lit Verlag Dr. W. Hopf, 2018.</item>
                <item>Kanoni, Črt<hi rend="italic">. Moj oče, psihiater Kanoni</hi>. Ljubljana:
                    Mladinska knjiga, 2012.</item>
                <item>Kanoni, Črt. <hi rend="italic">Od blaznice do klinike: 1881–2011: 130 let
                        slovenske psihiatrije</hi>. Ljubljana: samozaložba, 2011.</item>
                <item>Koehl, Robert
                    Lewis.<hi rend="italic" xml:space="preserve"> The SS: A History 1919-1945</hi>.
                    Stroud: The History Press, 2012. </item>
                <item>Kranjec, Silvo. »Pol stoletja III. ljubljanske gimnazije.« <hi rend="italic">Kronika</hi> 7 (1959): 107-16. </item>
                <item>Križnar,
                    Ivan.<hi rend="italic" xml:space="preserve"> Škofjeloško okrožje v narodnoosvobodilnem boju: 1941–1945</hi>.
                    Škofja Loka: Območno združenje borcev in udeležencev NOB, 2003.</item>
                <item>Lehmann,
                    Rudolf.<hi rend="italic" xml:space="preserve"> Die Leibstandarte. Tomes I-V</hi>.
                    Coburg: Nation Europa Verlag, 1980.</item>
                <item>Longerich, Peter. <hi rend="italic">Heinrich Himmler: A Life</hi>. Oxford:
                    University Press, 2011.</item>
                <item>Lucae,
                    Christian.<hi rend="italic" xml:space="preserve"> Homöpathie an deutschsprachigen Universitäten. Die Bestrebungen zu ihrer Institionalisierung von 1812 bis 1945. Quellen und Studien zur Homöopathiegeschichte, Band 4</hi>.
                    Heidelberg: Haug, 1998.</item>
                <item>Lucas,
                    James.<hi rend="italic" xml:space="preserve"> German Army Handbook 1939-1945</hi>.
                    Phoenix Mill: Sutton Publishing Limited, 2002.</item>
                <item>Maracin, Paul<hi rend="italic">. The Night of the Long Knives: 48 Hours that
                        Changed the History of the World</hi>. New York: The Lyons Press,
                    2004.</item>
                <item>Mehner, Kurt<hi rend="italic">. Die Waffen-SS und Polizei 1939-1945: Führung
                        und Truppen</hi>. Norderstedt: Militar-Verlag Klaus D. Patzwall,
                    1995.</item>
                <item>Mlakar, Boris<hi rend="italic">. Domobranstvo na Primorskem, 1943-1945</hi>.
                    Ljubljana: Borec, 1982. </item>
                <item>Mlakar, Boris<hi rend="italic">. Slovensko domobranstvo 1943-1945</hi>.
                    Ljubljana: Slovenska matica, 2003.</item>
                <item>Moore, John P. <hi rend="italic">Führerliste der Waffen-SS: CD-ROM</hi>.
                    Portland: J. P. Publishing, 2001.</item>
                <item>Mühlenberg, Jutta. <hi rend="italic">Das SS-Helferinnenkorps. Ausbildung,
                        Einsatz und Entnazifizierung der weiblichen Angehörigen der Waffen-SS
                        1942-1949</hi>. Hamburg: Hamburger Edition HIS, 2012.</item>
                <item>Pavlin,
                    Mile.<hi rend="italic" xml:space="preserve"> Jeseniško-bohinjski odred</hi>.
                    Ljubljana: Odbor Jeseniško-bohinjskega odreda in Partizanska knjiga,
                    1970.</item>
                <item>Pfeiffer, Roland. SS-Lazarett Laibach. Tipkopis, 2013.</item>
                <item>Rabinovici, Doron. <hi rend="italic">Eichmann's Jews. The Jewish
                        Administration of Holocaust Vienna, 1938-1945</hi>. Cambridge: Polity Press,
                    2011.</item>
                <item>Rijavec, Leopold. <hi rend="italic">Ljubljanske bolnišnice: Prispevek k
                        njihovi zgodovini</hi>. Ljubljana: Uprava klinične bolnišnice, 1960.</item>
                <item>Schulz, Andreas in Dieter Zinke. <hi rend="italic">Die Generale der Waffen-SS
                        und der Polizei. Die militärischen Werdegänge der Generale, sowie der Ärzte,
                        Veterinäre, Intendanten, Richter und Ministerialbeamten im Generalsrang.
                        Band 4</hi>. Bissendorf: Biblio Verlag, 2009. </item>
                <item>Stein, George H. <hi rend="italic">Geschichte der Waffen-SS</hi>. Düsseldorf:
                    Droste Verlag, 2000.</item>
                <item>Šimac, Miha. »Vojaška zdravstvena in duhovna oskrba v Ljubljani 1914–1918.« V:
                        <hi rend="italic">'Patriae ac humanitati': Zdravstvena organizacija v
                        zaledju soške fronte</hi>, Miha Šimac in Katarina Keber, 1-152. Ljubljana:
                    Založba ZRC, 2011.</item>
                <item>Škerl, France. <hi rend="italic">Ljubljanske srednje šole v letih 1941 – 1945:
                        Prispevki k zgodovini Ljubljane v letih fašistične in nacistične
                        okupacije</hi>. Ljubljana: Borec, 1964. </item>
                <item>Šorn, Mojca. »V ljubljanskih šolah od aprila 1941 do osvoboditve.« V: <hi rend="italic">Podobe modernizacije: Poglavja iz gospodarske in socialne
                        modernizacije Slovenije v 19. in 20. stoletju</hi>, ur. Žarko Lazarević in
                    Aleksander Lorenčič, 297-317. Ljubljana: Inštitut za novejšo zgodovino,
                    2009.</item>
                <item>Šorn,
                    Mojca.<hi rend="italic" xml:space="preserve"> Življenje Ljubljančanov med drugo svetovno vojno</hi>.
                    Ljubljana: Inštitut za novejšo zgodovino, 2007.</item>
                <item>Šturm, Lovro. »Življenjske usode nekaterih večjih skupin in posameznikov iz
                    vrst bolnih, ranjenih in invalidnih povojnih ujetnikov.« V: <hi rend="italic">Brez milosti: Ranjeni, invalidni in bolni povojni ujetniki na
                        Slovenskem</hi>, ur. Lovro Šturm, 67–77. Ljubljana, Nova revija,
                    2000.</item>
                <item>Tessin,
                    George.<hi rend="italic" xml:space="preserve"> Verbände und Truppen der deutschen Wehrmacht und Waffen-SS im zweiten Weltkrieg 1939–1945: Erster Band: Die Waffengattungen – Gesamtübersicht</hi>.
                    Osnabrück: Biblio Verlag, 1977.</item>
                <item>U. S. War Department, <hi rend="italic">Handbook on German Military Forces:
                        With an Introduction by Stephen E. Ambrose</hi>. Baton Rouge: Luisiana State
                    University Press, 1990.</item>
                <item>Valenčič,
                    Vlado.<hi rend="italic" xml:space="preserve"> Zgodovina ljubljanskih uličnih imen</hi>.
                    Ljubljana: Zgodovinski arhiv, Partizanska knjiga, 1989.</item>
                <item>Weale,
                    Adrian.<hi rend="italic" xml:space="preserve"> The SS: A New History</hi>.
                    London: Little Brown, 2010. </item>
                <item>Wicke,
                    Markus.<hi rend="italic" xml:space="preserve"> SS und DRK. Das Präsidium des Deutschen Roten Kreuzes im nationalsozialistischen Herrschaftssystem 1937 – 1945</hi>.
                    Potsdam: Books on Demand, 2002.</item>
                <item>Zupančič, Bogo. »Pokalo je in kresala so se mnenja.« V: <hi rend="italic">Usode ljubljanskih stavb in ljudi: 1–24,</hi> 114-17. Ljubljana: KUD Polis,
                    2005.</item>
            </list>
            <p rend="footnote text"><hi rend="bold">Spletni viri:</hi></p>
            <list type="unordered">
                <item>»Bad Homburg v. d. Höhe, Ritters Parkhotel, Genesungsheim der Waffen-SS,
                    SS-Lazarett-Abteilung.« <hi rend="italic">Topographie des Nationalsozialismus in
                        Hessen</hi>. Pridobljeno 3. junija 2018,
                    https://www.lagis-hessen.de/de/subjects/idrec/sn/nstopo/id/1689.</item>
                <item>Edwin Meinsma, »The history of
                    SS-Freiwilligen-Panzer-Grenadier-Brigade/Division 'Nederland'.« <hi rend="italic">Waffen-ss.nl,</hi> 2003. Pridobljeno 28. decembra 2016.
                    http://www.waffen-ss.nl/nedgesch-e.php.</item>
            </list>
            <p style="text-align:center;">Klemen Kocjančič</p>
            <p style="text-align:center;">MEDICINE UNDER THE DEATH'S HEAD: SS-LAZARETT LAIBACH
                1943-1945</p>
            <p style="text-align:center;">SUMMARY</p>
            <p><hi style="font-size:10pt" xml:space="preserve">	The article deals with SS military hospital in Ljubljana, which was between 1943 and 1945 only permanent German military hospital in Slovenian territory during the Second World War. Besides, that the hospital was located in several buildings in Ljubljana, it also had dislocated units in Bled for treatment and recuperation. </hi></p>
            <p><hi style="font-size:10pt"> SS military doctors were treating German soldiers and
                    also members of the anti-Communist units in German service, that were active in
                    Slovenia. These units were not just of Slovenian origin, but in the last year of
                    the war, they began to treat patients from collaborationist units, which were
                    retreating to the north – Croat, Serbian, Russian, Greek, etc. In Ljubljana
                    were, along with the military hospital, also a central laboratory and central
                    military medical storage facility for the whole of Yugoslavia.</hi></p>
            <p><hi style="font-size:10pt"> The article is based primarily on found wartime documents
                    (mostly on partisan intelligence reports, some general German reports and some
                    administrative documents from the SS hospital itself) and some post-war
                    literature. So far, no records from the hospital were found, confirming
                    speculations that the hospital archive was destroyed in May of 1945.</hi></p>
            <p><hi style="font-size:10pt"> Medical staff (doctors and nurses) was of international
                    origin, from Germans to different Scandinavian nationals, while the support
                    staff was also composed of Slovenians, Italians, etc.</hi></p>
            <p><hi style="font-size:10pt"> In spite of the lack of hospital documents, other sources
                    reveal the importance of the SS hospital in Ljubljana during the Second World
                    War to this area, not only of Slovenia. This is evident by the intensity of the
                    partisan intelligence service, which was keeping a close observation on it.
                    Hospital, including the separate medical laboratory and sanitate warehouse,
                    represents a unique military medical institution not only in Slovenia, but in
                    the whole of former Yugoslavia.</hi></p>
        </body>
    </text>
</TEI>