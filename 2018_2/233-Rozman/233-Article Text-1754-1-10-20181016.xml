<?xml version="1.0" encoding="UTF-8"?><TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Častni občani občine Bled do druge svetovne vojne</title>
                <author>
                    <name>
                        <forename>Franc</forename>
                        <surname>Rozman</surname>
                    </name>
                </author>
            </titleStmt>
            <editionStmt>
                <edition><date>2017-08-19</date></edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Kongresni trg 1</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/233</pubPlace>
                <date>2018</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">58</biblScope>
                <biblScope unit="issue">2</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <revisionDesc>
            <listChange>
                <change>
                    <date>2018-10-16</date>
                    <name>Neja Blaj Hribar</name>
                    <desc>Pretvorba iz DOCX v TEI, dodatno kodiranje</desc>
                </change>
            </listChange>
        </revisionDesc>
    </teiHeader>
    <text>
        <front>
            <docAuthor>Franc Rozman</docAuthor>
            <docImprint>
                <idno type="cobissType">Cobiss tip: 1.02</idno>
                <idno type="UDC">UDK: 929:908(497.4Bled)"1800/1941"</idno>
            </docImprint>
        </front>
        <body>
            <p>Kdo so bili častni občani Bleda, je bolj zapletena naloga, kot se zdi na prvi pogled.
                Predvsem zato, ker zapisniki blejske občine niso ohranjeni v celoti. V Zgodovinskem
                arhivu Ljubljana, enota Kranj, so le zapisniki sej od leta 1894 do 1941, torej do
                    okupacije.<note place="foot" xml:id="ftn1" n="1">
                        SI_ZAL_KRA, Zapisniki sej občinskega odbora občine Bled 1894–1916,
                        1917–1923, 1924–1940. Vsi navedki sej so iz teh zapisnikov in niso posebej
                        citirani.</note> Zakaj ni bolj zgodnjih občinskih zapisnikov, ni znano,
                morda se bodo še kje našli, morda so v zasebni lasti, morda so bili uničeni. Dr.
                Janez Bleiweis, oče slovenskega naroda, je postal častni občan ob sedemdesetletnici
                rojstva leta 1878.<note place="foot" xml:id="ftn2" n="2">
                        Dr. Janez Bleiweis (1808–1881), živinozdravnik, politik in časnikar, od 1843
                        urednik <hi rend="italic">Kmetijskih in rokodelskih novic</hi>, deželni
                        poslanec in deželni odbornik, imenovan tudi oče slovenskega naroda. – Anton
                        Bezenšek, <hi rend="italic">Svečanost ob priliki sedemdesetletnice dr.
                            Janeza Bleiweisa dne 19. novembra 1878</hi> (Zagreb, 1879). <hi rend="italic">Slovenski narod</hi>, 19. 11. 1878.</note> Zaenkrat ni
                znano, ali je bil on prvi častni občan, morda je bil tudi kdo drug. Tudi za nekaj
                naslednjih izvemo le iz časopisja. Tako je leta 1884 častni občan postal baron dr.
                Andrej Winkler,<note place="foot" xml:id="ftn3" n="3"> Baron
                        Andrej Winkler (1825–1916), pravnik, politik. 1861–1876 poslanec v goriškem
                        deželnem zboru, 1880–1892 prvi deželni predsednik Kranjske slovenskega rodu.
                        – Jože Šušmelj, <hi rend="italic">Andrej baron Winkler: 1825</hi>–<hi rend="italic">1916. Krminski in tolminski okrajni glavar, poslanec v
                            goriško-gradiškem deželnem zboru, poslanec v državnem zboru na Dunaju,
                            predsednik dežele Kranjske</hi> (Nova Gorica [i. e. ] Lokve: Društvo
                        ljubiteljev narave Planota, 2014).</note> ki je bil tedaj kot prvi
                Slovenec od leta 1880 deželni predsednik, poleg njega pa je bil tedaj za častnega
                občana imenovan tudi grof Gustav Thurn Valsassina,<note place="foot" xml:id="ftn4" n="4"> Gustav grof Thurn-Valsassina (1836–1888), od 1877
                        do smrti poslanec deželnega in državnega zbora, 1876 član delegacije, 1881
                        do smrti zadnji deželni glavar na Kranjskem nemške narodnosti, pristaš
                        narodne stranke, lastnik graščine v Radovljici, kot poslanec zastopnik
                        veleposestva. – Tudi <hi rend="italic">Slovenec</hi>, 28. 2. 1884. Franz
                        Adlgasser, <hi rend="italic">Die Mitglieder der österreichischen
                            Zentralparlamente 1848</hi>–<hi rend="italic">1918. Konstituierender
                            Reichstag 1848</hi>–<hi rend="italic">1849: Reichsrat 1861–1918. Ein
                            biographisches Lexikon</hi> (Wien: Verlag der Österreichischen Akademie
                        der Wissenschaften, 2014), 1291.</note> ki je bil od leta 1881 do smrti
                deželni glavar Kranjske, in pa djakovski škof Josip Juraj Strossmayer.<note place="foot" xml:id="ftn5" n="5"> Josip Juraj
                        Strossmayer (1815–1905), škof v Djakovu, od 1860 vodja narodne stranke, od
                        1880 neodvisne narodne stranke; ustanovi JAZU v Zagrebu in je soustanovitelj
                        univerze v Zagrebu. – <hi rend="italic">Enciklopedija Jugoslavije, 8.
                            zv</hi>. (Zagreb: Leksikografski zavod FNRJ, 1971), 195–98.</note>
                Že naslednje leto je postal častni občan Bleda ravnatelj Kranjske industrijske
                družbe in državnozborski poslanec Karel Luckmann.<note place="foot" xml:id="ftn6" n="6"> Karl Luckmann (1841–1906), podjetnik, rudarski
                        strokovnjak, zaslužen za bohinjsko železnico, ravnatelj Kranjske
                        industrijske družbe, poslanec veleposesti na Kranjskem od 1877 do smrti. –
                            <hi rend="italic">SBL, 1</hi> (Ljubljana: Zadružna gospodarska banka,
                        1925), 685. </note></p>
            <p>Če sledimo arhivu občinskih sej, je bil prvi častni občan baron Josef Schwegel,<note place="foot" xml:id="ftn7" n="7"> Josef baron Schwegel
                        (1836–1914), diplomat, politik, gospodarstvenik, član avstrijske delegacije
                        na kongresu v Berlinu 1878, od 1879 v državnem zboru načeloval nemškim
                        ustavovernim veleposestnikom, v kranjskem deželnem zboru od 1879 do 1912. –
                        Josef Schwegel, <hi rend="italic">Spomini in pisma = Erinnerungen und
                            Briefe</hi> (Mengeš: Ustanova Center za evropsko prihodnost, 2007).
                        Josef Schwegel, <hi rend="italic">Na cesarjev ukaz. Spomini politika in
                            diplomata</hi> (Ljubljana: Slovenska matica, 2004).</note> ki ga je
                na seji občinskega odbora 26. junija 1901 predlagal župan Jakob Peternel. Diplomo so
                mu podelili 21. julija 1901, na njej pa je zapisano: »V priznanje dobrohotnega
                delovanja in vdane požrtvovalnosti Vaši ekscelenci za deželo Kranjsko, posebno pa za
                Bled, se usojamo po srčni želji vseh Blejcev Vašo ekscelenco imenovati za častnega
                občana blejske občine ter prosimo, da blagovolite, Vaša ekscelenca, milostljivo
                sprejeti častno občanstvo. Hvaležno vdani župan, svetovalci Josip Verderber, Franjo
                Rus, Anton Vovk, Ivan Pretnar, Oton Wölfling.« Diploma je danes v lasti Schweglovega
                pranečaka oz. družine pokojnega dr. Žige Voduška.</p>
            <p>Naslednji častni občan je postal tedanji lastnik blejskega gradu Adolf Muhr,<note place="foot" xml:id="ftn8" n="8"> Adolf Muhr (1838–20.
                        dec. 1903, Dunaj), veletrgovec, od 1884 lastnik gradu na Bledu. – <hi rend="italic">Laibacher Zeitung</hi>, 22. 12. 1903.</note> zaradi
                zaslug pri razvoju Bleda. Predlagal ga je občinski svetovalec Oto Wölfling in na
                seji 12. junija 1902 je bil predlog soglasno sprejet. Zanimivo je, da Arnold Rikli,
                ki velja za začetnika blejskega turizma, ni nikoli postal častni občan Bleda, saj
                večina občinskih svetovalcev in župani nanj niso gledali tako in so bili v stalnih
                sporih z njim.</p>
            <p>Naslednjih častnih občanov pa je bilo več, župan Peternel je na seji 3. septembra
                1906 za to častno imenovanje namreč predlagal dr. Andreja Ferjančiča<note place="foot" xml:id="ftn9" n="9"> Andrej Ferjančič
                        (1848–1923), pravnik, liberalni politik, od 1885 do 1907 državnozborski
                        poslanec, prvi slovenski podpredsednik državnega zbora. – <hi rend="italic">SBL, 1</hi> (Ljubljana: Zadružna gospodarska
                            banka, 1925–1932), 175.</note> zaradi zaslug pri Zdraviliški
                komisiji in pri tem, da je Zdraviliški dom prišel v njene roke, Ivana Hribarja<note place="foot" xml:id="ftn10" n="10"> Ivan Hribar
                        (1891–1941), politik in gospodarstvenik, od 1889 do 1906 poslanec deželnega
                        zbora in od 1907 do 1911 državnega zbora, od 1896 do 1910 ljubljanski župan,
                        poslanik v Pragi od 1919–1921, nato pokrajinski namestnik do 1923, pisec
                        Spominov. – <hi rend="italic">Hribarjev zbornik</hi> (Ljubljana: SAZU,
                        2010). </note> kot predsednika I. časnikarskega shoda na Bledu, dr.
                Ivana Vilfana<note place="foot" xml:id="ftn11" n="11"> Ivan
                        Vilfan (1862–1912), pravnik in politik, radovljiški župan, načelnik
                        planinskega društva, na njegovo iniciativo zgrajena Vodnikova koča. – Jure
                        Sinobad, <hi rend="italic">Dežela. Kulturnozgodovinski oris Radovljiške
                            ravnine</hi> (Radovljica: [samozal.] J.
                            Sinobad, 1999), 185.</note> in dr. Karla Trillerja,<note place="foot" xml:id="ftn12" n="12"> Karel Triller
                        (1862–1926), politik in gospodarstvenik, soustanovitelj liberalne stranke,
                        tesen sodelavec Hribarja in Tavčarja, od 1908 do 1918 poslanec liberalne
                        stranke v deželnem zboru, poverjenik za trgovino in industrijo v prvi
                        narodni vladi 1919. – <hi rend="italic">SBL, 4</hi> (Ljubljana: Zadružna gospodarska banka, 1980–1991),
                        178.</note> oba zaradi zastopanja občine v pravnih zadevah, in dr.
                Josipa Plemlja,<note place="foot" xml:id="ftn13" n="13">
                        Josip Plemelj (1873–1967), matematik, od 1908 profesor na univerzi v
                        Črnovcih v Bukovini (danes Ukrajina), prvi rektor ljubljanske univerze,
                        redni profesor do 1957, član SAZU, JAZU, SAN, častni doktor, Prešernov
                        nagrajenec. – <hi rend="italic">SBL, 3</hi> (Ljubljana: Zadružna gospodarska banka, 1960–1971), 378,
                        379.</note> docenta na Dunaju, ki je občini dajal pametne nasvete. Vsi
                predlagani so bili sprejeti z večino glasov. Jasno je videti, da je bil tedanji
                občinski odbor liberalen. Domačin Plemelj je postal najmlajši častni občan v vsem
                obravnavanem času, bil je sploh edini domačin, ki je postal častni občan, kljub temu
                da je bil star šele 33 let, bil pa je že kar uveljavljen matematik.</p>
            <p>Dne 5. junija 1917 je blejski občinski odbor poslal tedanjemu generalu pehote in
                kasnejšemu maršalu Svetozarju Boroeviću von Bojna<note place="foot" xml:id="ftn14" n="14"> Svetozar Boroević (1856–1920), 1914 se je
                        odlikoval na vzhodni fronti, od maja 1915 komandant 5. armade,uspešno branil
                        soško fronto, 1918 maršal. – Dušan Nečak in Božo Repe, <hi rend="italic">O
                            feldmaršalu Svetozarju Boroeviću de Bojni</hi> (Ljubljana: Znanstvena
                        založba Filozofske fakultete, 2010).</note> naslednji dopis: »Vaša
                ekscelenca! Občinski odbor blejski si je usojil na svoji seji 5. rožnika t.l. Vašo
                ekscelenco v najglobokejšem spoštovanju do zmagovitega branitelja naše ljubljene
                domovine osobito naše lepe Gorenjske za častnega občana imenovati. Podpisani si
                usojajo v imenu blejskega odbora Vašo ekscelenco prositi, da blagovolite to
                imenovanje sprejeti in občini Bled tudi v bodoče svojo visoko naklonjenost
                ohraniti.« Blejski občini je general pehote Boroević odgovoril takole (brez datuma):
                »Gemeinde Vorstehung Veldes! Für die mir durch die Wahl zum Ehrenbürger von Veldes
                erwiesene Auszeichnung, sage ich der löblichen Gemeindevertretung herzlichen Dank.
                Ich werde mich immer freuen zum Gedeihen dieser Perle von Krain, dessen Söhne sich
                in gegenwärtigen Krieg so sehr bewährten, bestätigen. Mit dem Ausdruck
                aufrichtigster Wertschätzung zeichne sich ergebenst B(oroević).«<note place="foot" xml:id="ftn15" n="15">
                        <hi rend="italic">Fontes. Izvori za hrvatsku povijest 21</hi> (Zagreb,
                        2015), 494.</note> Prošnjo so podpisali župan Franc Rus, svetovalci Ivan
                Tavčar, major Leopold Stukly, Ivan Triller, odborniki župnik Janez Oblak, Simon
                Kežar, Miha Černe, Ivan Vidic, Alojz Žerovec, Ivan Pazlar, Anton Pretnar, Jožef
                Svetina, Jožef Poljanec, Franc Dobre, Jakob Baloh, Jožef Černe, Ivan Korošec. Na
                isti seji sta bila za častna člana imenovana še general pehote baron Rudolf
                Stöger-Steiner von Steinstätten<note place="foot" xml:id="ftn16" n="16"> Rudolf baron Stöger - Steiner von Steinstätten
                        (1861–1921), generalpolkovnik, 1918 vojni minister. – Antonio
                        Schmidt-Brentano, <hi rend="italic">Die k. k. bzw. k.u.k. Generalität
                            1816-1918</hi> (Wien: Österreichisches
                        Staatsarchiv, 2007), 179. </note> in radovljiški okrajni glavar
                Ferdinand Mathias.<note place="foot" xml:id="ftn17" n="17">
                        Ferdinand Mathias, okrajni glavar v Radovljici.</note></p>
            <p>V času habsburške monarhije je postal zadnji častni občan Bleda ljubljanski knezoškof
                Anton Bonaventura Jeglič,<note place="foot" xml:id="ftn18" n="18"> Anton Bonaventura Jeglič (1850–1937), ljubljanski škof
                        od 1898 do 1930, zgradil Škofove zavode v Šentvidu, edino popolno klasično
                        gimnazijo do prve svetovne vojne v slovenskem jeziku, odločilna avtoriteta v
                        SLS, od 1917 zastopal mladino in organiziral deklaracijsko gibanje.
                    </note> ki so ga izvolili na seji občinskega odbora 10. junija 1918. Seja je
                bila tajna, imenovan pa je bil soglasno. Jeglič v svojem dnevniku tega imenovanja ne
                omenja, prav tako ga ni najti v uredniških opombah.<note place="foot" xml:id="ftn19" n="19"> Blaž Otrin in Marija Čipić Rehar, ur., <hi rend="italic">Dnevnik. Jegličev dnevnik</hi> (Celje: Celjska Mohorjeva
                        družba: Celjsko Mohorjevo društvo, 2015), 754 in tam navedena literatura o
                        Jegliču.</note>
            </p>
            <p>Po razpadu Avstro-Ogrske in nastanku nove države SHS in nato Kraljevine Jugoslavije
                se je spremenil tudi izbor častnih občanov Bleda. V novi državi je bil za častnega
                občana Bleda prvi imenovan Mihajlo Pupin,<note place="foot" xml:id="ftn20" n="20"> Mihajlo Pupin (1858–1935), elektrotehnik in izumitelj.
                        Posredoval pri ameriškem predsedniku Wilsonu, da je blejsko-jeseniški kot
                        prišel pod Jugoslavijo. Pisec spominov <hi rend="italic">Od pastirja do
                            izumitelja</hi>. – <hi rend="italic">Jugoslovanska enciklopedija, 6.
                            zv</hi>. (Zagreb, 1965), 648, 649.</note> na predlog odbornika
                Franca Rusa na seji 30. avgusta 1921. Tedaj je bilo občinsko vodstvo liberalno,
                župan je bil Herman Tomec, ta predlog pa je bil potrjen šele na naslednji seji – 20.
                septembra 1921. Na tej seji je bil za častnega občana imenovan tudi Ivan Hribar, ki
                so ga predlagali liberalni odborniki in liberalni župan, člani SLS z Rusom na čelu
                pa so bili proti, vendar so imeli premalo glasov. Zgodilo pa se je še nekaj
                pomembnega. Dr. Ivanu Šušteršiču<note place="foot" xml:id="ftn21" n="21"> Ivan Šušteršič (1863–1925), pravnik in politik,
                        soustanovitelj Katoliške narodne stranke, SLS vodil od 1902, od 1896 do 1908
                        državno- in od 1900–1918 deželnozborski poslanec, od 1912 deželni glavar
                        Kranjske, po sporu z Jegličem 1917 ustanovil Slovensko kmečko stranko. –
                        Janko Pleterski, <hi rend="italic">Dr. Ivan Šušteršič, 1863-1925. Pot prvaka slovenskega političnega katolicizma</hi>
                        (Ljubljana: ZRC SAZU, Založba ZRC, 1998).</note> so častno občanstvo
                odvzeli. Iz zapisnikov ni razvidno, kdaj je bil sploh imenovan, kakor tudi ne, kdaj
                sta častna občana postala Lampe<note place="foot" xml:id="ftn22" n="22"> Evgen Lampe (1874–1918), publicist, politik ter
                        gospodarstvenik, urednik revije <hi rend="italic">Dom in svet</hi>, od 1908
                        deželnozborski poslanec, pristaš Šušteršiča, zaslužen za izgradnjo HE
                        Završnica in ustanovitelj Kranjskih deželnih elektrarn. – <hi rend="italic">SBL, 1</hi> (Ljubljana: Zadružna gospodarska
                            banka, 1925–1932), 608–10.</note> in Piber,<note place="foot" xml:id="ftn23" n="23"> Janez Nepomuk Piber (1866–1934),
                        duhovnik, politik, od 1908 poslanec v deželnem zboru Kranjske, sodeloval pri
                        gradnji HE Završnica, pripadnik Šušteršiča, župnik v Gorjah. – <hi rend="italic">SBL, 2</hi> (Ljubljana: Zadružna
                            gospodarska banka, 1933–1952), 336.</note> ker naj bi bili
                zapisniki izgubljeni. Iz zapisnikov ni jasno, zakaj so morali Hribarja ponovno
                voliti, saj je bil častni občan že leta 1906. Pupin je bil imenovan zaradi svojih
                zaslug in poznanstva z ameriškim predsednikom Wilsonom in njegovo ženo, to znanstvo
                pa naj bi bilo odločilno, da je blejski kot pripadel Jugoslaviji, ne pa Italiji. Pri
                tem je pomembno vlogo igral tudi član ameriške delegacije na mirovni konferenci
                major Douglas Wilson Johnson,<note place="foot" xml:id="ftn24" n="24"> Douglas Wilson Johnson (1875–1944), major, kot
                        kartograf član ameriške delegacije na versajski konferenci.</note> ki je
                bil kartograf. Johnsona so na seji 11. julija 1922 predlagali za častnega občana.
                Predlagatelj je bil Miha Poklukar, ki je bil namestnik odbornika. Tudi Johnson naj
                bi imel zasluge, da je blejski kot pripadel Jugoslaviji. Predlog pa je bil preložen
                in ni bil nikdar več na dnevnem redu seje. Pač pa je na tej seji načelnik
                zdraviliškega odbora Ciril Majcen občinskemu svetu predlagal, naj za častnega občana
                imenujejo češkega ministra Šoba zaradi zaslug v turizmu in občutnega porasta čeških
                turistov na Bledu. Ves občinski odbor ali pa vsaj zapisnikar in overovatelj
                zapisnika niso vedeli, kdo je ta minister, kajti Šobe med ministri ni bilo, pač pa
                je bil to češki socialdemokratski politik Antonin Srba,<note place="foot" xml:id="ftn25" n="25"> Antonin Srba (1879–1943), češki
                        socialdemokratski politik, od 1921 do 1925 minister za pošto in telegraf.
                    </note> ki je bil v letih 1922 do 1925 minister za pošto in telegraf ter
                predsednik češke zveze pilotov. Odborniku Francu Rusu Srba po političnem prepričanju
                ni bil všeč, zato je pripomnil, da bo diploma draga, najmanj 2.500 dinarjev.
                Izkazalo se je, da jo je bil pripravljen narediti slikar Rudolf Marčič,<note place="foot" xml:id="ftn26" n="26"> Rudolf Marčič
                        (1882–1960), slikar marinist in portretist. – <hi rend="italic">Osebnosti.
                            Veliki slovenski biografski leksikon, 2. knj</hi>. (Ljubljana: Mladinska
                        knjiga, 2008), 665.</note> in to zastonj. Že prej je Srba poslal
                občinskemu odboru 1.000 dinarjev kot pomoč občinskim revežem. Na seji je bil potem z
                večino glasov sprejet med častne občane. Na občinski seji 24. aprila 1925 je postal
                častni občan dr. Rudolf Marn. Predlagal ga je župan Ivan Kenda in na glasovanju ga
                je podprlo 23 članov občinskega odbora, proti je bil le nadučitelj Franc Rus,
                predstavnik SLS. Marn je postal častni občan zaradi zaslug v turizmu, med drugim je
                bil 1919 načelnik oddelka ministrstva za trgovino in industrijo, od leta 1923 pa
                predsednik Zveze za tujski promet.<note place="foot" xml:id="ftn27" n="27"> Rudolf Marn (1825–1947), pravnik. – <hi rend="italic">SBL, 2</hi> (Ljubljana: <hi rend="color(333333)">Zadružna gospodarska
                            banka,</hi> 1933–1952), 61, 62. <hi rend="italic">Slovenska
                            biografija</hi>, <ref target="http://www.slovenska-biografija.si/">http://www.slovenska-biografija.si/</ref>. </note></p>
            <p>Zadnji častni občan blejske občine pred drugo svetovno vojno je postal šef SLS dr.
                Anton Korošec.<note place="foot" xml:id="ftn28" n="28">
                        Anton Korošec (1872–1940), teolog, politik, 1906 izvoljen v državni zbor,
                        1909 v štajerski deželni zbor, ustanovil Slovensko kmečko zvezo za Štajersko
                        in bil od 1906 somišljenik Šušteršiča in Kreka, 1917 kot predsednik
                        Jugoslovanskega kluba v državnem zboru prebral majniško deklaracijo,
                        predsednik Narodnega sveta SHS, poslanec jugoslovanske skupščine 1923, 1925
                        in 1927, večkratni minister, vodja SLS do smrti. – Feliks Bister, <hi rend="italic">Dr. Anton Korošec, državnozborski poslanec na Dunaju</hi>
                        (Ljubljana: Slovenska matica, 1992).</note> Predlagal ga je odbornik
                Josip Burja na seji 22. julija 1938. Predlagan je bil zaradi zaslug ob majniški
                deklaraciji in ostalih splošnih zaslug za državo. Korošca so obvestili o tem
                predlogu in ga prosili, naj sprejme častno občanstvo. Prošnji je ugodil in daroval
                3.000 dinarjev za občinske reveže. Častni občan je potem postal 25. avgusta 1938.
                Takrat je bil notranji minister v tretji vladi Milana Stojadinovića. Ko je Korošec
                umrl, je imel občinski odbor na Bledu 16. decembra 1940 žalno sejo, štiri dni po
                njegovi smrti.</p>
            <p>Častni občani blejske občine so, kot je razvidno, postali v svojem času ugledni
                ljudje, ki so se odlikovali na različnih področjih življenja. Nekateri so marsikaj
                storili za Bled, drugi manj, pač pa veliko za slovenski narod, nekateri so si na
                Bledu zgradili vile. Danes pa so bolj ali manj pozabljeni. Mihajlu Pupinu so
                nameravali postaviti spomenik in na seji občinskega odbora 14. marca 1935 (Pupin je
                bil že štirinajst let častni občan) je bilo predlagano, da se Pupinu postavi
                spomenik na mestu, kjer je bil do zloma monarhije kip Anastazija Grüna, to je Antona
                Auersperga. Osnovan je bil tudi odbor, ki naj bi ukrenil vse potrebno, da bi do tega
                prišlo. Zgodilo pa se ni nič in šele leta 2015 je Pupin dobil spomenik, postavili pa
                so ga Srbi. Po Josipu Plemlju je poimenovana blejska devetletna šola in pred njo
                spomenik, v njegovi vili pa je Plemljeva spominska soba. Hribarjeva vila je
                obnovljena, Ferjančičeve ni več, Schweglov dvorec je lepo oskrbovan, toda praktično
                nedostopen. Noben častni občan ni dobil svoje ulice, ima pa jo Rikli, ki ni bil
                častni občan. Tako so častni občani počasi utonili v pozabo, bolj ali manj se je
                tako zgodilo tudi drugod in potrdilo stari rimski izrek: <hi rend="italic">Sit
                    transit gloria mundi.</hi></p>
            <p>Na koncu naj omenim še nekaj sklepov občinskega odbora, ki se niso omejevali le na
                lokalne zadeve. Tako so na seji 18. septembra 1898 ob petdesetletnici vladanja
                Franca Jožefa sklenili kupiti knjižice o cesarju (gre za Apihovo knjigo <hi rend="italic">Naš cesar</hi>) in so za to namenili 60 goldinarjev. S temi
                knjigami naj bi obdarovali otroke v šolah Grad, Bohinjska Bela in Ribno. Na seji 4.
                decembra 1916 pa je župan in predstavnik SLS, nadučitelj Franc Rus, začel sejo s
                spominom na umrlega cesarja in poudaril, »da je njegovo [cesarjevo] blago srce in
                vladarske čednosti cenil ves svet in naj ostane v hvaležnem spominu v vsakem
                državljanu«. Po teh besedah je pozdravil nastop novega vladarja Karla I., »katerega
                Bog ohrani enako dolgo na prestolu in naj da srečo in blagoslov v njegovi težki
                vladarski službi in da bi premagal vse sovražnike«. Občinski odbor je stoje z
                navdušenim trikratnim vzklikom »slava« pozdravil novega vladarja. Za tretji božič v
                vojni so odborniki zbrali skoraj 16 kron iz lastnih žepov za otroke vojnih žrtev,
                občina pa je najela 5. vojno posojilo v znesku 5.000 kron. Zadolžili so se pri
                Kranjski deželni banki.</p>
            <p>Tudi majniška deklaracija precej dolgo ni imela takšnega odmeva kot drugod. Vodstvo
                blejske občine je bilo tedaj pod vodstvom SLS in <hi rend="italic">Slovenski
                    narod</hi> je moral v članku »Zavedni Blejci kje ste?« spomniti, da se občini
                Bled in Gorje še nista izjavili za majniško deklaracijo.<note place="foot" xml:id="ftn29" n="29">
                        <hi rend="italic">Slovenski narod</hi>, 9. 1. 1918.</note> Toda dva dni
                pred tem člankom se je občinski odbor na seji 7. januarja 1918 soglasno pridružil
                majniški deklaraciji. Podpisani so župan Franc Rus, svetovalci Ivan Tavčar, major
                Leopold Stukly, Ivan Triller in odborniki župnik Janez Oblak, Simor Kežar, Miha
                Černe, Ivan Vidic, Alojz Žerovec. Ivan Pazler, Anton Pretnar, Jože Svetina, Jožef
                Poljanec, Franc Dobre, Jakob Baloh, Jožef Černe in Ivan Korošec.</p>
            <p>Na predlog župnika Janeza Oblaka je bila na seji 10. julija 1918 soglasno sprejeta
                naslednja izjava: »Občinski odbor na Bledu izjavlja soglasno, da je občina Bled slej
                ko prej zvesto vdana našemu vladarju cesarju Karlu<note place="foot" xml:id="ftn30" n="30"> Karel I. (1887–1922), zadnji avstrijski cesar,
                        kot ogrski kralj Karel IV. – Igor Antič, <hi rend="italic">Veliki svetovni
                            biografski leksikon</hi> (Ljubljana: Mladinska knjiga, 2002),
                    516.</note> in habsburško-lorenski dinastiji. Ona nima nič in noče imeti
                nobenega stika ne z veleizdajalcem Ante Trumbićem,<note place="foot" xml:id="ftn31" n="31"> Ante Trumbić (1864–1938), pravnik in politik, od
                        1894 član dalmatinskega deželnega zbora kot član stranke prava, od 1897 v
                        avstrijskem državnem zboru, od 1905 župan Splita, predsednik Jugoslovanskega
                        odbora v Londonu, zagovornik federalizma, prvi minister za zunanje zadeve
                        Kraljevine SHS. – <hi rend="italic">Enciklopedija Jugoslavije, 8. zv</hi>.
                        (Zagreb: <hi rend="color(333333)">Leksikografski zavod FNRJ,</hi> 1971),
                        382–84.</note> ne s katerim drugim izdajalcem. Občinski odbor neomajno
                vztraja na stališču državnopravne deklaracije jugoslovanskega kluba z dne 30. maja
                1917 ter želi in prosi, da se tej deklaraciji pridružijo tudi deželni odbor kot
                najvišja avtonomna oblast v deželi.« Na seji 25. decembra 1918 je župan Rus
                pozdravil novo državo Jugoslavijo, ki ji je želel, da bi se na zdravi podlagi krepko
                in srečno razvijala. Poudaril je, da morajo tudi vsi državljani v polni meri
                opraviti svojo dolžnost. Odbor je izjavil, da ne kaže, da bi se v šoli še naprej
                poučevala nemščina, pač pa naj se raje poučuje srbohrvaščina. Svetilko, ki so jo
                postavili Nemci pred vilo Tönnies, pa naj se odstrani. Na svečnico naslednje leto,
                to je 2. februarja 1919, je bila tudi osnovna šola Franca Jožefa I. preimenovana v
                Ljudsko šolo na Bledu.</p>
        </body>
        <back>
            <div type="bibliography">
                <head>Viri in literatura</head>
                <list type="unordered">
                    <head>Arhivski viri:</head>
                    <item>SI_ZAL_KRA, Zgodovinski arhiv Ljubljana, enota za Gorenjsko Kranj: <list>
                    <item>Zapisniki sej občinskega odbora občine Bled 1894–1916, 1917–1923, 1924–1940.
                    </item></list></item>
                </list>
                <listBibl>
                    <head>Časopisni viri:</head>
                    <bibl><hi rend="italic">Laibacher Zeitung</hi> 1903.</bibl>
                    <bibl><hi rend="italic">Slovenec</hi> 1884.</bibl>
                    <bibl><hi rend="italic">Slovenski narod</hi> 1878, 1918.</bibl>
                </listBibl>
                <listBibl>
                    <head>Elektronski viri:</head>
                    <bibl><hi rend="italic">Slovenska biografija</hi>. Dostopno na: <ref target="http://www.slovenska-biografija.si/">http://www.slovenska-biografija.si/</ref>. </bibl>
                </listBibl>
                <listBibl>
                    <head>Literatura:</head>
                    <bibl>Adlgasser, Franz. <hi rend="italic">Die Mitglieder der österreichischen
                        Zentralparlamente 1848</hi>–<hi rend="italic">1918. Konstituierender
                            Reichstag 1848</hi>–<hi rend="italic">1849: Reichsrat 1861–1918. Ein
                                biographisches Lexikon</hi>. Wien: Verlag der Österreichischen Akademie der
                        Wissenschaften, 2014.</bibl>
                    <bibl>Antič, Igor. <hi rend="italic">Veliki svetovni biografski leksikon</hi>.
                        Ljubljana: Mladinska knjiga, 2002.</bibl>
                    <bibl>Bezenšek, Anton. <hi rend="italic">Svečanost ob priliki sedemdesetletnice dr.
                        Janeza Bleiweisa dne 19. novembra 1878</hi>. Zagreb, 1879.</bibl>
                    <bibl>Bister, Feliks. <hi rend="italic">Dr. Anton Korošec, državnozborski poslanec
                        na Dunaju</hi>. Ljubljana: Slovenska matica 1992.</bibl>
                    <bibl><hi rend="italic">Enciklopedija Jugoslavije, 8. zv</hi>. Zagreb:
                        Leksikografski zavod FNRJ, 1971.</bibl>
                    <bibl><hi rend="italic">Fontes. Izvori za hrvatsku povijest 21</hi>. Zagreb,
                        2015.</bibl>
                    <bibl><hi rend="italic">Hribarjev zbornik</hi>. Ljubljana: SAZU, 2010. </bibl>
                    <bibl><hi rend="italic">Jugoslovanska enciklopedija, 6. zv</hi>. Zagreb 1965.</bibl>
                    <bibl>Nečak, Dušan in Božo Repe. <hi rend="italic">O feldmaršalu Svetozarju
                        Boroeviću de Bojni</hi>. Ljubljana: Znanstvena založba Filozofske fakultete,
                        2010.</bibl>
                    <bibl><hi rend="italic">Osebnosti. Veliki slovenski biografski leksikon, 2.
                        knj</hi>. Ljubljana: Mladinska knjiga 2008.</bibl>
                    <bibl>Otrin, Blaž in Marija Čipić Rehar, ur. <hi rend="italic">Dnevnik. Jegličev
                        dnevnik</hi>. Celje: Celjska Mohorjeva družba: Društvo Mohorjeva družba,
                        2015.</bibl>
                    <bibl>Pleterski, Janko. <hi rend="italic">Dr. Ivan Šušteršič, 1863</hi>–<hi rend="italic">1925. Pot prvaka slovenskega političnega katolicizma</hi>.
                        Ljubljana: ZRC SAZU, Založba ZRC, 1998.</bibl>
                    <bibl>Schmidt-Brentano, Antonio. <hi rend="italic">Die k. k. bzw. k.u.k. Generalität
                        1816</hi>–<hi rend="italic">1918</hi>. Wien: Österreichisches Staatsarchiv,
                        2007.</bibl>
                    <bibl>Schwegel, Josef. <hi rend="italic">Na cesarjev ukaz</hi>. <hi rend="italic">Spomini politika in diplomata</hi>. Ljubljana: Slovenska matica,
                        2004.</bibl>
                    <bibl>Schwegel, Josef. <hi rend="italic">Spomini in pisma = Erinnerungen und
                        Briefe</hi>. Mengeš: Ustanova Center za evropsko prihodnost, 2007.</bibl>
                    <bibl>Sinobad, Jure. <hi rend="italic">Dežela. Kulturnozgodovinski oris Radovljiške
                        ravnine</hi>. Radovljica: [samozal.] J. Sinobad, 1999.</bibl>
                    <bibl><hi rend="italic">Slovenski biografski leksikon, 1</hi>. Ljubljana: Zadružna
                        gospodarska banka, 1925<hi rend="italic">.</hi></bibl>
                    <bibl><hi rend="italic">Slovenski biografski leksikon, 2</hi>. Ljubljana: Zadružna
                        gospodarska banka, 1933–1952.</bibl>
                    <bibl><hi rend="italic">Slovenski biografski leksikon, 3</hi>. Ljubljana: Zadružna
                        gospodarska banka, 1960–1971.</bibl>
                    <bibl><hi rend="italic">Slovenski biografski leksikon, 4</hi>. Ljubljana: Zadružna
                        gospodarska banka, 1980–1991.</bibl>
                    <bibl>Šušmelj, Jože. <hi rend="italic">Andrej baron Winkler: 1825</hi>–<hi rend="italic">1916. Krminski in tolminski okrajni glavar, poslanec v
                        goriško-gradiškem deželnem zboru, poslanec v državnem zboru na Dunaju,
                        predsednik dežele Kranjske</hi>. Nova Gorica [i. e. ] Lokve: Društvo
                        ljubiteljev narave Planota, 2014.</bibl>
                </listBibl>
            </div>
        </back>
    </text>
</TEI>