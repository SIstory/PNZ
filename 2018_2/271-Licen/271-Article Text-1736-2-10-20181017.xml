<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title><hi rend="italic">Börries Kuzmany, Brody: A Galician Border City in the Long Nineteenth
                    Century (Brodi: Mejno mesto v Galiciji v dolgem 19. stoletju).</hi> Brill.
                    Boston in Leiden 2017, 443 str.</title>
                <author>
                    <name>
                        <forename>Daša</forename>
                        <surname>Ličen</surname>
                    </name>
                </author>
            </titleStmt>
            <editionStmt>
                <edition><date>2018-04-27</date></edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Kongresni trg 1</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/271</pubPlace>
                <date>2018</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">58</biblScope>
                <biblScope unit="issue">2</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <revisionDesc>
            <listChange>
                <change>
                    <date>2018-10-15</date>
                    <name>Neja Blaj Hribar</name>
                    <desc>Pretvorba iz DOCX v TEI, dodatno kodiranje</desc>
                </change>
            </listChange>
        </revisionDesc>
    </teiHeader>
    <text>
        <front>
            <docAuthor>Daša Ličen</docAuthor>
        </front>
        <body>
            <figure>
                <graphic url="Brody.jpg" height="300px"/>
            </figure>
            <p>Pričujoča monografija Börriesa Kuzmanyja, zgodovinarja na Inštitutu za raziskovanje
                moderne in sodobne zgodovine avstrijske akademije znanosti in umetnosti, je plod
                skoraj dve desetletji trajajočega raziskovanja danes skorajda pozabljenega mesteca
                Brodi, ki je do razpada habsburškega imperija ležalo na njegovem skrajnem
                severovzhodnem robu. Knjiga, ki je avtorju prinesla nekaj prestižnih nagrad in
                naletela na naklonjeno kritiko recenzentov, je sicer v nemškem jeziku izšla že leta
                2011. Od lanskega leta pa je na voljo tudi v angleški različici. </p>
            <p>Avtor gradi zgodbo o preteklost mesta Brodi s pomočjo historičnih drobcev, ki jih
                skozi poglavja uspešno povezuje v razmeroma koherentno pripoved »dolgega trajanja« o
                vzponu in kasnejšem gospodarskem ter splošnem brodolomu mesta. Če je še leta 1830
                Brodi štel okoli dvajset tisoč prebivalcev, in bil s tem takoj za Lvovom drugo
                največje mesto v Galiciji, se za razliko od velike večine drugih imperialnih mest v
                nadaljevanju 19. stoletja ni pretvoril v cvetoče urbano središče. V pričujoči
                monografiji je Kuzmany izvrstno razgrnil prav to nenavadno zaporedje dogodkov. Pri
                iskanju odgovorov se ni omejil le na gospodarske ozire, pač pa je pod drobnogled
                vzel tudi vsakdan sicer zelo heterogenega prebivalstva tega obmejnega mesteca. Prav
                iz vidika prebivalstvene sestave je bil namreč po Kuzmanyjevih besedah Brodi 19.
                stoletja izjemen. Kajti Brodi je bil vsaj do razpada monarhije »najbolj judovsko med
                vsemi avstro-ogrskimi mesti,« kristjani, med njimi Poljaki in Ruteni oziroma
                Ukrajinci, pa nikoli niso predstavljali več kot tretjine mestnega prebivalstva. </p>
            <p>Ambiciozno zastavljeno delo, v katerem Kuzmany »tradicionalne« historiografske
                pristope uspešno združuje s sodobnejšimi socialno in kulturno zgodovinskimi, je
                sicer razdeljeno na tri vsebinske sklope. Prvi, s statističnimi podatki močno podprt
                del, je zasnovan kot vpogled v Brodijevo pestro ekonomsko preteklost. V njem je
                avtor posegel po historičnih virih kvalitativnega značaja in pri tem naslovil
                vprašanje razlogov, ki so v Brodyu privedli do ekonomske in splošne družbene krize
                poznega 19. stoletja. Z drugimi besedami, Kuzmany poskuša ugotoviti do kolikšne mere
                lahko historično ozadje pravzaprav pojasni nastalo krizo. </p>
            <p>Četudi Brodi ne leži ob morju, je leta 1779 pridobil status prostega carinskega
                območja; privilegij, ki je bil sicer namenjen le obmorskim emporijem. Že tako ugodne
                obmejne razmere za trgovanje so s tem dobile še dodatno spodbudo. Brodi je namreč –
                kot tako rekoč nevtralno območje med Avstrijo in Poljsko oziroma kasneje Rusijo –,
                imel vlogo pomembnega stičišča. A ta privilegij se je kmalu izkazal za prekletstvo.
                Napoleonova zasedba in strogi ukrepi, ki so tej zasedbi sledili, so močno okrnili
                trgovski promet, vsaj tisti, ki je dotlej potekal po legalni poti. Brodiju je
                dodatno škodila tudi politična in ekonomska centralizacija habsburške države, ki ga
                je puščala na obrobju. K slabšanju razmer pa je prispevala še industrializacija, ki
                je Brodi povsem obšla in na ta način zapečatila njegovo usodo perifernega mesteca. V
                tovrstnih okoliščinah se je močno razcvezelo tihotapstvo, ki je vsaj za eno stoletje
                ostalo ključen del mestnega gospodarstva. To potrjujejo tudi številni potopisi druge
                polovice 19. stoletja, ki Brodi slikajo kot tihotapsko in vohunsko metropolo. Med
                drugim pritrjuje temu tudi opus Josepha Rotha (1894-1939), ki je svoja zgodnja leta
                preživel ravno v Brodiju. </p>
            <p>Ko so bila leta 1878 v imperiju ukinjena vsa prostocarinska območja z izjemo Trsta in
                Reke, je Brodi izgubil svoje ekonomske privilegije. To je zanj predstavljalo dodaten
                udarec. Kriza, pred katero je že vsaj od leta 1860 skušal ubežati, se je sedaj
                razplamtela. Več velikih trgovcev, bogatih družin in drugih prominentnejših meščanov
                je mesto zapustilo. Cene nepremičnin so padle, število delovnih mest se je skrčilo
                in razširila se je revščina, ki je mestna oblast zaradi zmanjšanega obsega
                pridobljenih davkov ni bila v stanju blažiti. Pozen prihod železnice v mesto je samo
                še prispeval h krizi. Navzlic dejstvu, da je znotraj avstro-ogrskega konteksta
                celotna Galicija veljala za razmeroma zaostalo, so tedaj Brodi v številu
                prebivalstva in gospodarsko začela prekašati tudi nekatera druga mesta kronovine
                Galicije. </p>
            <p>Nekaj živahnosti, četudi žalostne in kaotične, so za kratek čas v mesto s seboj
                prinesli begunci, ki so se v drugi polovici 19. stoletja zgrnili v Brodi, postojanko
                na dolgi poti do Amerike. Posebno poljski upori (1863) in pogromi (1881/1882),
                zaradi katerih se je leta 1883 v Brodiju sočasno znašlo celo 14.000 beguncev, so
                privedli do tega, da je mesto začasno znova dobilo vlogo prometnega vozlišča.
                Kuzmany k temu tudi dodaja, da je Brodi navkljub gospodarski zaostalosti vseskozi
                ostajal pomembna točka mentalnih zemljevidov vzhodnoevropskih Judov in regionalno
                izobraževalno središče. Temu se natančneje posveča v drugem delu svoje monografije. </p>
            <p>Avtor tako v drugem delu interpretira Brodi kot multikulturni <hi rend="italic"
                    >Lebenswelt</hi>. Kuzmany Brodi res predstavlja kot nekdanje središče judovske
                skupnosti celotne vzhodne Evrope, a spregovori tudi o Poljakih in Rutenih oziroma
                Ukrajincih. Seveda opozarja, da gre pri rabi omenjenih »etničnih« kategorij za
                poenostavljanje. Kuzmany vseskozi poudarja dejstvo, da, denimo, tedanjih Poljakov ni
                moč enačiti z današnjimi, da judovska skupnost nikakor ni bila homogena in da je
                statistične popise pač treba jemati z rezervo. Kuzmany slednje dodatno podkrepi s
                primerjavo popisa iz leta 1890 s popisom iz leta 1900. Na prvi pogled daje
                primerjava obeh rezultatov vtis, da se je v samo enem desetletju število dvojezičnih
                prebivalcev Brodija korenito zmanjšalo, a kot ugotavlja avtor upah dvojezičnosti ni
                bil posledica migracijskih valov, temveč nasledek situacijske pogojenosti
                individualnih identifikacijskih strategij, ki jasno kažejo na vprašljivo vrednost
                popisov za razumevanje tovrstnih fenomenov. </p>
            <p>Kuzmany pripoveduje tudi o vsakodnevnih stikih in o (pragmatičnem) sodelovanju med
                različnimi prebivalci Brodija. Posebej omenja tudi v mestne politične strukture
                dobro integrirane Jude. Vendar pa se s prelomom 19. stoletja razmere spremenijo, saj
                so razraščajoča se nacionalna gibanja okrnila sodelovanje med heterogenimi
                prebivalci Brodija. Še več, Brodi je postal jabolko spora med ukrajinskim in
                poljskim nacionalnim gibanjem. Navkljub ekonomski in politični krizi, pa je Brodi
                razmeroma uspešno ohranjal status regionalnega izobraževalnega središča, v katerem
                so se še vedno srečevali zelo različni posamezniki. Še v letu 1890 je bilo skoraj
                devetdeset odstotkov šol dvo- ali trijezičnih, ki pa se – tako kot nenacionalne
                identifikacije in občutki pripadnosti monarhiji – niso ohranile; nacionalne bitke so
                se tudi tukaj v veliki meri odvijale znotraj izobraževalnih institucij.</p>
            <p>V tretjem, z bogatim vizualnim materialom opremljenem delu nudi avtor vpogled v
                raznovrstne interpretacije mesta in njegove preteklosti. Ta del monografije bralca
                nagovarja najizraziteje, in sicer s poudarjanjem večkrat zanemarjene relacije med
                preteklostjo in sedanjostjo. Prav zato ni zanimiv zgolj za zgodovinarje, temveč tudi
                za antropologe, sociologe in druge bralce. Kuzmany razmišlja v tem delu o
                spominjanju in ugotavlja, da je razumevanje mesta, kot je Brodi, odvisno predvsem od
                posameznikovega etničnega ali verskega ozadja, v 20. stoletju pa tudi od
                državljanstva ali bolje nacionalne pripadnosti. Posamična razumevanja namreč
                poudarjajo le izbrani del prebivalstva, medtem ko ostale dele preprosto zamolčijo.
                Potopisi in drugi viri, ki pričajo o preteklosti Brodija tako včasih dajejo vtis,
                kot da ne pripovedujejo o enem in istem urbanem središču, temveč o povsem različnih
                krajih. Avtor posebno vlogo v procesu kolektivnega spominjanja, podobno kot veliko
                drugih raziskovalcev, pripisuje spominskim krajem oziroma krajem memorije. Kuzmany v
                tem delu ponudi diferenciran in kritičen pogled na mestno preteklost, s katerim se
                zoperstavlja prevladujočima interpretacijama zgodovine; interpretacijama, ki Brodi
                dojemata bodisi kot izključno ukrajinsko bodisi kot izrazito judovsko mesto.</p>
            <p>V enem zadnjih podpoglavij tretjega dela, morda najzanimivejšem, spregovori avtor o
                Brodiju, kakor so si ga v zadnjih petindvajsetih letih zamislili različni popotniki,
                novinarji, literati in drugi obiskovalci. V teh sodobnih narativih nastopa Brodi kot
                preužitek habsburškega kulturnega sveta, v katerem je poudarjena vloga Judov,
                odsotnost nacionalnih gibanj pa je predstavljena kot edinstvena.</p>
            <p>Naj povzamem, v Kuzmanijevi skrbno pripravljeni urbani biografiji nastopa meja kot
                prostor intenzivnih stikov, združevanja in pestrosti, in ne kot pust, dolgočasen in
                za zgodovinarje nezanimiv prostor. Brodi je bil tako skozi svojo zgodovino resda
                obmejno, a kljub svoji tisočkilometrski oddaljenosti od Dunaja, ne nujno tudi
                periferno mesto nekdanjega imperija. Iz ene izmed bistvenih točk imperija se Brodi
                preobrazi v ekonomsko, intelektualno in politično zares periferno mesto šele na
                pragu 20. stoletja, ko ga na nek način zaobidejo celo nacionalni diskurzi, saj si ga
                nihče ne prisvoji kot svojega središča. Vseeno pa Kuzmany na več mestih poudarja, da
                sta središčnost in perifernost zmeraj odvisni od perspektive. Prav zato govori o
                prekrivajočih se geografijah (<hi rend="italic">overlapping geographies</hi>), s
                čimer skuša nakazati, da je isti kraj moč razumeti na različne načine, enkrat kot
                središče, drugič kot obrobje. </p>
            <p>Pohvale vredno je tudi to, da je Kuzmany svojo zgodbo o mestu skozi čas zapisal na
                način, ki preteklosti ne gleda skozi nacionalno lečo. V njegovi raziskavi gre namreč
                za mesto kot celoto in ne le za delček mestnega prebivalstva, ki bi jih bilo moč
                razumeti izolirano od mestne celote. Kot sem zapisala že v uvodu v pričujoče
                besedilo, opozarja Kuzmany v svoji monografiji tudi na na videz efemerne epizode, ki
                so se odvijale v mestu, a istočasno v obzir jemlje zgodbe, ki so okvire samega mesta
                močno presegale. Ne pozablja torej na socialno, intelektualno in kulturno zgodovino
                habsburške monarhije in Evrope kot take. V tem smislu je pričujoča knjiga tudi
                zgodovina modernizacije, nacionalizma, kapitalizma, transnacionalnosti in zgodba o
                različnih interpretacijah preteklosti. Ne nazadnje velja Brodijevo pot od uspešnega
                in cvetočega mesta do tako imenovanega »etničnega mozaika« razumeti tudi kot
                metaforo za celoten habsburški imperij – skladno z zgodovino habsburškega imperija
                kot jo v svoji predlani izdani monografiji Habsburški imperij (<hi rend="italic">The
                    Habsburg Empire</hi>) razume Pieter Judson.</p>
            <p>Naj za konec še omenim, da je za slovenskega bralca Brodi v nekem smislu daleč, vsaj
                geografsko, a obenem iz zgodovinopisne perspektive pravzaprav zelo blizu. Številna
                danes slovenska mesta so si z Brodijem delila isto usodo. Imperialni okvir, ki je v
                veliki meri narekoval zgodovinski tok mesta Brodi, je krojil usodo tudi drugim delom
                imperija. Kuzmanyjeva knjiga na vsak način ponuja izjemne možnosti za primerjavo
                širokemu krogu zgodovinarjev, ki jih zanimajo urbana središča nekdanje
                monarhije.</p>
         </body>
    </text>
</TEI>
