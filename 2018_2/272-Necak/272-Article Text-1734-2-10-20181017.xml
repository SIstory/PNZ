<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title><hi rend="italic">Árpád Hornják, Susreti i sukobi. Ogledi o srpsko-madžarskim
                    odnosima</hi>. Beograd: Clio, 2017, 387 strani</title>
                <author>
                    <name>
                        <forename>Dušan</forename>
                        <surname>Nečak</surname>
                    </name>
                </author>
            </titleStmt>
            <editionStmt>
                <edition><date>2018-05-07</date></edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Kongresni trg 1</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/272</pubPlace>
                <date>2018</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">58</biblScope>
                <biblScope unit="issue">2</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <revisionDesc>
            <listChange>
                <change>
                    <date>2018-10-15</date>
                    <name>Neja Blaj Hribar</name>
                    <desc>Pretvorba iz DOCX v TEI, dodatno kodiranje</desc>
                </change>
            </listChange>
        </revisionDesc>
    </teiHeader>
    <text>
        <front>
            <docAuthor>Dušan Nečak</docAuthor>
        </front>
        <body>
            <figure>
                <graphic url="Hornjak.jpg" height="300px"/>
            </figure>
            <p>Opazen madžarski zgodovinar (*1971) Árpád Hornják, docent na Filozofski fakulteti v
                Pečuhu (Pecs) in sodelavec Madžarske akademije znanosti, je s pomočjo madžarskega
                dela medakademijske komisije Srbske akademije znanosti in umetnosti, Madžarske
                akademije znanosti za ugotavljanje civilnih žrtev v Vojvodini med in po drugi
                svetovni vojni (1941–1948) ter nekdanjega predsednika republike Madžarske Lászla
                Sólyoma izdal nekakšen »zbornik« svojih razprav o srbsko-madžarskih odnosih v
                dvajsetem stoletju. Knjiga je izšla v madžarskem jeziku, v srbščino pa jo je
                prevedel Ferenc Német. Objavili so jo v cirilici. Monografijo sta recenzirala dva
                ugledna in kompetentna srbska zgodovinarja, pokojni dr. Dušan Bataković in dr. Zoran
                Janjetović. Slednji je napisal tudi spremno/zaključno besedo o tematiki
                srbsko-madžarskih odnosov. Knjiga je obsežna, saj ima kar 387 strani.</p>
            <p>Temeljni značilnosti pričujočega zbornika sta dve: prvič, gre za objavo že
                objavljenih razprav avtorja, v glavnem v madžarskem jeziku; in drugič, gre za
                tematiko, ki se je srbska historiografija ni zadostno lotevala. Premajhno ali
                omejeno znanje madžarskega jezika je osnovni razlog, da se srbski zgodovinarji niso
                dovolj ukvarjali s to tematiko, čeprav imata oba sosednja naroda, tudi po mnenju
                recenzenta, tako dolgo skupno zgodovino kot z nobenim drugim sosednjim narodom.
                Dodajam: ne vedno miroljubno in prijateljsko. In to ne samo v daljni, temveč tudi v
                bližnji preteklosti. Dr. Janjetović zato po pravici obžaluje, da je v srbskem
                zgodovinopisju nastala tako velika »luknja« v poznavanju medsebojnih odnosov, še
                posebej v sodobni zgodovini. Na srbski strani je bilo le nekaj starejših
                zgodovinarjev (starejših tudi od pisca teh vrstic), npr. Vasa Bogdanov, Vuk Vinaver
                ali Vasilije Krestić, ki so vsaj nekoliko obvladali madžarski jezik, zato ni čudno,
                da so »luknjo« zakrpali zgodovinarji madžarske narodnosti. Med temi je zagotovo zelo
                pomemben prav avtor te monografije, ki lahko uporablja vire in literaturo tudi v
                srbskem jeziku. Podobno težavo zaznavamo tudi v slovenskem zgodovinopisju, saj je
                pri tujih zgodovinarjih, z redkimi izjemami, zelo malo takih, ki poznajo slovenski
                jezik. Zato je njihov pogled na »skupno zgodovino« pogosto omejen na »njihove« vire
                in dognanja njihovega zgodovinopisja.</p>
            <p>Kolega Hornják se z odnosi med obema narodoma, pretežno v okvirih diplomatske
                zgodovine in zunanjepolitičnih odnosov, ukvarja že skoraj dvajset let. Razprave v
                tej knjigi so odraz njegovega dela. </p>
            <p>Zbornik obsega petnajst razprav, s katerimi je zajel čas od konca 19. stoletja do
                druge polovice 20. stoletja. Zadnja razprava, »Slika o Madžarih v srbskih učbenikih
                zgodovine v drugi polovici 20. stoletja«, pa seže tudi v najnovejši čas. Vsebina
                zbornika je razdeljena na tri dele, razprave v njih pa se dotikajo zelo različnih,
                vendar zelo relevantnih tem. V prvem delu, »Nova ureditev«, je govora o srbski
                okupaciji Bačke po prvi svetovni vojni, spremembi države v Južni oblasti, institutu
                dvolastništva na madžarsko-jugoslovanski meji med vojnama in o dejavnosti Gáborja
                Szánta v gibanju za lojalnost jugoslovanskih Madžarov. Drugi del nosi naslov
                »Zunanje zadeve«. Ta je tudi najobsežnejši, saj ga sestavlja osem razprav, ki se
                dotikajo najbolj brizantnih tem v medsebojnih odnosih z vidika zunanje politike. Med
                drugim govori o manjšinskem vprašanju, jugoslovanskih ozemeljskih zahtevah in
                ureditvi po drugi svetovni vojni, zunanji politiki Srbije na prehodu iz 19. v 20.
                stoletje in vlogi Madžarske pri razkosanju Jugoslavije leta 1941.</p>
            <p>Morda za povprečnega bralca še največ novega prinaša tretji del, »Slika severnega
                soseda«, saj razprave v njem zajemajo teme, kot so zgodovinska slika A-O monarhije v
                srbskem zgodovinopisju na prelomu tisočletja, slika o Madžarih v jugoslovanski
                zunanji politiki 1918–1945 in že omenjena slika o Madžarih v srbskih učbenikih
                zgodovine v drugi polovici 20. stoletja. Vse tri razprave zrcalijo madžarski pogled,
                ki ni (bil) vedno enak srbskemu. Prav to pa je najpomembnejša lastnost objav tega
                madžarskega avtorja, saj omogočajo analizo in komparacijo pogledov obeh strani.</p>
            <p>Zaradi svojega pomanjkljivega znanja o vsebini srbsko-madžarskih odnosov v sodobni
                zgodovini lahko v sklepu zapišem le, da so razprave metodološko neoporečne in
                zaslužijo oznako znanstvene. Pohvaliti pa je treba tudi namen izdajatelja, da se
                razprave avtorja prevedejo v srbski jezik, njegova spoznanja pa se s tem približajo
                tudi tisti srbsko govoreči populaciji, strokovnjakom in ljubiteljem zgodovine, ki ne
                obvladajo madžarskega jezika. Če spet citiram Zorana Janjetovića, bo pričujoča
                knjiga »predstavljala dragocen prispevek našemu (srbskem op. p.) poznavanju slike o
                nas samih v madžarskem zgodovinopisju« (str. 387). Z njegovo oceno se popolnoma
                strinjam. Ni pa brez pomena tudi za Slovence in slovensko zgodovinopisje, pa ne samo
                zato, ker v Sloveniji živi tudi madžarska narodna manjšina ali ker jo vsaj posredno
                zadeva tudi razprava, ki govori o zgodovinskem razvoju ideje o balkanski enotnosti v
                prvi polovici 20. stoletja, temveč predvsem zato, kar kaže na pravo pot pri
                obravnavanju tako subtilnih vprašanj, kot so mednacionalni, narodnomanjšinski in ne
                nazadnje tudi meddržavni odnosi. Le pogled z obeh strani namreč daje realnejšo sliko
                historičnega dogajanja in ta knjiga zagotovo prispeva k temu.</p>
         </body>
    </text>
</TEI>
