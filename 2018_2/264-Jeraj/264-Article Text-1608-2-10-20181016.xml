<?xml version="1.0" encoding="UTF-8"?><TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>O rabi in zlorabi arhivskega gradiva tajnih služb (na primeru pripovedi o Milovanu Ilichu, objavljene v <hi rend="italic">Koroških vojnih zgodbah</hi>)</title>
                <author>
                    <name>
                        <forename>Mateja</forename>
                        <surname>Jeraj</surname>
                    </name>
                    <roleName>Dr.</roleName>
                    <roleName>višja svetovalka</roleName>
                    <affiliation>Arhiv Republike Slovenije</affiliation>
                    <address>
                        <addrLine>Kongresni trg 1</addrLine>
                        <addrLine>SI – 1000 Ljubljana</addrLine>
                    </address>
                    <email>mateja.jeraj@gov.si</email>
                </author>
            </titleStmt>
            <editionStmt>
                <edition><date>2018-04-07</date></edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Kongresni trg 1</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/264</pubPlace>
                <date>2018</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">58</biblScope>
                <biblScope unit="issue">2</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <revisionDesc>
            <listChange>
                <change>
                    <date>2018-05-14</date>
                    <name>Neja Blaj Hribar</name>
                    <desc>Pretvorba iz DOCX v TEI, dodatno kodiranje</desc>
                </change>
            </listChange>
        </revisionDesc>
    </teiHeader>
    <text>
        <front>
            <docAuthor>Mateja Jeraj<note place="foot" xml:id="ftn1" n="1"><hi rend="footnote_reference">*</hi>
                <hi rend="bold">Dr., višja svetovalka, Arhiv Republike
                    Slovenije, Kongresni trg 1, SI-1000 Ljubljana,
                    mateja.jeraj@gov.si</hi></note></docAuthor>
            <docImprint>
                <idno type="cobissType">Cobiss tip: 1.03</idno>
                <idno type="UDC">UDK: 930:25:930(497.4)"2017"</idno>
            </docImprint>
            <div type="abstract" xml:lang="sl">
                <head>IZVLEČEK</head>
                <p><hi rend="italic">Namen razmišljanja je opozoriti na najrazličnejše možnosti
                    zlorabe arhivskega gradiva tajnih služb, ki vsebuje številne podatke
                    sumljive verodostojnosti. Zato tovrstni dokumenti zahtevajo še posebej
                    tenkočutno in natančno znanstveno analizo, ki pa v primeru obravnavane
                    zgodbe ni bila opravljena. Zanjo je značilno predvsem neupoštevanje
                    posebnosti kraja in časa pri analizi virov iz povojnega obdobja,
                    nepoznavanje značilnosti tedanjega sodnega postopka, uporaba le nekaterih
                    izmed razpoložljivih dokumentov, njihova pristranska interpretacija,
                    zamolčanje nekaterih pomembnih dejstev, nepotrebno in nekritično
                    obravnavanje dogodkov iz obdobja po letu 1970.</hi></p>
            </div>
            <div type="abstract" xml:lang="en">
                <head>ABSTRACT</head>
                <head>ON THE USE AND ABUSE OF THE ARCHIVE MATERIALS, KEPT BY THE
                    SECRET SERVICES (THE EXAMPLE OF A STORY ABOUT MILOVAN ILICH, PUBLISHED IN
                    CARINTHIAN WAR STORIES)</head>
                <p><hi rend="italic">This purpose of this deliberation is to underline the different
                    possibilities of abusing the secret services' archive materials, which may
                    contain extensive data of questionable authenticity. Such documents
                    therefore call for a particularly meticulous and thorough scientific
                    analysis, which, however, has not been the case in the story under
                    consideration. The story exhibits the following specific characteristics:
                    disregard for the specifics of place and time while analysing the sources
                    from the post-war period; unfamiliarity with the characteristics of judicial
                    proceedings in that period; selective use and biased interpretation of
                    available documents; omission of certain important facts; unnecessary and
                    uncritical interpretation of the events from the period after 1970.</hi></p>
            </div>
        </front>
        <body>
          <div>
                <p>Arhivsko gradivo tajnih služb je za posameznike in širšo javnost navadno posebej zanimivo. Tudi gradivo tajne službe nekdanjega enopartijskega režima, ki je združevala elemente tajne politične policije in obveščevalno-varnostne službe, v državni arhiv privabi številne uporabnike. Nekatere privedejo osebni razlogi; želijo namreč izvedeti, kaj vse je o njih ali njihovih starših zbrala ali ustvarila zloglasna Udba. Veliko je tudi tistih, ki jih spodbuja publicistični ali znanstvenoraziskovalni interes. Tako nastajajo nove in nove »zgodbe«. Njihov <hi rend="Strong">»skupni imenovalec« je »raziskovanje prikritega delovanja Udbe
                        in rekonstruiranje večinoma tragičnih zgodb posameznikov, ki se izrisujejo
                        skozi dokumente tajne politične policije nekdanje države.«</hi><note place="foot" xml:id="ftn2" n="1"><hi rend="Strong"><seg rend="normalweight" xml:space="preserve"> Martin Lisec,</seg>
                                »</hi>Udba je za nadzor nad intelektualci v zamejstvu angažirala ves
                            svoj skrivni arzenal (intervju z Igorjem Omerzo),« <hi rend="italic">Portal plus</hi>, 22. 8. 2015, pridobljeno 27. 1. 2018, <ref target="https://www.portalplus.si/1044/">https://www.portalplus.si/1044/</ref>.</note><hi rend="Strong" xml:space="preserve"> Med najbolj marljivimi uporabniki tovrstnega gradiva je mag. ekonomije Igor Omerza, ki je svoje delo opisal takole: »</hi><hi rend="normalweight">Večina mojih knjig se bere kot triler, ker tudi namenoma
                        pobiram take zgodbe iz arhivov, ki so resnične grozljivke in ne produkt
                        kakšne bujne literarne fantazije.«</hi><note place="foot" xml:id="ftn3" n="2"> Petra Janša, »Mag. Igor Omerza: Gre za
                            montiran, udbovsko-vojaški proces v komunistični Sloveniji leta 1984,«
                                <hi rend="italic">Demokracija</hi>, 29. 5. 2016, pridobljeno 27. 1.
                            2018, <ref target="http://www.demokracija.si/fokus/mag-igor-omerza-gre-za-montiran-udbovsko-vojaski-proces-v-komunisticni-sloveniji-leta-1984">http://www.demokracija.si/fokus/mag-igor-omerza-gre-za-montiran-udbovsko-vojaski-proces-v-komunisticni-sloveniji-leta-1984</ref>.
                        </note><hi rend="normalweight" xml:space="preserve"> Nekateri zgodovinarji imajo pomisleke do takšnega pisanja: »Razčiščevanja in popisovanja preteklosti so seveda nujna in bodo verjetno vsaj nekatera 'odkritja' povzročila večja ali manjša nelagodja, moramo pa se zavedati, da z nekritično oziroma sporno zgodovinsko metodo objavljanja varljivih virov, večinoma dvomljive verodostojnosti, tvegamo storiti nove, težko popravljive krivice in to v sedanjem času, ko je od totalitarnega sistema že dobrih 20 let mimo.«</hi><note place="foot" xml:id="ftn4" n="3"> Gorazd Bajc, »O
                            knjigi Igorja Omerze – Boris Pahor v žrelu Udbe, Nekritična uporaba
                            varljivih virov lahko vodi v ustvarjanje novih krivic,« <hi rend="italic">Primorski dnevnik</hi>, 24. 9. 2017, 13.</note>
                </p>
            <p>Premišljena uporaba tovrstnega gradiva pa ni potrebna le zaradi vprašljive točnosti podatkov, ampak tudi zaradi njegove zelo pomanjkljive ohranjenosti. Uničenih je bilo namreč ogromno število dokumentov, <hi rend="Strong" xml:space="preserve">med drugim </hi><hi rend="normalweight">tudi približno štiri petine vseh odprtih dosjejev
                        nadzorovanih oseb, vsi dosjeji uslužbencev Uprave službe državne varnosti
                        (USDV) in njenih predhodnic ter večina dosjejev njenih sodelavcev in
                        virov.</hi><note place="foot" xml:id="ftn5" n="4">
                            Tadej Cankar, »Arhivsko gradivo nekdanje Uprave službe državne varnosti
                            in njenih predhodnic: osnovne značilnosti in primerjava nekaterih
                            vidikov hrambe in upravljanja gradiva v postsocialističnih državah,« v:
                                <hi rend="italic">Totalitarizmi – vprašanja in izzivi, 3,</hi> ur.
                            Mateja Čoh Kladnik (Ljubljana: Študijski center za narodno spravo 2013),
                            271,
                    272.</note><hi rend="normalweight" xml:space="preserve"> Organi USDV so očitno pravočasno poskrbeli, da je v Arhiv Republike Slovenije »prispelo« le manjše število t. i. osebnih dosjejev, ki so za pisce zgodb še posebej »hvaležno gradivo«. Lahko smo prepričani, da to ovrednotenje ali valorizacija gradiva ni bilo narejeno po načelih arhivske stroke, temveč ravno v nasprotju z njo. Zato so se v glavnem ohranili le za tedanjo oblast najbolj »neusodni« dokumenti. To je prav gotovo zelo pomemben podatek, ki bi ga morali upoštevati vsi »iskalci resnice«, še posebej tisti z znanstvenimi nazivi.</hi>
                </p>
                <p> Zaslediti je mogoče mnenja, da lahko zlorabe arhivskega gradiva zakrivijo le
                    amaterji, medtem ko »zgodovinarji z arhivskimi dokumenti vedo kaj početi – in se
                    prehitrih sklepov bojijo kot hudič križa«.<note place="foot" xml:id="ftn6" n="5"> Igor Bratož, »Neznosna lahkotnost arhivskega brskanja,« <hi rend="italic">Delo</hi>, 14. 6. 2017, pridobljeno 27. 1. 2018, <ref target="http://www.delo.si/kultura/knjiga/neznosna-lahkotnost-arhivskega-brskanja.html">http://www.delo.si/kultura/knjiga/neznosna-lahkotnost-arhivskega-brskanja.html</ref>.</note>
                    Žal pa ni povsem tako, kar bomo pokazali na primeru ene izmed desetih zgodb,
                    objavljenih v zborniku z naslovom <hi rend="italic">Koroške vojne zgodbe (Nekaj
                        utrinkov iz let 1938–1945)</hi>,<note place="foot" xml:id="ftn7" n="6">
                            Marjan Linasi, <hi rend="italic">Koroške vojne zgodbe. Nekaj utrinkov iz
                                let 1938–1945</hi> (Celovec: Mohorjeva založba, 2017). Zgodbo z
                            naslovom »Milovan Ilich – Kostja (Aljoša)« najdemo na straneh 235–84.
                        </note> katerih avtor je zgodovinar dr. Marjan Linasi, ki že desetletja
                    proučuje zgodovino druge svetovne vojne na Koroškem. Zgodba ima naslov »Milovan
                    Ilich – Kostja (Aljoša)« in podnaslov »Partizanski obveščevalec na celovški
                    gestapovski centrali ali gestapovec? Ali je možno z zločinskim režimom pošteno
                    sodelovanje, ne da bi si tisti, ki sodeluje, sam pri tem umazal roke?«. V
                    podnaslovu naj bi avtor »povzel osnovni problem zgodbe in poskušal bralca
                    navesti na razmišljanje«. Zavedal naj bi se, »da gre pri večini zgodb za
                    občutljive teme – za osebe in njihovo vlogo v izjemno konfuznih časih druge
                    svetovne vojne in tudi povojnega obdobja«, zato se je v predgovoru opravičil
                    »vsem, ki bi jih z njimi eventualno prizadel, zlasti potomcem tistih, ki
                    nastopajo v zgodbah«. Napisal naj bi jih »izključno z namenom, da bi se današnji
                    ljudje, ki vojne niso doživeli, iz njih naučili kaj koristnega«.<note place="foot" xml:id="ftn8" n="7"> Linasi, <hi rend="italic">Koroške vojne zgodbe</hi>, 11.</note></p>
            <p>Še preden začnemo ugotavljati, česa se je iz Ilichove zgodbe mogoče naučiti, pa je treba Milovana Ilicha nekoliko pobliže spoznati. Rodil se je 28. avgusta 1921 v Mariboru kot sin lastnikov znane mariborske slaščičarne. Po opravljeni maturi na mariborski gimnaziji je končal štiri semestre ekonomsko-komercialne šole v Zagrebu. Ob nemškem napadu na Jugoslavijo se je prostovoljno javil v kraljevo vojsko, po njeni kapitulaciji in prihodu Nemcev na Štajersko pa je odšel v Ljubljano, kjer se je vpisal na slavistični oddelek Univerze v Ljubljani. Kot komunistično usmerjen (že od leta 1935 član Zveze komunistične mladine Jugoslavije, bolj znane pod kratico SKOJ) je imel težave z okupatorskimi oblastmi in se je julija 1942 pridružil partizanom.<note place="foot" xml:id="ftn9" n="8"> Brat Bojan Ilich
                            (1922–1941), član SKOJ in KPS, je bil eden od prvih upornikov proti
                            okupatorju na Štajerskem. Avgusta 1941 so ga aretirali Nemci, ob koncu
                            septembra pa so ga ustrelili kot talca. Še danes se po njem imenuje ena
                            od mariborskih osnovnih šol.
                        </note><hi rend="normalweight" xml:space="preserve"> Marca 1943 je bil poslan na Koroško, kjer je postal vodja partizanske tehnike v bližini Javorja nad Črno. Septembra 1943 ga je aretiral gestapo. Po dolgotrajnih zasliševanjih je ob koncu decembra sprejel delo tolmača na centrali gestapa v Celovcu. Sčasoma je navezal stike s člani OF in jim posredoval številne koristne informacije. Jeseni 1944 je bilo njegovo obveščevalno delo za narodnoosvobodilno gibanje razkrito. 5. oktobra je bil aretiran, potem pa dvakrat obsojen na smrt (oktobra 1944 in marca 1945), a kazen ni bila izvedena; prvič zato, ker je bil namesto tega poslan v taborišče Mauthausen, drugič zaradi bližajočega se konca vojne. Po vojni ga je OZNA</hi><note place="foot" xml:id="ftn10" n="9"> Organizacija za
                            zaščito naroda, predhodnica Uprave državne varnosti (UDV), po domače
                            Udbe, in poznejše Uprave Službe državne varnosti (USDV).
                        </note><hi rend="normalweight" xml:space="preserve"> zaradi sumničenj, povezanih z njegovim medvojnim delovanjem, dvakrat aretirala (maja 1945 in januarja 1946), a je bil v obeh primerih po nekaj mesecih izpuščen. 26. maja 1948 pa je bil ponovno aretiran. Obtožen je bil, da je bil že v zaporu zaupnik gestapa, pozneje, ko mu je podal prisego o zvestem službovanju, pa je sodeloval pri aretacijah, zasliševanjih, pretepanju in provociranju pripadnikov OF. 11. decembra 1948 je bil obsojen na dosmrtno zaporno kazen ter trajen odvzem državljanskih pravic in premoženja. Kazen, ki jo je prestajal v Kazensko poboljševalnem domu (KPD) Maribor, mu je bila 28. novembra 1951 zmanjšana na 15 let zapora, 31. decembra 1952 pa je bil na podlagi pomilostitve, izrečene z ukazom Predsedstva Ljudske skupščine Federativne ljudske republike Jugoslavije (FLRJ), odpuščen. Proti koncu leta 1954 se je zaposlil v Elektrarnah Vuhred, marca 1961 v Toplarni Ljubljana, oktobra 1969 pa v tedanjih Kliničnih bolnicah, kjer je ostal tudi po izgradnji Kliničnega centra, vse do upokojitve v februarju 1978. Sprva je živel v Mariboru, od prve polovice šestdesetih let pa v Ljubljani. Umrl je 11. aprila 1997.</hi><note place="foot" xml:id="ftn11" n="10"> Življenjepis je sestavljen na osnovi:
                            Linasi, <hi rend="italic">Koroške vojne zgodbe</hi>, 235, 236. SI AS
                            1931, šk. 1252, dosje Milovan Ilich, zaslišanja iz leta 1948; sodba
                            Okrožnega sodišča v Mariboru z dne 21. 3. 2003 in izpis iz delavske
                            knjižice Milovana Ilicha (oba dokumenta je avtorici posredovala Breda
                            Ilich
                    Klančnik).</note><hi rend="normalweight" xml:space="preserve"> Za njim so ostali žena, hčerka in dva sinova z družinami.</hi></p>
                <p> Avtor <hi rend="italic">Koroških vojnih zgodb</hi> se je osredinil le na tiste
                    dogodke, ob katerih naj bi se izrazile Ilichove značajske lastnosti. Pripoved je
                    zasnoval predvsem na podlagi gradiva tajnih policij – jugoslovanske Udbe in
                    nemškega gestapa, deloma pa je upošteval še druge vire (spomine ipd.). Kot
                    »temeljni vir« mu je služil »povojni policijski akt«, s čimer je mislil na dosje
                    št. 2297 z naslovom »Ilich Milovan«, ki ga hrani Arhiv Republike Slovenije v
                    okviru fonda SI AS 1931, Republiški sekretariat za notranje zadeve Socialistične
                    republike Slovenije (RSNZ SRS). Po lastnih besedah je uporabil večinoma
                    »policijske dokumente, zlasti zaslišanja«, torej vire, za katere se je zavedal,
                    da »jih je treba še posebej jemati z rezervo«.<note place="foot" xml:id="ftn12" n="11"> Linasi, <hi rend="italic">Koroške vojne
                                zgodbe</hi>, 236.</note> Kljub temu je verodostojnosti teh
                    dokumentov zaupal do te mere, da si je dovolil človeka, ki je bil brez dvoma
                    žrtev dveh totalitarnih sistemov – nacističnega in komunističnega, moralno
                    obsoditi in osebnostno diskreditirati. Prikazal ga je kot nekoga, ki naj bi bil
                    »dovolj inteligenten, da je znal hoditi po vrvi in se iz še tako nemogočih
                    situacij izvleči brez hujših posledic«, imel naj bi »srečo«, »zelo močne živce
                    in dober želodec, da je bil sposoben početi to, kar je počel, zlasti potem, ko
                    je bil kot partizan zajet in je vstopil v gestapovsko službo, obenem pa še
                    naprej tajno delal za osvobodilno gibanje kot obveščevalec, dokler ga niso
                        odkrili«.<note place="foot" xml:id="ftn13" n="12">
                            Ibid., 235.</note> Da si je reševal ali olajševal življenje, naj bi
                    bil pripravljen izdati tovariše, provocirati in pretepati jetnike, spolno
                    nadlegovati zapornice. Po vojni naj bi se zaradi spretnega laganja dvakrat
                    izognil zaporu in šele tretjič podlegel pod težo dokazov. S pomočjo posebne
                    »sreče« ali morda celo neke »skrivne roke« naj bi mu že čez nekaj let uspelo
                    priti na prostost, kjer naj bi se mu, čeprav nekdanjemu političnemu zaporniku,
                    presenetljivo dobro godilo, najbrž zaradi sodelovanja z Udbo. Ta naj bi ga
                    uporabljala, dokler ji je bil koristen, potem pa mu sledila še vse do leta 1985,
                    kar naj sicer ne bi bilo ravno prijetno.<note place="foot" xml:id="ftn14" n="13"> Ibid., 52, 263, 264, 275–283.</note>
                </p>
                <p> Kako pa je ustvaril to podobo? Za pisca je poleg več kot nedostojnih namigovanj
                    značilno predvsem neupoštevanje posebnosti kraja in časa pri analizi virov iz
                    povojnega obdobja, nepoznavanje (ali namerno prezrtje) značilnosti tedanjega
                    sodnega postopka, uporaba le nekaterih izmed razpoložljivih dokumentov, njihova
                    pristranska interpretacija, zamolčanje nekaterih pomembnih dejstev, nepotrebno
                    in nekritično obravnavanje dogodkov iz obdobja po letu 1970 ter površna omemba
                    Ilichove sodne rehabilitacije v samostojni Sloveniji. </p>
          </div>
            <div>
                <head>Neupoštevanje posebnosti kraja in časa pri analizi virov iz
                        povojnega obdobja</head>
                <p> Bralec je sicer večkrat opozorjen na izjemne okoliščine, v katerih se znajdejo
                    ljudje v vojnih časih, posebnosti jugoslovanskega prostora v prvih letih po
                    končani vojni pa skorajda niso omenjene. Pa vendar najobsežnejši del Ilichovega
                    dosjeja, ki je piscu zgodbe služil kot primarni vir, vsebuje dokumente, nastale
                    v obdobju, ki ga nikakor ne smemo presojati z vidika današnjega časa. Nastali so
                    namreč v shizofreni dobi, ko je evforija nad zmago v vojni in revoluciji
                    sovpadala s paranoičnim preganjanjem vseh vrst nasprotnikov. Posameznikovo
                    zadržanje med vojno je bilo v prvih povojnih letih stalno pod drobnogledom. Eden
                    tedanjih vodilnih slovenskih politikov Miha Marinko je pozneje takole
                    spregovoril o tem: »Celo zaradi oportunizma so se morali posamezniki zagovarjati
                    pred preiskovalnimi organi. V svoji brezkompromisnosti je Boris Kraigher hotel
                    spraviti pred proces tudi svojega očeta.«<note place="foot" xml:id="ftn15" n="14"> Govor Mihe Marinka na seji aktiva
                            Centralnega komiteja Zveze komunistov Slovenije v letu 1969. Cit po: <hi rend="italic">Dachauski procesi: Raziskovalno poročilo z
                                dokumenti</hi> (Ljubljana: Komunist, 1990), 127.</note> Ilich,
                    ki je bil nekaj časa v službi gestapa, se torej ni mogel izogniti nezaupanju,
                    sumničenju in obsodbi. Ni pa tako nenavadno, da ni bil spoznan za krivega že
                    takoj po vojni, kot se je zdelo piscu obravnavane zgodbe, ki je to pripisal le
                    njegovemu spretnemu laganju. Takrat so pravosodni organi deloma še upoštevali
                    možnosti, da so do obtoževanj lahko privedle dvomljive informacije ali osebne
                    zamere, in so zato včasih bolj verjeli obdolžencem kot tožiteljem.<note place="foot" xml:id="ftn16" n="15"> Tudi Črtomirja
                            Nagodeta je na primer Sodišče narodne časti julija 1945 oprostilo
                            krivde, dve leti kasneje pa je bil, tudi na podlagi tistih obtožb,
                            obsojen na smrt. Gl. SI AS 1237, šk. 258, Razpravni zapisnik o javni
                            ustni razpravi proti dr. Nagodetu Črtomirju 30. 7. 1945 pred Sodiščem
                            slovenske narodne časti v Ljubljani. SI AS 1931, šk. 585, Razgovor z
                            Lapajne Vido.</note> Pozneje pa je bilo povsem drugače. Obtoževanje
                    nekdanjih taboriščnikov, da so sodelovali z gestapom, je bilo značilno že za
                    prvi dachauski proces v aprilu 1948, po sporu Jugoslavije z informbirojem pa se
                    je obsedenost s sovražniki še stopnjevala (še posebej fanatično so iskali
                    nekdanje gestapovske agente, ki naj bi se sčasoma prelevili v vohune Zahoda). In
                    prav v letu 1948, ko so se politični procesi v Sloveniji kar vrstili, je
                    potekalo sojenje Milovanu Ilichu. Ob tem bi se bilo smiselno vprašati, ali je k
                    njegovi obsodbi zares pripomoglo le dodatno pridobljeno dokazno gradivo<note place="foot" xml:id="ftn17" n="16"> Kdaj so nastale
                            vse izjave in zaslišanja prič sicer ni mogoče ugotoviti, saj jih je
                            nekaj nedatiranih (4), vsekakor pa sta dva za Ilicha obremenilna
                            dokumenta nastala že pred njegovim izpustom iz zapora v letu 1946:
                            prijava Janka Kustra, preiskovalca oddelka za notranje zadeve pri
                            Narodnoosvobodilnem odboru Maribor z dne 12. 1. 1946, in zapisnik o
                            zaslišanju Julijane Potočnik z dne 16. 1. 1946 (SI AS 1931, šk. 1252,
                            dosje Milovan Ilich, 70 in 78–79). Iz obdobja po letu 1946 nedvomno
                            izhaja le izjava Antona Milete z dne 6. 1. 1947, ki pa je o Ilichovih
                            dejanjih slišal le od drugih oseb (SI AS 1931, šk. 1252, dosje Milovan
                            Ilich, 71, 74, 75).</note> ali pa tudi (oziroma predvsem) dejstvo,
                    da je bil – tako kot mnogi obsojeni na dachauskih procesih – intelektualec,
                    komunist in nekdanji interniranec v nemškem taborišču. </p>
                <p> O tem, da je Uprava državne varnosti (UDV) nameravala Ilicha vključiti v
                    katerega od takih procesov, govori kar nekaj dejstev. Njenih organov namreč ni
                    zanimalo le tisto, zaradi česar je bil Ilich obtožen in obsojen, ampak tudi
                    njegova vloga pri »provalah« obveščevalne službe, njegovo zadržanje v Mauthausnu
                    in njegova dejavnost po osvoboditvi.<note place="foot" xml:id="ftn18" n="17"> SI AS 1931, šk. 1252, dosje Milovan Ilich,
                        83.</note> Zanimanje za razjasnitev teh vprašanj ga nedvomno povezuje z
                    »dachauskimi« obsojenci, ki so bili obtoženi sodelovanja z gestapom, po vojni pa
                    vohunjenja za zahodne obveščevalne službe.<note place="foot" xml:id="ftn19" n="18"> Branko Ziherl, »Promemorija,« v: <hi rend="italic">Dachauski procesi</hi>, 32.</note> Poleg tega je
                    bil Ilich po obsodbi še vse do 17. marca 1950 v zaporih UDV v Mariboru, kar je
                    razvidno iz dopisa uprave zaporov UDV za mariborsko oblast upravi KPD v Mariboru
                    z dne 17. marca 1950, ki pravi: »Pošiljamo vam obsojenca Ilich Milovana, roj.
                    28. 8. 1921. v Mariboru, kateri se je do sedaj nahajal na vzdrževanju kazni v
                    naših zaporih z ozirom na to, da se je proti njemu vodila še dodatna
                        preiskava.«<note place="foot" xml:id="ftn20" n="19">
                            SI AS 1267, šk. 365.</note> Po prihodu v KPD pa je bil zaskrbljen
                    glede svoje nadaljnje usode, saj naj »bi prenašal razne alarmantne vesti, kot da
                    bodo šli politični zaporniki v koncentracijska taborišča, kjer bo nad njimi
                    uveden poseben režim, itd.«<note place="foot" xml:id="ftn21" n="20"> SI AS 1931, šk. 1252, dosje Milovan Ilich,
                            nenaslovljeno, nedatirano in nepodpisano poročilo o Ilichovem kaznovanju
                            in prestajanju kazni, 93.</note> Ta skrb najbrž ni bila
                    neupravičena. Tudi drugi politični zaporniki iz vrst nekdanjih taboriščnikov so
                    sumili, da jim bodo sodili še na kakšnem novem procesu in da se bodo sčasoma
                    pridružili kaznjencem na Golem otoku,<note place="foot" xml:id="ftn22" n="21"> O tem priča dnevnik Angele Vode, v katerem je opisala priprave na
                            morebitni ravensbrüški proces. Gl. Angela Vode, <hi rend="italic">Skriti
                                spomin</hi>, ur. Alenka Puhar (Ljubljana: Nova revija, 2004),
                            149–61.</note> pomenljiva pa je tudi tragična usoda Metoda Kumlja,
                    med vojno interniranega v Dachau, ki je bil nekaj mesecev po obsodbi na
                    Nagodetovem procesu iz ljubljanskega KPD prepeljan v zapore UDV, ker je bila
                    proti njemu »odrejena ponovna preiskava, povezana z nekim drugim procesom«.
                    Kmalu nato naj bi naredil samomor.<note place="foot" xml:id="ftn23" n="22"> Mateja Jeraj in Jelka Melik, <hi rend="italic">Kazenski proces proti Črtomirju Nagodetu in soobtoženim</hi>
                            (Ljubljana: Arhiv Republike Slovenije, 2015), 60. </note>
                </p>
            </div>
            <div>
                <head>Neupoštevanje značilnosti sodnega postopka v Sloveniji po drugi
                        svetovni vojni</head>
                <p> Medtem ko je avtor zgodb ob dokumentih gestapa sicer poudaril, da »položaja
                    zapornika v preiskavi pred policijo, posebej v totalitarnem in zločinskem
                    sistemu, ni mogoče enačiti z razmerami na svobodi in v miru«,<note place="foot" xml:id="ftn24" n="23"> Linasi, <hi rend="italic">Koroške vojne zgodbe</hi>, 263.</note> pa tega ni storil ob
                    obravnavi gradiva UDV. Če si hočemo ustvariti objektivno podobo o tedanjih
                    obsojencih, moramo imeti stalno pred očmi značilnosti predhodnega postopka, ki
                    je bil v izključni pristojnosti organov državne varnosti: pogosta zaslišanja v
                    nočnem času, večkrat anonimni zasliševalci, uporaba fizičnega in psihičnega
                    nasilja, grožnje z represalijami proti članom družine, osamitve, provokacije,
                    prisluškovanje, dajanje lažnih obljub, pri komunistih pa je bilo pogosto tudi
                    »apeliranje na dolgoletno revolucionarno delo in partijsko zavest«. Namen
                    celotnega postopka je bil pridobiti priznanje, ki naj bi bilo po možnosti
                    obremenilno tudi za druge tedanje (ali poznejše) obdolžence.<note place="foot" xml:id="ftn25" n="24"> Peter Kobe, »Uporaba
                            kazenskega procesnega prava v dachauskih procesih,«
                            v:<hi rend="italic" xml:space="preserve"> Dachauski procesi</hi>,
                            110.</note> V takšnih okoliščinah se je pogosto dogajalo, da so
                    obdolženci določen čas vztrajno zanikali obtožbe, podajali dvoumna ali
                    nesmiselna priznanja, preklicevali tisto, kar so enkrat prej že priznali ipd.
                    Vse to bi moralo »v normalnih razmerah zbujati vsaj dvome o trditvah iz ovadb in
                        obtožnic«.<note place="foot" xml:id="ftn26" n="25">
                            Ljubo Bavcon, »Poskus pravne in politične analize dachauskih procesov,«
                            v: <hi rend="italic">Dachauski procesi</hi>, 127. </note> Precej od
                    zgoraj naštetega velja tudi za Ilichov primer. Zaslišanja so bila dolgotrajna,
                    ure sicer niso navedene, glede na podobne primere pa je precej verjetno, da so
                    potekala tudi ponoči. Iz zapisnikov je mogoče razbrati, da so se zasliševalci
                    pogosto sklicevali na komunistično moralo,<note place="foot" xml:id="ftn27" n="26"> SI AS 1931, šk. 1252, dosje Milovan Ilich,
                            50, 51.</note> podatki o grožnjah in mučenjih pa v njih seveda niso
                    zabeleženi; lahko pa iz podobnih primerov tistega časa sklepamo, da je bil
                    podvržen vsaj psihičnemu mučenju.<note place="foot" xml:id="ftn28" n="27"> Obsojeni na t. i. Nagodetovem procesu so bili
                            nedvomno podvrženi raznim oblikam psihičnega mučenja, medtem ko je za
                            dachauske procese značilno tudi izjemno kruto fizično mučenje.
                        </note> Tudi Ilich je, tako kot mnogi, sprva tajil vse, česar so ga
                    obtoževali, šele po dveh mesecih stalnega zasliševanja naj bi priznal večino
                    očitanih dejanj. O vprašljivosti njegovega priznanja pa avtor zgodbe ni
                    razmišljal. Tudi izjave majorja UDV, da je bil Ilich »izredno zakrknjen in je
                    zelo počasi priznaval«,<note place="foot" xml:id="ftn29" n="28"> SI AS 1931, šk. 1252, dosje Milovan Ilich,
                            nedatirano poročilo majorja Vlada Kadunca, 82, 83 (iz vsebine je
                            razvidno, da je nastalo vsaj dva meseca po aretaciji Ilicha in pred
                            vložitvijo obtožnice). </note> ni komentiral,<note place="foot" xml:id="ftn30" n="29"> Linasi, <hi rend="italic">Koroške vojne zgodbe</hi>, 277.</note> kar lahko bralca privede
                    do zaključka, da Ilich ni zakrivil le številnih zavrženih dejanj, ampak da je
                    bil še neznačajen lažnivec.</p>
                <p> V prid možnosti, da je bilo Ilichovo priznanje izsiljeno, govori tudi njegova
                    pritožba na sodbo Okrožnega sodišča v Mariboru z dne 11. decembra 1948, v kateri
                    je uveljavljal vse pritožbene razloge: kršitev predpisov kazenskega postopka na
                    glavni obravnavi, kršitev kazenskega zakona, zmotno in nepopolno ugotovljeno
                    dejansko stanje.<note place="foot" xml:id="ftn31" n="30"> »Zakon o kazenskem postopku« z dne 12. 10. 1948, čl. 262, <hi rend="italic">Uradni list FLRJ št. 97/1948</hi>. </note> Te
                    pritožbe, ki jo je – tako kot v številnih drugih podobnih primerih –
                    drugostopenjsko sodišče sicer zavrnilo,<note place="foot" xml:id="ftn32" n="31"> SI AS 1267, šk. 365, Sodba Vrhovnega sodišča
                            LRS v Ljubljani z dne 14. 1. 1949, K 435/48/13, 1. </note> avtor
                    zgodbe sploh ni omenil.</p>
            </div>
            <div>
                <head>Pristranska izbira in presoja pričevanj</head>
                <p> Kot verodostojna je avtor zgodb priznaval le za Ilicha obremenilna pričevanja,
                    ob tem pa ni upošteval, da so bile v tistem času tudi izjave prič lahko
                    izsiljene. Najbrž ni bilo vedno tako, a je obstajala verjetnost, da so bila
                    pričanja v škodo obdolženca pridobljena z grožnjami (priče so se pogosto bale,
                    da se bodo tudi same znašle na enem od naslednjih procesov), da so obtožbe lahko
                    izhajale iz osebnih zamer in zavisti (v času splošnega pomanjkanja, revščine in
                    nizke ravni izobrazbe je bil Ilichu, intelektualcu, ki je izhajal iz premožne
                    slaščičarske družine, morda marsikdo nenaklonjen, posebej v lokalnem okolju; ne
                    smemo namreč pozabiti, da je bil Ilich leta 1948 aretiran in obsojen v domačem
                    Mariboru) pa tudi iz pomanjkljivih ali napačnih informacij ipd. </p>
                <p> Pričevanja, ki so dopuščala dvom o Ilichovi krivdi, sploh niso omenjena ali pa
                    so bila spoznana za neverodostojna. Če je bilo na voljo več pričevanj, je dal
                    avtor zgodbe vedno prednost tistemu, ki je bilo za Ilicha obtežilno. Tako se je
                    na podlagi gestapovskega poročila odločil (prav tako, kot je to storilo sodišče
                    leta 1948!), da je partizansko tehniko jeseni 1943 nedvomno izdal Ilich, čeprav
                    je poznal tudi izjavi dveh prič,<note place="foot" xml:id="ftn33" n="32"> SI AS 1931, šk. 1252, dosje Milovan Ilich,
                            nedatirano pričanje Alojza Stante in zapisnik o zaslišanju priče
                            Julijane Potočnik 16. 3. 1946, 78–79.</note> iz katerih izhaja, da
                    bi to lahko storil tudi kdo drug. Pričevanja v Ilichovo korist je ocenil kot
                    »hude konstrukte«, ki »ne vzdržijo resne presoje«.<note place="foot" xml:id="ftn34" n="33"> Linasi, <hi rend="italic">Koroške vojne zgodbe</hi>, str. 251.</note> Razumljivo je, da
                    se je takratno sodišče, ki je večinoma upoštevalo le najbolj obtežilne dokaze za
                    obtožence (ne glede na njihovo verodostojnost), oprlo tudi na poročilo gestapa.
                    Nenavadno pa je, da se je zdelo prepričljivo tudi piscu <hi rend="italic">Koroških vojnih zgodb</hi>, ki se je dobro zavedal sovražnega in
                    prezirljivega odnosa gestapovcev do članov OF in partizanov, kar je ponazoril z
                    zapisom, nastalem po Ilichovem prijetju: »Daje mi vtis strahopetnega psa. <hi rend="underline">Poleg tega je zelo inteligenten in upa, da si bo rešil
                        življenje, če bo kaj izdal</hi> (<hi rend="italic">poudaril avtor</hi>). Tak
                    je videti šef tehnike in taki so videti v resnici vsi (<hi rend="italic">partizani – op. avtorja</hi>). Zahrbtni pri metodah svojega dela, smrdljivo
                    leni (<hi rend="italic">stinkend faul</hi>) za vsako resno delo in strahopetni
                    kot smrdljiv šakal. Bilo bi škoda, če bi takemu psu podarili življenje.«<note place="foot" xml:id="ftn35" n="34"> Ibid.</note>
                    Kljub temu pa je poudaril stavek, ki bralce opozarja na Ilichovo izdajstvo in
                    strahopetnost, čeprav je iz navedenega besedila jasno razvidno, da je imel pisec
                    takšno mnenje o partizanih nasploh. </p>
                <p> Tudi to, da ni imel na voljo zapisnika o Ilichovem zaslišanju, zaradi česar je
                    bilo – po avtorjevih lastnih besedah – težko presoditi, »kaj je (Ilich) v
                    resnici izjavil gestapu in česa ne«, ga ni motilo. Še več, celo namignil je,
                    kako je »zanimivo«, da se zapisniki o Ilichovem zaslišanju »ne najdejo«.<note place="foot" xml:id="ftn36" n="35"> Ibid.,
                        253.</note> Morda je imel tudi tu v mislih kakšno »skrivno roko«.<note place="foot" xml:id="ftn37" n="36"> Ibid.,
                        279.</note>
                </p>
                <p> Skorajda nemogoče se je izogniti vprašanju, kako je mogoče, da tako dober
                    poznavalec zgodovine druge svetovne vojne ne bi bil seznanjen s primeri izgube
                    gradiva iz medvojnega obdobja. V slovenskem zgodovinopisju je bilo namreč
                    predstavljenih kar nekaj dogodkov iz vojnih let, ki so ostali nepojasnjeni
                    zaradi pomanjkanja virov ali pa protislovnosti v njih navedenih podatkov. Med
                    najbolj pretresljive in največkrat obravnavane tovrstne primere sodi nasilni
                    vdor (»provala«) v skrivni bunker v vili Mare in Toneta Kralja v Ljubljani 25.
                    januarja 1945, kjer je bil center obveščevalne službe OF. Kot izdajalka je bila
                    na podlagi pričevanj sojetnic v zaporih slovenske politične policije
                    (pomanjkljivo ali napačno informiranih, zavedenih od zasliševalcev ali
                    zlonamernih), različnih verzij zasliševalnih zapisnikov in nasprotujočih si
                    izjav gestapovca Paula Dusche najprej ožigosana Leopoldina Mekina, nato pa je
                    bilo za isto dejanje osumljenih še več nekdanjih zapornic pa tudi drugih oseb;
                    med njimi je bil tudi Vlasto Kopač, obsojen na 6. dachauskem procesu avgusta
                        1948.<note place="foot" xml:id="ftn38" n="37"> Gl. na primer: Lojz Tršan,
                            »Razbitje OF in partije v Ljubljani,«
                            <hi rend="italic" xml:space="preserve">Viri </hi>(Ljubljana: Arhivsko
                            društvo Slovenije, 1996). Vera Hutař,
                                <hi rend="italic" xml:space="preserve">Žrtvovana: Zamolčana </hi><hi rend="st"><seg rend="italic" xml:space="preserve">resnica o Leopoldini Mekina </seg>
                                (Novo mesto: Dolenjska založba, 1998). Ljuba </hi>Dornik Šubelj, <hi rend="italic">Oddelek za zaščito naroda za Slovenijo</hi>
                            (Ljubljana: Arhiv Republike Slovenije, 1999), 80–95. Vlasto Kopač,
                            »Zgodba o Neži in njenem bunkerju,«
                            <hi rend="italic" xml:space="preserve">Borec, </hi>št. 5, 6, 7,
                            maj/junij/julij 1987: 462. </note> Resnica o tem dogodku še danes ni
                    pojasnjena. Do vsega tega morda ne bi prišlo, če bi bila najdena najpomembnejša
                    dokumenta – zapisnik o zaslišanju tedanje vodje obveščevalne službe OF Nede
                    Geržinič in njen dnevnik. To pa nikakor ni bil osamljen primer! V letih
                    1943–1945 naj bi pripadniki slovenske politične policije aretirali in zaslišali
                    več kot 7000 političnih osumljencev,<note place="foot" xml:id="ftn39" n="38"> Arhiv Republike Slovenije v fondu SI AS 1876 hrani
                            7158 kartotek domobranske politične policije.</note> ohranjenih
                    zapisnikov pa naj bi bilo v vseh arhivih le okrog 90.<note place="foot" xml:id="ftn40" n="39"> Hutař,
                                <hi rend="italic" xml:space="preserve">Žrtvovana: Zamolčana </hi><hi rend="st"><seg rend="italic" xml:space="preserve">resnica o Leopoldini Mekina, </seg></hi>74,
                            75. </note>
                </p>
            </div>
            <div>
                <head>Napačna razlaga Ilichove predčasne izpustitve iz zapora</head>
                <p> Avtor »zgodb« ni upošteval dejstva, da je bila mnogim preživelim političnim
                    zapornikom kazen najprej skrajšana, nato pa jih je bila večina predčasno
                    izpuščena iz zapora. Navedli bomo le nekaj primerov. Vsi pripadniki »liberalne
                    skupine«, obsojeni na t. i. božičnem procesu, so bili predčasno izpuščeni do
                    konca leta 1955,<note place="foot" xml:id="ftn41" n="40"> Gl. predvsem SI AS 1931, RSNZ SRS, Božični proces, t. e. 535,
                            »Obsojenci iz takozvanega božičnega procesa« (seznam s podatki o
                            obsodbi, vrsti kazni, pomilostitvi, odpustu ipd.).</note> obsojeni
                    na t. i. Nagodetovem procesu do konca leta 1954 (razen usmrčenega Črtomirja
                    Nagodeta in Bogdana Stareta, ki je, najverjetneje zaradi osebnih zamer, kazen
                    prestal do konca),<note place="foot" xml:id="ftn42" n="41"> Več o tem v Jeraj in Melik, <hi rend="italic">Kazenski proces proti Črtomirju Nagodetu in soobtoženim</hi>,
                            23–78. </note> obsojeni na prvem dachauskem procesu do konca leta
                    1953 (le eden je bil zaprt do leta 1959).<note place="foot" xml:id="ftn43" n="42"> Martin Ivanič, »Kronološki prikaz poteka in
                            razveljavitve dachauskih procesov (1946–1986),« v: <hi rend="italic">Dachauski procesi</hi>, 38.</note> Številnim izmed njih je bila
                    kazen najprej znižana (nekaterim tudi večkrat), pozneje pa so bili pogojno
                    odpuščeni ali pa oproščeni nadaljnjega prestajanja kazni, najpogosteje pred
                    državnim praznikom 29. novembrom ali pa – tako kot Ilich – pred novim letom.</p>
                <p rend="footnote text"> O vsem tem pisec ni spregovoril. Namesto tega je ob navedbi
                    podatkov o zmanjšanju Ilichove kazni in pomilostitvi ugotavljal: »V njegovem
                    dosjeju ni dokumenta, ki bi pojasnil ti dve nenadni spremembi v njegovo korist.«
                    In na tej osnovi sklepal: »Skratka, spet je imel srečo ali pa je neka skrivna
                    roka delala zanj.«<note place="foot" xml:id="ftn44" n="43"> Linasi, <hi rend="italic">Koroške vojne
                                zgodbe</hi>, 279.</note> Tako nepoučeni bralec ne izve, da je
                    Ilichova pot političnega zapornika predstavljala prej pravilo kot izjemo.
                    Postopek, uporabljen pri Ilichu, je bil namreč za tiste čase povsem običajen: z
                    ukazom Prezidija Ljudske skupščine FLRJ z dne 28. novembra 1951 se mu je kazen z
                    dosmrtne zaporne kazni znižala na 15 let strogega zapora, z ukazom istega organa
                    z dne 30. decembra 1952 pa je bil pomiloščen in 5. januarja 1953 izpuščen na
                        prostost.<note place="foot" xml:id="ftn45" n="44">
                            SI AS 1267, šk. 365, osebni spis obsojenca Milovana
                    Ilicha.</note></p>
            </div>
            <div>
                <head>Zamolčanje dejstva, da so bile usode političnih zapornikov po
                        izpustu zelo različne</head>
                <p>»Kaj je pomenilo biti po vojni politični obsojenec po prestani kazni«, pravi
                    avtor <hi rend="italic">Koroških vojnih zgodb</hi>, »najbolje izvemo iz knjige
                    Angele Vode Skriti spomin. Neobstoječa oseba, brez državljanskih pravic, torej
                    brez pravice do zaposlitve, brez virov preživetja, brez zdravstvenega
                    zavarovanja, brez možnosti izobraževanja /…/ brez pokojnine /…/ izseljen iz
                    stanovanja kam na obrobje v kako vlažno in temno luknjo /…/«.<note place="foot" xml:id="ftn46" n="45"> Linasi, <hi rend="italic">Koroške vojne zgodbe</hi>, 52.</note> Takšno usodo si je po
                    njegovem mnenju »lahko prihranil le, kdor je privolil v sodelovanje s policijo,
                    torej, da je tudi sam postal ovaduh«.<note place="foot" xml:id="ftn47" n="46"> Ibid. O Ilichovem »sodelovanju« z UDV govori le
                            poročilo majorja Vlada Kadunca (nedatirano, gotovo pa je nastalo po
                            Ilichovi aretaciji v letu 1948), ki pravi, da je bil Ilich po prvi
                            aretaciji s strani Ozne v letu 1945 »verbovan, vendar pa ni nič delal
                            ter je sabotiral«. (SI_AS/1267, š. 365, osebni spis obsojenca Milovana
                            Ilicha.) Dejstvo, da SDV vse do leta 1970 ni imela niti Ilichovega
                            ljubljanskega naslova pa kaže na to, da Ilich najverjetneje tudi pozneje
                            s SDV ni sodeloval.</note> Kot vir za tovrstne ugotovitve med drugim
                    navaja tudi delo <hi rend="italic">Kazenski proces proti Črtomirju Nagodetu in
                        soobtoženim</hi>, vendar pa ne omeni, da so v njem podrobno predstavljene
                    življenjske poti vseh obsojenih, ki pa se med seboj zelo razlikujejo.<note place="foot" xml:id="ftn48" n="47"> Jeraj in Melik,
                                <hi rend="italic">Kazenski proces proti Črtomirju Nagodetu in
                                soobsojenim</hi>, 21–78.</note> Seveda ni mogoče zanikati, da se
                    je najbrž večina nekdanjih političnih obsojencev »na svobodi« srečevala s
                    številnimi težavami (z izgubo zdravja, prijateljev, zaposlitve, s težavami pri
                    pridobitvi pokojnine, z izpostavljenostjo nezaupanju in sumničenjem ipd.), pa
                    vendar so nekateri izmed njih lahko nadaljevali staro življenje ali pa si
                    ustvarili novega. Vsi sicer niso dobili zaposlitve v skladu s svojimi željami in
                    sposobnostmi, a so bili nekateri z novim delom zadovoljni, za uspešno opravljene
                    naloge pa pohvaljeni in nagrajeni. Enako velja tudi za nekatere izmed obsojenih
                    na božičnem<note place="foot" xml:id="ftn49" n="48"> Mateja Jeraj, »Obračun z
                            liberalno mislečimi skupinami in posamezniki po drugi svetovni vojni,«
                            v: <hi rend="italic">Nečakov zbornik: procesi, teme in dogodki iz 19. in
                                20. stoletja</hi>, ur. Kornelija Ajlec, Bojan Balkovec in Božo Repe
                            (Ljubljana: Znanstvena založba Filozofske fakultete, 2018),
                        373–92.</note> in v dachauskih procesih. Zato nesrečne usode Angele Vode
                    ne gre posploševati, še zlasti če se njen primer izkoristi za blatenje tistih,
                    do katerih je bilo življenje prijaznejše. </p>
            </div>
            <div>
                <head>Vprašljivost obravnave dokumentov Uprave službe državne varnosti
                        (USDV) po Ilichovi izpustitvi iz zapora</head>
                <p> Nenavadno je, da avtor <hi rend="italic">Koroških vojnih zgodb</hi> podrobno
                    navaja ugotovitve slovenske USDV, nastale ob nadzoru Ilicha v letih
                        1970–1985,<note place="foot" xml:id="ftn50" n="49">
                            Linasi, <hi rend="italic">Koroške vojne zgodbe</hi>, 280–83.</note>
                    čeprav prav nič ne pripomorejo k razumevanju njegove »vojne zgodbe« in
                    vključujejo številne podatke povsem zasebne narave, ki se ne nanašajo le na
                    Ilicha samega, ampak tudi na njegove družinske člane, znance in prijatelje. Ob
                    vsem tem pa bralec ni opozorjen, da je verodostojnost takih virov, zasnovanih
                    tudi na najrazličnejših govoricah, ugibanjih in napačnih sklepanjih
                    zasledovalcev, zelo vprašljiva. </p>
                <p> Pa še nekaj je treba povedati. Avtorju zgodb se je sicer zdelo nenavadno, da
                    prvi dokumenti, nastali po Ilichovi izpustitvi iz zapora, izhajajo šele iz leta
                    1970, saj so obsojenim na politični osnovi pogosto sledili že takoj po izpustu
                    iz zapora. To sicer drži, a je ob podrobni proučitvi njegovega dosjeja mogoče
                    ugotoviti, da Ilich t. i. Udbe vse do januarja 1970, ko je bil nad njim uveden
                    »lokalni nadzor«, najbrž ni zanimal, saj ni imela niti njegovega naslova.
                    Razpolagala je le z napačnim podatkom s prve strani dosjeja, po katerem naj bi
                    Ilich živel v Mariboru (pa še ta naslov je bil napačen), čeprav je takrat že več
                    let živel v Ljubljani. Njegov pravi naslov je bil ugotovljen šele nekaj mesecev
                    po uvedbi »lokalnega nadzora«!<note place="foot" xml:id="ftn51" n="50"> SI AS 1931, šk. 1252, dosje Milovan Ilich, 94.
                        </note> Ob tem se je vredno vprašati, zakaj se je USDV začela za Ilicha
                    zanimati prav takrat. Je bila uvedba nadzora nad Ilichom v januarju 1970
                    povezana s tem, da se je nekaj mesecev prej, oktobra 1969, zaposlil v
                    ljubljanskih Kliničnih bolnicah, v obdobju, ko se je gradil novi Klinični
                    center? V prid tej domnevi morda govori stavek, zapisan ob robu enega od
                    dokumentov – »preverke« z dne 13. aprila 1973, ki pravi: »Preverjali na zahtevo
                    tov. Mužiča za direktorja kliničnih bolnic tov. Zemljariča«.<note place="foot" xml:id="ftn52" n="51"> SI AS 1931, šk. 1252, IV.
                            sektor SDV Ljubljana, Ilich Milovan – preverka, 13. 4. 1973, podpisan
                            Brane Davidović, 94. </note> Vsekakor pa je zanimanje za Ilicha
                    ponehalo po letu 1974, torej po skorajšnji dograditvi Kliničnega centra, ki jo
                    je vodil Janez Zemljarič.<note place="foot" xml:id="ftn53" n="52"> Zemljarič je bil direktor Kliničnih bolnic
                            Ljubljana od 1968 do 1973, potem pa od 1994 do 1978 namestnik
                            republiškega sekretarja za notranje zadeve. – Martin Ivanič, »Zemljarič
                            Janez,« v: <hi rend="italic">Enciklopedija Slovenije 15</hi> (Ljubljana:
                            Mladinska knjiga, 2001), 154.</note> Iz obdobja po tem letu izhaja
                    namreč le še nekaj dokumentov o sledenju Ilichu, in sicer iz let 1978, 1980,
                    1983 in 1985.<note place="foot" xml:id="ftn54" n="53">
                            SI AS 1931, šk. 1252, dosje Milovan Ilich, str. 104–07.</note></p>
            </div>
            <div>
                <head>Tendenciozna predstavitev izpovedi Antonije Skok</head>
                <p> Pripoved o Antonu Skoku in njegovi zaročenki ter poznejši ženi Antoniji Ilichov
                    značaj še posebej očrni. Predstavi ga ne le kot tistega, ki je iz strahu pred
                    mučenjem in smrtjo izdajal tovariše, ampak tudi kot tako neznačajnega človeka,
                    da je »lahkotno kazal s prstom na druge«, ki naj bi prav tako podlegli pritisku
                    mučiteljev. Med njimi naj bi bil tudi Anton Skok iz Loke pri Mengšu, ki je
                    organiziral pobege Slovencev iz nemške vojske k partizanom. Potem ko jih je
                    gestapo aretiral, naj bi Ilich, ki je prisostvoval zaslišanjem, Skoka obtožil
                    izdaje tovarišev. To naj bi imelo daljnosežne posledice – po vojni Skok zaradi
                    te obtožbe ni mogel pridobiti »borčevskega statusa«. To pa naj ne bi bila edina
                    Ilichova krivda. Kmalu po Skokovi aretaciji je bila aretirana njegova zaročenka
                    Antonija. »Prevzel« naj bi jo »človek finega videza, za katerega je izvedela, da
                    je Milovan Ilich«. »Ko sta bila sama«, naj bi jo »začel nagovarjati k intimnemu
                    življenju«, čeprav ga je v Ljubljani čakala noseča zaročenka.<note place="foot" xml:id="ftn55" n="54"> Podatek o noseči zaročenki je
                            dodal avtor »zgodbe«, v izjavah Skokove to ni omenjeno. </note>
                    Užaljen zaradi njene zavrnitve naj bi dosegel, da so njenega zaročenca še
                    posebej »strahovito mučili«. O Ilichovi maščevalnosti naj bi nazorno pričale
                    besede, izrečene Antoniji: »Če zate nisem dober, tudi njega ne boš imela.«<note place="foot" xml:id="ftn56" n="55"> Linasi, <hi rend="italic">Koroške vojne zgodbe</hi>, str. 263, 264.</note>
                </p>
                <p> Glede na težo teh obtožb, ki posebej močno vplivajo na čustva bralcev, je treba
                    dokumente, na katere se opirajo, nekoliko natančneje predstaviti; bralec, ki ne
                    prebira opomb, ne izve niti tega, kdaj so nastali, kar pa vsekakor ni
                    zanemarljiv podatek. V <hi rend="italic">Koroških vojnih zgodbah</hi>
                    predstavljena pripoved je namreč oblikovana na podlagi dveh razgovorov z
                    Antonijo Skok, opravljenih spomladi 1985. Prvič je z neznano osebo govorila 27.
                    marca 1985, ko je po nasvetu nekega znanca obiskala Republiški sekretariat za
                    notranje zadeve (RSNZ) v Ljubljani,<note place="foot" xml:id="ftn57" n="56"> SI AS 1931, RSNZ SRS, t. e. 1252, dosje Milovan
                            Ilich, nepodpisan zapis z dne 27. 3. 1985, str. 109, 110.</note>
                    drugič pa 6. maja 1985 s Francem Gričarjem s Centra SDV Ljubljana mesto.<note place="foot" xml:id="ftn58" n="57"> SI AS 1931, RSNZ
                            SRS, t. e. 1252, dosje Milovan Ilich, uradni zaznamek o razgovoru z
                            Antonijo Skok, Ljubljana, 17. 5. 1985, C SDV Ljubljana mesto, Franc
                            Gričar, str. 115, 116.</note> V prvem pogovoru je okvirno navedla
                    večino obtožb, predstavljenih v Linasijevi knjigi. Povedala pa je tudi, da je
                    leta 1970 izvedela, da Ilich živi v Ljubljani »in da zaseda dokaj pomemben
                    položaj«. Ob neki priložnosti naj bi se srečala, a se Ilich z njo ni želel
                    pogovarjati. V drugem razgovoru je pripoved dopolnila. Dodala je obtožbo o
                    spolnem nadlegovanju in natančneje pojasnila finančno škodo, ki naj bi jo njeni
                    družini povzročila Ilichova obtožba o moževi izdaji. Je pa tokrat zgodbo
                    nekoliko spremenila: Ilich naj bi obtožbo pozneje preklical, ona pa naj bi tako
                    le dobila »zadoščenje«. Na predlog Antonije Skok se je Franc Gričar pogovoril še
                    z dvema osebama, ki sta sicer poznali zgodbo o izdaji bunkerja, v katerem je
                    Ilich imel tiskarno, o »primeru Skok« pa nista vedeli ničesar.<note place="foot" xml:id="ftn59" n="58"> SI AS 1931, šk. 1252, dosje
                            Milovan Ilich: uradni zaznamek o razgovoru z Borisom Misjo z dne 17. 5.
                            1985, 113, 114, in poročilo o razgovoru z Marijo Vasič, str.
                        116.</note>
                </p>
                <p> Zapise o zgoraj navedenih razgovorih je Center SDV Ljubljana mesto 17. maja 1985
                    posredoval II. oddelku Uprave SDV Ljubljana.<note place="foot" xml:id="ftn60" n="59">II. oddelek Uprave SDV je bil leta 1985 zadolžen za Zunanje
                            področje (obveščevalne službe) – zahod. Center SDV Ljubljana mu je
                            posredoval zapise razgovorov o Ilichu v zvezi z akcijo »Šumarice«, RTZ
                            536; to je bila zvezna akcija, namenjena ugotavljanju storilcev vojnih
                            zločinov v času druge svetovne vojne. (Podatke je avtorici posredoval
                            Tadej Cankar, v Arhivu Republike Slovenije zadolžen za gradivo RSNZ
                            SRS.) </note> V spremnem dopisu je načelnik Centra Boris Zore Upravo
                    obvestil o ponovnem odprtju »Ilichovega primera« in na kratko povzel obtožbe. Po
                    njegovem mnenju je Skokovo najbolj prizadelo to, da je Ilich njenega moža
                    obdolžil izdaje tovarišev, kar je imelo zanjo usodne materialne posledice: »Prav
                    slednje Antonijo Skok najbolj muči, saj je kot družinska upokojenka po možu
                    materialno zelo ogrožena, hkrati pa je izrazila mnenje, da je prav ILICH kriv,
                    da so SKOKA v Celovcu strahovito mučili in da je bil več tednov v samici
                    priklenjen. Na tej okoliščini sloni tudi njen motiv, da Milovana Ilicha
                    obremenjuje z nekaterimi medvojnimi početji, ki po veljavnem KZ SFRJ<note place="foot" xml:id="ftn61" n="60"> Kazenskem
                            zakoniku Socialistične federativne republike Jugoslavije. </note>
                    niso več pregonljivi oz., so bili predmet obravnave leta 1948 v Mariboru, za kar
                    je bil že obsojen.«<note place="foot" xml:id="ftn62" n="61"> SI AS 1931, šk. 1252, dosje Milovan Ilich, dopis
                            Centra SDV Ljubljana mesto z dne 17. 5. 1985, 111, 112. Dokumentov o
                            morebitnem nadaljnjem dogajanju dosje ne vsebuje. </note>
                </p>
                <p> Zoretovemu dopisu je priložena lastnoročno podpisana Ilichova izjava iz leta
                    1974, podana na željo »tovarišice Tončke Skokove iz Mengša«. V njej je Ilich
                    najprej navedel osnovne podatke o svojem medvojnem delovanju, nato pa nadaljeval
                    takole: »Zaradi velike časovne odmaknjenosti se ne spominjam nobene podrobnosti
                    več in zato ne bi mogel s polno odgovornostjo pričati ne v korist ne v škodo
                    nikomur, saj se imen, razen nekaterih velikih 'proval', o katerih sem sproti
                    poročal po kurirski zvezi in kasneje preko obveščevalnega centra v Celovcu, in
                    kakršnihkoli izjav tega ali onega ne morem več domisliti. Ugotovim pa lahko
                    splošno znano dejstvo, da so zasliševalci uporabljali v vseh policijah sveta
                    znan trik, ko so zasliševanca prepričevali, da je njegov tovariš ali znanec že
                    itak vse povedal in da torej nima smisla tajiti, ter mahal s podpisanimi
                    papirji, na katerih naj bi izjava bila že zapisana in podpisana. Na ta trik je
                    nasedlo veliko zasliševancev in ni izključeno, da se je kaj podobnega zgodilo
                    tudi v primeru Tončke Skokove.« <note place="foot" xml:id="ftn63" n="62"> SI AS 1931, šk. 1252, dosje Milovan Ilich, Izjava
                            Milovana Ilicha z dne 5. 8. 1974, 108.</note> Te izjave avtor <hi rend="italic">Koroških vojnih zgodb</hi> ni izrecno navedel, s čimer je
                    Ilichu odvzel pravico do zagovora. Da pa je to izjavo poznal, priča dejstvo, da
                    jo je deloma uporabil v nekem drugem kontekstu (kjer govori o trikih
                    zasliševalcev), ne da bi bralce seznanil, s kakšnim namenom je bila
                        napisana.<note place="foot" xml:id="ftn64" n="63">
                            Linasi, <hi rend="italic">Koroške vojne zgodbe</hi>, 263.</note>
                </p>
            </div>
            <div>
                <head>Ilichova sodna rehabilitacija v samostojni Sloveniji je le
                        površno omenjena.</head>
                <p> Avtor zgodbe je sicer bežno omenil, da so Ilicha »pred leti« rehabilitirali, in
                    pojasnil, da sta mu ta podatek posredovala njegova sinova.<note place="foot" xml:id="ftn65" n="64"> Ibid., 236.</note> Kaj
                    več ga očitno zanimalo. Pa vendar bi morala biti sodna rehabilitacija Milovana
                    Ilicha sklepni del njegove zgodbe. Okrožno sodišče v Mariboru je namreč 21.
                    marca 2003, potem ko je bila istega dne v navzočnosti zagovornice obsojenega in
                    okrožnega državnega tožilca opravljena javna glavna obravnava, po določbi 3.
                    odstavka 415. člena Zakona o kazenskem postopku<note place="foot" xml:id="ftn66" n="65"> Začetek tega odstavka določa: »Ko izda
                            sodišče v novem postopku sodbo, izreče v njej, da se prejšnja sodba
                            deloma ali v celoti razveljavi ali pa da ostane v veljavi.« – Uradno
                            prečiščeno besedilo Zakona o kazenskem postopku, <hi rend="italic">Uradni list RS 116/2003.</hi></note> razsodilo, da se sodba
                    Okrožnega sodišča v Mariboru z dne 11. decembra 1948 v zvezi s sodbo Vrhovnega
                    sodišča LRS v Ljubljani z dne 14. januarja 1949, v delu, ki se nanaša na
                    obsojenega Milovana Ilicha, razveljavi, že pokojni Ilich pa je po 3. točki 358.
                    člena Zakona o kazenskem postopku<note place="foot" xml:id="ftn67" n="66"> 3.
                            odstavek 358. člena tega zakona se glasi: »Sodbo, s katero oprosti
                            obtoženca obtožbe, izreče sodišče:3) Če ni
                            dokazano, da je obtoženec storil dejanje, katerega je obtožen.« – Uradno
                            prečiščeno besedilo Zakona o kazenskem postopku, <hi rend="italic">Uradni list RS, št. 116/2003</hi>.</note> oproščen obtožb, ki
                    so v nadaljevanju besedila sodbe podrobno navedene.<note place="foot" xml:id="ftn68" n="67"> Sodba Okrožnega sodišča v
                            Mariboru z dne 21. 3. 2003, K 193/2001-63. Dokument je avtorici
                            posredovala Breda Ilich Klančnik.</note>
                </p>
                <p> Ilich je bil eden od mnogih, ki so v samostojni Sloveniji dobili zadoščenje na
                    sodišču. Po uveljavitvi Ustavnega zakona 4. oktobra 1990, ki je določal, da
                    lahko obsojenci sami predlagajo obnovo postopka, so tudi obsojeni na povojnih
                    političnih procesih dobili možnost za popravo krivic. Ilichova sodna
                    rehabilitacija je potekala po ustaljenem postopku, ki je veljal tudi za številne
                    druge politične obsojence iz povojnih let. Njegova »posebnost« je le v tem, da
                    je bil v nasprotju z drugimi še četrtič »obsojen«, tokrat v <hi rend="italic">Koroških vojnih zgodbah</hi>. </p>
                <p> Ta obsodba sodobnega akademskega raziskovalca je presenetljiva, saj se povsem
                    zaveda vprašljivosti govoric o medvojnih dogodkih: »So pa o njegovem (<hi rend="italic">Ilichovem</hi>) in o neštetih drugih primerih še dolga leta po
                    vojni krožila različna sumničenja, konstrukti in iz teh izhajajoče stare
                    zamere.« To naj bi bila »pač kolateralna škoda, ki jo pusti za sabo vsaka vojna,
                    posebej taka, kot je bila druga svetovna, s partizanskim vojskovanjem in
                    civilnim prebivalstvom, ki je bilo soudeleženo«.<note place="foot" xml:id="ftn69" n="68"> Linasi, <hi rend="italic">Koroške vojne zgodbe</hi>, str. 251.</note> Govoric seveda ni
                    mogoče preprečiti, nedopustno pa je, da to »kolateralno škodo« povečujejo
                    predstavniki zgodovinske znanosti. Morda želijo, da bi bile njihove »zgodbe«
                    berljive kot »kriminalke«, ki navadno pritegnejo širši krog bralcev kot resna
                    znanstvena dela? Da si to privoščijo ljubiteljski pisci zgodovinskih zgodb,
                    lahko do neke mere celo razumemo, profesionalni zgodovinarji pa si tega ne bi
                    smeli dovoliti. </p>
            </div>
        </body>
        <back>
            <div type="bibliogrpahy">
                <head>Viri in literatura</head>
                <list type="unordered">
                    <head>Arhivski viri:</head>
                    <item>SI AS, Arhiv Republike Slovenije:<list type="unordered">
                        <item>SI AS 1237, Vrhovno sodišče Republike Slovenije.</item>
                        <item>SI AS 1267, Republiški upravni organi in zavodi za izvrševanje
                            kazenskih sankcij.</item>
                        <item>SI AS 1876, Policijski varnostni zbor.</item>
                        <item>SI AS 1931, Republiški sekretariat za notranje zadeve
                            Socialistične republike Slovenije.</item>
                    </list></item>
                </list>
                <listBibl>
                    <head>Internetni viri:</head>
                    <bibl>Lisec, Martin. »Udba
                        je za nadzor nad intelektualci v zamejstvu angažirala ves svoj skrivni
                        arzenal (intervju z Igorjem
                        Omerzo).«<hi rend="italic" xml:space="preserve"> Portal plus</hi>, 22. 8.
                        2015. Pridobljeno 27. 1. 2018. <ref target="https://www.portalplus.si/1044/">https://www.portalplus.si/1044/</ref><hi rend="Hyperlink">.</hi></bibl>
                </listBibl>
                <listBibl>
                    <head>Literatura:</head>
                    <bibl>Bajc, Gorazd. »O knjigi Igorja Omerze – Boris Pahor v žrelu Udbe,
                        Nekritična uporaba varljivih virov lahko vodi v ustvarjanje novih krivic.«
                        <hi rend="italic">Primorski dnevnik</hi>, <hi rend="italic">24. 9.
                            2017</hi>, 13.</bibl>
                    <bibl>Bavcon, Ljubo. »Poskus pravne in politične analize dachauskih procesov.«
                        V: <hi rend="italic">Dachauski procesi: Raziskovalno poročilo z
                            dokumenti</hi>, 125–55. Ljubljana: Komunist 1990.</bibl>
                    <bibl>Cankar, Tadej. »Arhivsko gradivo nekdanje Uprave službe državne varnosti
                        in njenih predhodnic: osnovne značilnosti in primerjava nekaterih vidikov
                        hrambe in upravljanja gradiva v postsocialističnih državah.« V:
                        <hi rend="italic" xml:space="preserve">Totalitarizmi – vprašanja in izzivi, 3, Odstiranje zamolčanega, zbornik prispevkov, </hi>271,
                        272. Ljubljana: Študijski center za narodno spravo, 2013.</bibl>
                    <bibl>Dornik Šubelj, Ljuba. <hi rend="italic">Oddelek za zaščito naroda za
                        Slovenijo.</hi> Ljubljana: Arhiv Republike Slovenije, 1999. </bibl>
                    <bibl>Hutař, Vera.
                        <hi rend="italic" xml:space="preserve">Žrtvovana: Zamolčana </hi><hi rend="st"><seg rend="italic">resnica o Leopoldini Mekina.</seg> Novo
                            mesto: Dolenjska založba, 1998. </hi></bibl>
                    <bibl>Ivanič, Martin. »Kronološki prikaz poteka in razveljavitve dachauskih
                        procesov (1946–1986).« V: <hi rend="italic">Dachauski procesi: Raziskovalno
                            poročilo z dokumenti</hi>, ur. Martin Ivanič, 33–51. Ljubljana: Komunist
                        1990.</bibl>
                    <bibl>Ivanič, Martin. »Zemljarič Janez.« V: <hi rend="italic">Enciklopedija
                        Slovenije 15,</hi> 154. Ljubljana: Mladinska knjiga, 2001.</bibl>
                    <bibl>Janša, Petra. »Mag. Igor Omerza: Gre za montiran, udbovsko-vojaški proces
                        v komunistični Sloveniji leta 1984.« <hi rend="italic">Demokracija</hi>, 29.
                        5. 2016. Pridobljeno 27. 1. 2018. <ref target="http://www.demokracija.si/fokus/mag-igor-omerza-gre-za-montiran-udbovsko-vojaski-proces-v-komunisticni-sloveniji-leta-1984">http://www.demokracija.si/fokus/mag-igor-omerza-gre-za-montiran-udbovsko-vojaski-proces-v-komunisticni-sloveniji-leta-1984</ref>. </bibl>
                    <bibl>Jeraj, Mateja in Jelka Melik. <hi rend="italic">Kazenski proces proti
                        Črtomirju Nagodetu in soobtoženim</hi>. Ljubljana: Arhiv Republike
                        Slovenije, 2015.</bibl>
                    <bibl>Jeraj, Mateja in Jelka Melik.
                        <hi rend="italic" xml:space="preserve">Kazenski proces proti Črtomirju Nagodetu in soobtoženim: Epilog. </hi>Ljubljana:
                        Arhiv Republike Slovenije 2017.</bibl>
                    <bibl>Jeraj, Mateja. »Obračun z liberalno mislečimi skupinami in posamezniki po
                        drugi svetovni vojni.« V: <hi rend="italic">Nečakov zbornik: procesi, teme
                            in dogodki iz 19. in 20. stoletja</hi>, ur. Kornelija Ajlec, Bojan
                        Balkovec in Božo Repe, 373–92. Ljubljana: Znanstvena založba Filozofske
                        fakultete, 2018.</bibl>
                    <bibl>Kobe, Peter. »Uporaba kazenskega procesnega prava v dachauskih procesih«.
                        V: <hi rend="italic">Dachauski procesi: Raziskovalno poročilo z
                            dokumenti</hi>, ur. Martin Ivanič, 107–17. Ljubljana: Komunist 1990. </bibl>
                    <bibl>Kopač, Vlasto. »Zgodba o Neži in njenem bunkerju.«
                        <hi rend="italic" xml:space="preserve">Borec, </hi>št. 5, 6, 7,
                        maj/junij/julij 1987: 459462. </bibl>
                    <bibl>Linasi, Marjan, <hi rend="italic">Koroške vojne zgodbe: Nekaj utrinkov iz
                        let 1938–1945.</hi> Celovec: Mohorjeva založba, 2017.</bibl>
                    <bibl>Tršan, Lojz. »Razbitje OF in partije v Ljubljani.« <hi rend="italic">Viri
                        10</hi>. Ljubljana: Arhivsko društvo Slovenije, 1996. </bibl>
                    <bibl>Vode, Angela. <hi rend="italic">Skriti spomin,</hi> ur. Alenka Puhar.
                        Ljubljana: Nova revija, 2004.</bibl>
                    <bibl>Ziherl, Branko. »Promemorija.« V:
                        <hi rend="italic" xml:space="preserve">Dachauski procesi: Raziskovalno poročilo z dokumenti, </hi>25–32.
                        Ljubljana: Komunist 1990.</bibl>
                </listBibl>
                <listBibl>
                    <head>Tiskani viri:</head>
                    <bibl><hi rend="italic">Uradni list Federativne ljudske republike
                        Jugoslavije</hi>, št. 97/1948.</bibl>
                    <bibl><hi rend="italic">Uradni list Republike Slovenije</hi>, št.
                        116/2003.</bibl>
                </listBibl>
            </div>
        </back>
    </text>
</TEI>