<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Standard in potrošniške prakse v spominih na socializem</title>
                <author>
                    <name>
                        <forename>Jelka</forename>
                        <surname>Piškurić</surname>
                    </name>
                    <roleName>Dr.</roleName>
                    <roleName>samostojna raziskovalka</roleName>
                    <affiliation>Študijski center za narodno spravo</affiliation>
                    <address>
                        <addrLine>Tivolska 42</addrLine>
                        <addrLine>SI - 1000 Ljubljana</addrLine>
                    </address>
                    <email>jelka.piskuric@scnr.si</email>
                </author>
            </titleStmt>
            <editionStmt>
                <edition><date>2018-06-04</date></edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Kongresni trg 1</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/280</pubPlace>
                <date>2018</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">58</biblScope>
                <biblScope unit="issue">2</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <profileDesc>
            <langUsage>
                <language ident="sl"/>
                <language ident="en"/>
            </langUsage>
            <textClass>
                <keywords xml:lang="en">
                    <term>socialism</term>
                    <term>standard of living</term>
                    <term>everyday life</term>
                    <term>oral sources</term>
                    <term>consumer practices</term>
                </keywords>
                <keywords xml:lang="sl">
                    <term>ustni viri</term>
                    <term>vsakdanje življenje</term>
                    <term>potrošniške prakse</term>
                    <term>življenjski standard</term>
                    <term>socializem</term>
                </keywords>
            </textClass>
        </profileDesc>
        <revisionDesc>
            <listChange>
                <change>
                    <date>2018-09-30</date>
                    <name>Neja Blaj Hribar</name>
                    <desc>Pretvorba iz DOCX v TEI, dodatno kodiranje</desc>
                </change>
            </listChange>
        </revisionDesc>
    </teiHeader>
    <text>
        <front>
            <docAuthor>Jekla Piškurić<note place="foot" xml:id="ftn1" n="*">
                <hi rend="bold" xml:space="preserve">Dr., samostojna raziskovalka, Študijski center za narodno spravo, Tivolska 42, SI-1000 Ljubljana, <ref target="mailto:jelka.piskuric@scnr.si">jelka.piskuric@scnr.si</ref>.</hi></note></docAuthor>
            <docImprint>
                <idno type="cobissType">Cobiss tip: 1.01</idno>
                <idno type="UDC">UDK: 330.59:(497.4)"1945/1990"</idno>
            </docImprint>
            <div type="abstract">
                <head>IZVLEČEK</head>
                <p><hi rend="italic">Prispevek obravnava življenjske razmere v času socializma, analiza
                    je bila opravljena na podlagi ustnih virov. Standard, potrošništvo in
                    potrošniške prakse predstavljajo pomemben segment vsakdanjega življenja,
                    pravzaprav so pričevalci tej tematiki posvetili največji del svojih spominov. V
                    Jugoslaviji se je potrošništvo razvilo pod vplivom socialističnih in
                    potrošniških vrednot, na potrošniške prakse so vplivali rast življenjskega
                    standarda ter pomanjkanje in omejitve v distribuciji dobrin. V svojih
                    prizadevanjih po boljšem standardu so bili ljudje prilagodljivi in iznajdljivi.
                    Politične in gospodarske omejitve so skušali uskladiti s svojimi potrošniškimi
                    željami in željami po boljšem življenju. Zadovoljstvo z rastočim življenjskim
                    standardom je dajalo legitimnost tudi oblasti. A želje ljudi so bile zaradi
                    razvijajoče se potrošniške kulture čedalje večje. Pričevalci so svoje podvige
                    pogosto podprli z anekdotami o nakupovalnih podvigih. Šestdeseta in sedemdeseta
                    leta so prinesla dvig življenjske rasti in razvoj potrošništva, osemdeseta pa
                    naraščajočo inflacijo in velike omejitve v preskrbi. Vse to je vplivalo na
                    nezadovoljstvo ljudi in čedalje večjo kritiko sistema.</hi></p>
            <p><hi rend="italic"> Ključne besede: socializem, življenjski standard, potrošniške
                    prakse, vsakdanje življenje, ustni viri</hi></p>
            </div>
            <div type="abstract" xml:lang="en"><head>ABSTRACT</head>
                <head>STANDARD OF LIVING AND CONSUMER PRACTICES IN MEMORIES OF
                    SOCIALISM</head>
            <p><hi rend="italic"> The following contribution focuses on the living conditions during
                    socialism. The analysis was carried out on the basis of oral sources. Standard,
                    consumerism and consumer practices represent an important segment of everyday
                    life; in fact, narrators devoted most of their memories to this topic. In
                    Yugoslavia, consumerism developed under the influence of both socialist and
                    consumer values, and consumer practices were influenced by the growth of
                    standard of living and the lack of and restrictions in the distribution of
                    goods. In their efforts for a better standard of living, people were flexible
                    and resourceful. They tried to align political and economic constraints with
                    their consumer preferences and desires for a better life. Satisfaction with the
                    growing standard of living gave legitimacy to the authorities as well. But
                    people’s desires were constantly growing due to the evolving consumer culture.
                    Narrators often supported their achievements with anecdotes about their shopping
                    ventures. The 1960s and 1970s brought growth of the standard of living and
                    consumer development, while the 1980s lead to increasing inflation and large
                    supply constraints. All of this contributed to the discontent of people and the
                    growing criticism of the system.</hi></p>
            <p><hi rend="italic"> Keywords: socialism, standard of living, consumer practices,
                    everyday life, oral sources</hi></p>
            </div>
        </front>
            <body>
            <div><head>Uvod</head>
            <p> V raziskavah o socializmu je potrošništvo ena od najpogostejših tem. Pri tem avtorji
                mnogokrat poudarjajo razlike med vzhodnimi in zahodnimi potrošniškimi praksami,
                čakanje v vrstah, slabo kakovost izdelkov ali zastarano modo, spregledajo pa
                podobnosti. Potrošništvo se prav tako povezuje z nostalgijo ali vidi kot edini
                prostor, kjer so navadni ljudje aktivno delovali.<note place="foot" xml:id="ftn2"
                    n="1"> Gl. Tanja Petrović, »Towards an Affective History of Yugoslavia,« <hi
                        rend="italic">Filozofija i društvo</hi> 27, št. 3 (2016): 510. Breda Luthar,
                    »Shame, Desire and Longing for the West, A Case Study of Consumption,« v: <hi
                        rend="italic">Remembering Utopia, The Culture of Everyday Life in Socialist
                        Yugoslavia</hi>, ur. Breda Luthar in Maruša Pušnik (Washington: New Academia
                    Publishing, 2010), 341–77.</note> Podobno je z javnimi diskurzi, kjer se
                poudarja pomanjkanje ali nostalgija za izdelki, ki jih ni več na voljo. V prispevku
                se osredotočam na to, kako se socializma spominjajo navadni ljudje, kaj mi lahko
                povedo o nekdanjem standardu, nakupovalnih navadah ali značilnostih posameznih
                obdobij oziroma katere značilnosti socialističnega standarda in potrošnje lahko
                izluščim iz njihovih pripovedi. Analiza je bila opravljena na podlagi 34 pričevanj,
                posnetih med letoma 2012 in 2016.<note place="foot" xml:id="ftn3" n="2"> Posneta
                    pričevanja naj bi posredovala čim širšo podobo o vsakdanjem življenju v
                    socializmu, zato sem se trudila, da je bila izbrana geografsko in demografsko
                    raznolika populacija. Da bi dobila reprezentativni vzorec, sem sogovornike
                    iskala po različnih poteh. Prva je bila s pomočjo organizacij, društev ali
                    lokalnih skupnosti, vendar mi je na ta način uspelo zbrati zelo malo pričevanj.
                    Več uspeha sem imela z iskanjem pričevalcev po svoji socialni mreži. Izbrani
                    vzorec sem razdelila na tri generacijske skupine: v prvi so bili tisti, ki so
                    bili rojeni do vključno leta 1945, v drugi tisti, ki so bili rojeni med letoma
                    1946 in 1959, v tretji pa tisti, ki so bili rojeni med letoma 1960 in 1973.
                    Pričevanja so bila posneta v avdio formatu z digitalnim diktafonom, posnetke in
                    transkripcije hrani Študijski center za narodno spravo.</note> Pričevalci so v
                času socializma živeli v Ljubljani ali na področju njenega ruralnega zaledja v
                okviru nekdanje občine Ljubljana Vič-Rudnik. </p>
            <p> Pričevalcev nisem spraševala le o njihovih nakupovalnih navadah, temveč o njihovi
                življenjski zgodbi od prvih otroških spominov do konca socializma. Izkazalo se je,
                da je bila tema dostopa do dobrin ali pomanjkanja dobrin dejansko najbolj prisotna v
                njihovih spominih. Pripovedovali so mi o standardu, kaj so si lahko privoščili, česa
                si niso mogli, katerih dobrin je primanjkovalo ali kdaj so določene dobrine vstopile
                v njihova gospodinjstva. Pogosto so omenjali tudi strategije, ki so jih uporabili za
                pridobivanje dobrin, ki jih je primanjkovalo.</p></div>
            <div><head>Kaj so poudarjali pričevalci</head>
            <p> V svojih pripovedih so pričevalci velikokrat primerjali današnje življenjske razmere
                s tistimi v času socializma. A tudi takrat so, kot so mi povedali, svoj standard
                primerjali s tistim, ki so ga videli na drugi strani meje, ob nakupovalnih izletih
                ali potovanjih v tujino. Nekateri so ga primerjali celo z razmerami v drugih državah
                vzhodnega bloka, na podlagi lastnih izkušenj ali na podlagi splošno uveljavljene
                podobe o prednostih jugoslovanskega tipa socializma.<note place="foot" xml:id="ftn4"
                    n="3"> Jugoslavija, ki se je zaradi zunanjepolitičnih razlogov odmaknila od
                    sovjetskega vpliva in se začela odpirati na zahod, je poudarjala prednosti
                    svojega tipa socializma in samoupravljanja. »Socializem s človeškim obrazom« je
                    bila retorika političnih elit, a vanj so verjeli tudi ljudje in celo
                    raziskovalci, medtem ko se o političnih in gospodarskih težavah v javnosti dolgo
                    ni govorilo. Prim. Predrag Marković, »Erinnerung und Realität, Arbeit im
                    sozialistischen Jugoslawien zwischen Kritik und Märchen vom Schlaraffenland,« v:
                        <hi rend="italic">Arbeit im Sozialismus – Arbeit im Postsozialismus,
                        Erkundungen zum Arbeitsleben im östlichen Europa</hi>, ur. Klaus Roth
                    (Münster: LIT Verlag, 2004), 259–60. Božo Repe, »Mit in resničnost komunizma,«
                    v: <hi rend="italic">Mitsko in stereotipno v slovenskem pogledu na zgodovino,
                        Zbornik 33. zborovanja Zveze zgodovinskih društev Slovenije</hi>, ur. Mitja
                    Ferenc in Branka Petkovšek (Ljubljana: Zveza zgodovinskih društev Slovenije,
                    2006), 297–99. Jože Pirjevec, »Iskanje socializma s človeškim obrazom,« <hi
                        rend="italic">Annales, anali za istrske in mediteranske študije, Series
                        historia et sociologia</hi> 24, št. 4 (2014): 763–76.</note> Pričevalci so
                primerjali tudi obdobja, ko je bil standard nižji in ko je bilo pomanjkanje dobrin
                večje, s tistimi, ko jim je življenjski standard omogočal rešitev stanovanjskega
                vprašanja, ugodno letovanje ali nakup novih potrošniških izdelkov. Kljub temu da se
                je z osamosvojitvijo Slovenije predstava o nekdanji državi v javnih diskurzih
                redefinirala, je v spominu mnogih pričevalcev jugoslovanski socializem ostal sistem,
                ki je omogočal sorazmerno dobro življenje in enakopravnost ter v katerem vpliv
                politike in njenih omejitev ni bil tako močan kot v drugih vzhodnoevropskih
                državah.</p>
            <p> Seveda so se pričevalci obdobij boljšega življenjskega standarda spominjali bolj
                pozitivno kot tistih, ko je bil življenjski standard slab.<note place="foot"
                    xml:id="ftn5" n="4"> Tudi v drugih državah vzhodnega bloka posamezniki dobra in
                    težka obdobja povezujejo z dostopnostjo ali s pomanjkanjem dobrin. Gl. Samaranda
                    Vultur, »Daily Life and Constraints in Communist Romania in the Late 1980s: From
                    the Semiotics of Food to the Semiotics of Power,« v: <hi rend="italic"
                        >Remembering Communism, Private and Public Recollections of Lived Experience
                        in Southeast Europe</hi>, ur. Maria Todorova, Augusta Dimou in Stefan
                    Troebst (Budapest – New York: Central European University Press, 2014),
                    179–84.</note> A v svojih pripovedih so prav tako zamenjevali obdobja ali se
                niso mogli spomniti, katere značilnosti ali kateri državni ukrepi sodijo v katero
                obdobje. To velja predvsem za sedemdeseta in osemdeseta leta. Nekateri pričevalci so
                v istem zamahu opisovali različna obdobja. Ena od pričevalk je na primer hkrati
                govorila o tihotapljenju računalnikov tik pred osamosvojitvijo in o tihotapljenju
                oblačil v sedemdesetih letih, ko je bila še učenka. Oboje je povezovala s
                pomanjkanjem in omejitvami, čeprav je bilo iz njene pripovedi razvidno, da je bilo
                pomanjkanje v njihovi družini prisotno tudi zaradi varčevanja za gradnjo hiše. </p>
            <p> Pričevalci so pogosto poudarjali predvsem tisto, kar je drugačno od sedanjosti ali
                neobičajno. Zanimivo je, da je redko kdo omenjal prihod samopostrežnih trgovin in
                razlike v nakupovanju, ki so jih te trgovine uvedle. To je poudaril le en
                pričevalec. Večina se je spominjala nakupovanja v majhnih trgovinah, kjer se je
                streglo za pultom. Pri potrošniških praksah ni bilo veliko razlik med mestom in
                podeželjem, sploh od sedemdesetih let naprej. Razlika je bila v trgovski mreži in
                založenosti trgovin, saj so na podeželju do konca socializma vztrajale klasične
                trgovine, medtem ko so se v mestu prve samopostrežne trgovine pojavile na prehodu iz
                petdesetih v šestdeseta leta. Med mestom in podeželjem je bila do sedemdesetih let
                občutna tudi razlika v standardu, ki jo vidimo v tem, kdaj so bile prebivalcem
                določene dobrine množičneje dostopne.</p></div>
            <div><head>Življenjske razmere</head>
            <p> V prvem desetletju po koncu druge svetovne vojne je večinski sloj prebivalstva živel
                skromno. Nekateri pričevalci so sicer poudarjali, da so imeli slabše življenjske
                razmere, ker so izhajali iz družin, ki med vojno niso podpirale narodnoosvobodilnega
                gibanja, vendar je iz ostalih pričevanj razvidno, da so imele tudi tiste družine, ki
                so ga podpirale, podoben standard. Udobno je živel le ozek krog političnih
                funkcionarjev in višjih državnih uradnikov, ki so imeli drugačne možnosti dostopa do
                    dobrin,<note place="foot" xml:id="ftn6" n="5"> Za njih so obstajale posebne
                    trgovine ali možnost uvoza izdelkov, česar se je spominjal tudi eden od
                    pričevalcev.</note> sicer pa je bil življenjski standard slabši kot pred
                    vojno.<note place="foot" xml:id="ftn7" n="6"> Povojno poslabšanje standarda je
                    nazorno razvidno iz elaborata Sveta za blagovni promet LRS iz leta 1951, v
                    katerem je opisana primerjava standarda povprečne štiričlanske družine v letih
                    1939 in 1951. Gl. Marta Milena Keršič in Neža Stres, ur., <hi rend="italic"
                        >Dokumenti o privilegijih političnih in državnih funkcionarjev v Sloveniji v
                        obdobju socializma</hi> (Ljubljana: Ministrstvo za pravosodje Republike
                    Slovenije, 2008), 15–31.</note> Preskrba prebivalstva je bila ena od največjih
                težav, primanjkovalo je živil, oblačil, obutve, kurjave, naftnih derivatov in
                tehničnega blaga. Nekateri pričevalci so se spominjali, da so jim bili v pomoč
                paketi z raznimi izdelki, ki so jih prejemali od sorodnikov iz tujine, ne samo v
                povojnih letih, ampak tudi kasneje.<note place="foot" xml:id="ftn8" n="7"> Pomoč je
                    prihajala še od Rdečega križa, UNRRE (United Nations Relief and Rehabilitation
                    Administration) ali organizacije CARE (Cooperative for American Remittances to
                    Europe).</note> Država je takoj po koncu vojne uvedla racionirano preskrbo in
                centralistično določala porabo, ceno blaga, količino izdelkov na posameznika in kje
                se ti izdelki lahko prodajajo.<note place="foot" xml:id="ftn9" n="8"> Nakaznice, s
                    katerimi je bilo mogoče pridobiti izdelke, so bile uvedene julija 1945, v
                    uporabi pa so ostale do konca leta 1952. Zdenko Čepič, »Preskrba prebivalstva in
                    obvezni odkupi,« v: <hi rend="italic">Slovenska novejša zgodovina 2, Od programa
                        Zedinjena Slovenija do mednarodnega priznanja Republike Slovenije,
                        1848–1992</hi>, ur. Jasna Fischer et al. (Ljubljana: Mladinska knjiga,
                    2005), 893.</note> Leta 1948 jo je nadomestila zagotovljena preskrba, ki je še
                vedno določala količino izdelkov na posameznika. Določene izdelke je bilo sicer
                mogoče kupiti v prosti prodaji, a so bili dražji kot tisti v okviru zagotovljene
                preskrbe. Preskrba z živili je bila močno povezana s kmetijsko politiko in obvezno
                oddajo presežkov, ki je bila za kmete veliko breme.<note place="foot" xml:id="ftn10"
                    n="9"> Ibid., 897–98.</note> Pričevalci s podeželja so poleg obvezne oddaje
                omenjali tudi visoke davke. Kmetje so zaradi tega skrivali pridelke, goljufali pri
                oddajah ali na črno klali živino in prodajali svoje pridelke.</p>
            <p> Leta 1953 je bila zagotovljena preskrba ukinjena. Življenjski standard se je začel
                postopoma izboljševati, a ponudba izdelkov je do leta 1956 ostala omejena.<note
                    place="foot" xml:id="ftn11" n="10"> Marta Rendla, »Založenost trga z blagom za
                    široko potrošnjo v Sloveniji v času socializma,« v: <hi rend="italic">Med trgom
                        in državo, Cikli in prelomi v zgodovini</hi>, ur. Nina Vodopivec (Ljubljana:
                    Inštitut za novejšo zgodovino, 2014), 113.</note> Zviševanje standarda sredi
                petdesetih let je bilo deloma posledica odločitve partijskega vodstva, ki ga je
                sprejelo kot eno od prioritet.<note place="foot" xml:id="ftn12" n="11"> Zvišanje
                    standarda je leta 1955 v enem od svojih obiskov napovedal Josip Broz – Tito.
                    Program Zveze komunistov Jugoslavije iz leta 1958 je tako že predvideval
                    udobnejše življenje za državljane, boljšo preskrbo s potrošniškimi dobrinami ter
                    skrb za odmor in zabavo. Gl. Jože Prinčič, Zdenko Čepič, »Urbanizacija in
                    življenjska raven,« v: <hi rend="italic">Slovenska novejša zgodovina 2, Od
                        programa Zedinjena Slovenija do mednarodnega priznanja Republike Slovenije
                        1848–1992</hi>, ur. Jasna Fischer et al. (Ljubljana: Mladinska knjiga,
                    2005), 1013. Igor Duda, <hi rend="italic">Pronađeno blagostanje, Svakodnevni
                        život i potrošačka kultura u Hrvatskoj 1970-ih i 1980-ih</hi> (Zagreb,
                    Srednja Europa, 2010), 18.</note> Odvisno je bilo tudi od ugodnih gospodarskih
                razmer med letoma 1957 in 1962, ko se je povečalo število zaposlenih, izboljšala
                preskrba, povpraševanje po izdelkih široke potrošnje pa je postalo izrazitejše.</p>
            <p> Pričevalci so izboljšanje življenjskega standarda na splošno postavljali v
                šestdeseta leta, v mestu od začetka desetletja, na podeželju pa od sredine
                šestdesetih do začetka sedemdesetih let.<note place="foot" xml:id="ftn13" n="12"> Z
                    izdelki široke potrošnje so bila konec šestdesetih let bolje opremljena mestna
                    gospodinjstva, na podeželju pa so bile televizije, pralni stroji in avtomobili
                    še redki, le radijske aparate je imelo več gospodinjstev. Gl. Zdenko Čepič,
                    »Zvišanje življenjske ravni,« v: <hi rend="italic">Slovenska novejša zgodovina
                        2, Od programa Zedinjena Slovenija do mednarodnega priznanja Republike
                        Slovenije 1848–1992</hi>, ur. Jasna Fischer et al. (Ljubljana: Mladinska
                    knjiga, 2005), 1090.</note> Čeprav pomanjkanja ni bilo več, dobrin vseeno ni
                bilo v izobilju. Izboljšanja standarda so se pričevalci spominjali predvsem po
                povečani kupni moči, nakupih prvih izdelkov široke potrošnje in možnosti za gradnjo
                hiš. Iz pričevanj se vidi, da je bil standard v Ljubljani boljši kot na podeželju.
                Ljudje so lahko prej kupili določene izdelke široke potrošnje. Pričevalec iz
                funkcionarske družine se je spominjal, da so televizijo dobili leta 1958, drugi
                pričevalci iz mesta so omenjali nakup televizije v začetku šestdesetih let, tisti s
                podeželja pa šele konec šestdesetih ali na začetku sedemdesetih let. Zato so se
                nekateri pričevalci s podeželja spominjali, da je bilo gledanje televizije družabni
                dogodek, saj so se vsi dobili pri tisti hiši, ki jo je imela. Pričevalci so
                poudarjali tudi razlike v oblačilih med mestom in podeželjem, ki so se ohranile vse
                do konca osemdesetih let. Pričevalci iz Ljubljane so se v začetku šestdesetih let že
                odpravili na prve nakupovalne izlete v Italijo. Izboljšanje standarda na podeželju
                je bilo pogosto povezano z zaposlitvijo v nekmetijskih dejavnostih. Prav tako je
                izboljšanje standarda pomenilo delo v tujini, ki je poraslo v šestdesetih letih, ne
                samo za zaposlene, ampak tudi za njihove družinske člane, ki so ostali doma.</p>
            <p> Sedemdeseta leta so za večino prebivalcev pomenila nadaljevanje rasti življenjskega
                standarda, ki je bil najboljši v vsem povojnem obdobju. Cene življenjskih potrebščin
                so sicer rastle, osebni dohodki pa počasneje kot prej, a vseeno dovolj za
                izboljšanje standarda.<note place="foot" xml:id="ftn14" n="13"> V tem obdobju je
                    prišlo do spremembe v strukturi življenjskih stroškov. Izdatki gospodinjstev za
                    hrano, obleko in obutev so se zmanjšali, izdatki za izdelke višjega standarda,
                    gradnjo ali opremljanje stanovanj, kulturo, izobrazbo in higieno pa povečali.
                    Gl. Marta Rendla, »Življenjska raven Slovencev v drugi Jugoslaviji,« v: <hi
                        rend="italic">Slovenija v Jugoslaviji</hi>, ur. Zdenko Čepič (Ljubljana:
                    Inštitut za novejšo zgodovino, 2014), 189–92.</note> Ugodna posojila so
                omogočala večji razmah individualnih gradenj, počitnice na morju si je lahko
                privoščilo čedalje več družin, avtomobili, televizije, gospodinjski aparati in drugi
                izdelki široke potrošnje so bili dostopni večini gospodinjstev,<note place="foot"
                    xml:id="ftn15" n="14"> Pogoj za večje število gospodinjskih aparatov ni bil le
                    povečanje življenjskega standarda, temveč tudi elektrifikacija. Gl. Polona
                    Sitar, »Modernizacija pranja, potrošnja in gospodinjsko delo: Vpliv nakupa
                    pralnega stroja v individualnem gospodinjstvu na uvajanje javnih pralnic v
                    socialistični Sloveniji,« <hi rend="italic">Zgodovinski časopis</hi> 69, št. 3-4
                    (2015): 455–58. Kljub temu da je bila konec petdesetih let Slovenija v večjem
                    delu že elektrificirana, se pričevalci s podeželja za to obdobje spominjajo, da
                    so bile na električno omrežje največkrat priključene le razsvetljava in radio. V
                    sedemdesetih letih, ko je število gospodinjskih in drugih aparatov poraslo, so
                    se pojavljale nove težave, tokrat zaradi preobremenjenosti električnega
                    omrežja.</note> nakupovanje v tujini je postalo še bolj intenzivno. Življenjski
                standard in slog mestnih in podeželskih prebivalcev se je začel izenačevati.
                Posledice slabe gospodarske politike so pričevalci močneje občutili šele ob koncu
                sedemdesetih let, ko so se pojavile težave pri preskrbi in prvi državni ukrepi, ki
                so omejevali osebno porabo.<note place="foot" xml:id="ftn16" n="15"> Gospodarska
                    kriza se je pokazala že na začetku šestdesetih let, a je poskus reforme
                    spodletel. Jugoslavija se je začela velikopotezno zadolževati v tujini, kar je
                    občutila ob naftnih krizah. Prva, v letih 1973 in 1974, še ni imela tolikšnega
                    vpliva, saj je Jugoslavija dobivala poceni nafto iz Libije. A v drugi polovici
                    sedemdesetih let so državo že zajeli razni »stabilizacijski« ukrepi. Gospodarske
                    težave so postale očitne ob drugi naftni krizi v letih 1979 in 1980, saj se
                    Jugoslavija nanjo ni znala pravočasno prilagoditi. Gl. Duda, <hi rend="italic"
                        >Pronađeno blagostanje</hi>, 27. Aleksander Lorenčič, »Kako smo živeli v
                    drugi Jugoslaviji, oris dogajanja v luči izbranih kazalnikov,« v: <hi
                        rend="italic">Slovenija v Jugoslaviji</hi>, ur. Zdenko Čepič (Ljubljana:
                    Inštitut za novejšo zgodovino, 2014), 133–37.</note> Iz njihovih zgodb vidimo,
                da so se težje sprijaznili z omejitvami, saj so bili navajeni določenega standarda.
                Še posebno so poudarjali omejevanje vožnje z avtomobilom. A nekateri so ukrep lahko
                že izravnali tako, da so kupili še en avto.</p>
            <p> Na prelomu v osemdeseta leta so se pojavile večje težave pri preskrbi z oljem,
                sladkorjem, pralnim praškom, kavo, južnim sadjem in toaletnim papirjem.<note
                    place="foot" xml:id="ftn17" n="16"> Rendla, »Založenost trga z blagom za široko
                    potrošnjo,« 135.</note> Jugoslovansko zadolževanje je namreč privedlo do
                pomanjkanja deviz, zmanjševanja uvoza in pomanjkanja vsakodnevnih dobrin na
                    trgu.<note place="foot" xml:id="ftn18" n="17"> Duda, <hi rend="italic">Pronađeno
                        blagostanje,</hi> 388.</note> Živila so se lahko kupovala v omejenih
                količinah, za bencin so uvedli bone. Pričevalci so na spremembo odgovorili z novimi
                strategijami, kako izboljšati nastali položaj. Toda gospodarske krize kljub
                različnim »stabilizacijskim« ukrepom ni bilo mogoče zajeziti, življenjske razmere so
                se slabšale, inflacija pa je rasla iz leta v leto ter ob koncu desetletja prerasla v
                hiperinflacijo. Slednja ni pomenila le podražitve živil, temveč tudi dnevno padanje
                vrednosti dinarja, s čimer so se pričevalci soočali na različne načine. Spominjali
                so se, da so denar čim hitreje porabili ali zamenjali za devize, nekateri pa celo,
                da so dobivali plačo dvakrat na mesec. V letu 1988 je bila rast cen osnovnih živil
                že tako visoka, da so se nad tem pritoževala tudi občinska glasila, ki so jih
                izdajale občinske konference SZDL.<note place="foot" xml:id="ftn19" n="18"> Gl. npr.
                    »(Pre)živeti z inflacijo,« <hi rend="italic">Zbor občanov</hi>, 19. 1. 1988,
                    5.</note> Kljub temu so tisti na bolje plačanih delovnih mestih ali tisti, ki so
                imeli dohodke iz sive ekonomije, živeli dobro. Marsikateremu pričevalcu je v spominu
                ostalo predvsem to, da so lahko zaradi visoke inflacije posojila, ki so jih najemali
                za gradnjo hiš ali nakup stanovanj, poplačali z eno plačo, saj jih banke niso
                revalorizirale. Kljub temu je gospodarska kriza prinesla nezadovoljstvo, ki se je v
                javnosti začelo kazati v drugi polovici desetletja. Negotova gospodarski in
                politični položaj sta pripomogla k želji po samostojnosti Slovenije.<note
                    place="foot" xml:id="ftn20" n="19"> Čedalje večje nezadovoljstvo z gospodarskim
                    položajem so beležile tudi javnomnenjske raziskave. Ljudje so krizo začeli
                    dojemati kot nedelovanje socialističnega sistema in samoupravljanja. Nekateri
                    avtorji celo menijo, da je nezadovoljstvo igralo pomembno vlogo pri razpadu
                    države. Gl. Niko Toš, »Longitudinalni projekt slovenskega empiričnega
                    družboslovja: SJM 1966–2010,« v: <hi rend="italic">Primerjalno družboslovje:
                        Metodološki in vsebinski vidiki</hi>, ur. Niko Toš, Karl H. Müller
                    (Ljubljana: Fakulteta za družbene vede, IDV–CJMMK, 2011), 128. Patrick Hyder
                    Patterson, <hi rend="italic">Bought and Sold, Living and Losing the Good Life in
                        Socialist Yugoslavia</hi> (Ithaca, London: Cornell University Press, 2011),
                    294–319.</note> Marsikateri pričevalec se je pri tem spominjal, da so v
                spremembah videli predvsem možnosti za boljše življenje.</p></div>
            <div><head>Potrošniške prakse in strategije</head>
            <p> Pomanjkanje, ki pogosto zaznamuje študije o socializmu, lahko le deloma pojasni
                potrošniške prakse in strategije prebivalcev.<note place="foot" xml:id="ftn21"
                    n="20"> Pomanjkanje ponuja poenostavljen pogled na socializem in predstavlja
                    nevarnost za posploševanje. Gl. Tatjana Thelen, »Shortage, Fuzzy Property and
                    Other Dead Ends in the Anthropological Analysis of (Post)socialism,« <hi
                        rend="italic">Critique of Anthropology</hi> 31, št. 1 (2011): 43–61.</note>
                Jugoslavija je bila, tako kot druge socialistične države, sicer zaznamovana s
                pomanjkanjem, ki se je, kot smo videli, skozi desetletja razlikovalo. Do določene
                mere je ljudi spodbujalo, da so iskali alternativne poti za zadovoljevanje svojih
                potreb. A nekateri pričevalci so povedali, da so se pomanjkanja dejansko zavedeli
                šele takrat, ko so se lahko primerjali z drugimi. Jugoslavija pa se je od drugih
                socialističnih držav tudi razlikovala. Zaradi svojega geopolitičnega položaja je
                bila bolj odprta na zahod kot druge države vzhodnega bloka, njeni prebivalci so
                imeli večjo možnost vpogleda v zahodnoevropske države in njihov način
                    življenja.<note place="foot" xml:id="ftn22" n="21"> Nekateri avtorji poudarjajo,
                    da je bil razvoj jugoslovanske potrošniške kulture netipičen za vzhodnoevropske
                    države, predvsem zaradi odprtosti na zahod, večjih možnosti za potovanja ter
                    prevzemanja zahodnega modela oglaševanja. Država je odobravala razvoj
                    potrošništva in čezmejnih nakupovalnih navad in jih le deloma ovirala. Novi
                    življenjski standard je namreč poudarjal blaginjo socialistične družbe kot
                    celote. Državljani so se obnašali kot pragmatični potrošniki, ki so želeli
                    najprej zadostiti svojim potrebam, na ta način pa so bili hkrati lojalni in
                    nelojalni do družbene ureditve. Gl. Božo Repe, »'Tihotapijo vse, razen ptičjega
                    mleka', Vpliv nakupovalnega turizma na kulturne spremembe in način življenja v
                    Sloveniji po drugi svetovni vojni,« <hi rend="italic">Zgodovina za vse</hi> št.
                    2 (1998): 90–94. Radina Vučetić, »Potrošačko društvo po američkom modelu (jedan
                    pogled na jugoslavensku svakodnevnicu šezdesetih),« <hi rend="italic">Časopis za
                        suvremenu povijest</hi> 43, št. 2 (2012): 277–98. Ksenja Vidmar Horvat,
                    »Memory, Citizenship, and Consumer Culture in Postsocialist Europe,« v: <hi
                        rend="italic">A Companion to the Anthropology of Europe</hi>, ur. Ullrich
                    Kockel, Máiréad Nic Craith in Jonas Frykman (Oxford, Chichester, Malden:
                    Wiley-Blackwell, 2012), 145–62.</note> Razvijajoča se potrošniška kultura je
                ljudem posredovala podobe o »dobrem življenju« ter vplivala na njihove želje in
                potrebe. Oblast je spodbujala rast življenjskega standarda in s tem razvoj
                potrošniške kulture, saj je tako skrbela za zadovoljstvo svojih državljanov, ki so
                se soočali z omejitvami na trgu.<note place="foot" xml:id="ftn23" n="22"> Duda, <hi
                        rend="italic">Pronađeno blagostanje</hi>, 391. Patterson, <hi rend="italic"
                        >Bought and Sold</hi>, 318.</note></p>
            <p> Rast življenjskega standarda od šestdesetih let naprej je omogočila sorazmerno dobre
                življenjske razmere za večinski del prebivalstva in razvoj potrošniške kulture, ki
                pa še zdaleč ni dosegla potrošnje v kapitalističnem svetu.<note place="foot"
                    xml:id="ftn24" n="23"> Začetki razvoja jugoslovanske potrošniške kulture segajo
                    v konec petdesetih let, bolj intenzivno pa se je začela razvijati v naslednjih
                    desetletjih. Transformacija jugoslovanske družbe, ki se je zgodila v šestdesetih
                    in sedemdesetih letih na področju življenjskega standarda in potrošnje, je
                    državo spremenila v izjemo med socialističnimi državami, saj je bilo sorazmerno
                    dobro življenje prvič dostopno večini prebivalcev. Gl. Duda, <hi rend="italic"
                        >Pronađeno blagostanje</hi>, 18–22, 36–69. Patterson, <hi rend="italic"
                        >Bought and Sold</hi>, 1–18.</note> Pogoji za njen razvoj so bili poleg
                novih proizvodov in povišanja kupne moči še razvoj trgovinske mreže in dovolj velika
                zaloga izdelkov v njih. Plače so hitro rasle, od leta 1960 do leta 1970 so se
                povečale za šestkrat.<note place="foot" xml:id="ftn25" n="24"> Čepič, »Zvišanje
                    življenjske ravni,« 1088.</note> Razlika med plačo nekvalificiranega delavca in
                delavca z visokošolsko izobrazbo je bila razmeroma majhna, v razmerju 1 : 3, plače
                zaposlenih v negospodarstvu pa so bile v povprečju nekaj višje kot plače zaposlenih
                v gospodarstvu.<note place="foot" xml:id="ftn26" n="25"> Ibid.</note> Bolje so
                živela gospodinjstva, katerih dohodek je izhajal iz delovnega razmerja, kot tista,
                ki so se preživljala izključno s kmetijstvom, še bolje pa tista, ki so imela dodatne
                vire zaslužka. Tudi pričevalci so poudarjali, da se je njihov standard izboljšal, ko
                je eden ali več članov gospodinjstva dobil službo. Potrošniki so z rastjo standarda
                dobili več možnosti za uresničitev svojih želja.</p>
            <p> Spomini na standard ali potrošniške navade niso bili nujno vezani na spol
                pričevalcev, čeprav je res, da so ženske več govorile o vsakodnevnih dobrinah, ki so
                bile pomembne za gospodinjstvo, moški pa so postregli z več anekdotami o večjih
                nakupih ali nakupih gradbenih in tehničnih izdelkov. Včasih iz zgodb lahko
                razločimo, na katero obdobje se opisane prakse nanašajo, drugič ne. Ker so
                pričevalci znaten del svojih spominov namenjali dostopu do dobrin ali pomanjkanju
                dobrin, lahko sklepamo, da so v nakupe poleg denarja vložili tudi veliko svojega
                časa, energije in iznajdljivosti. Iz njihovih zgodb je razvidno tudi to, kako se je
                razvijala potrošniška družba ali zavest o kakovosti izdelkov in možnostih za cenejši
                nakup, saj od opisovanja pomanjkanja počasi prehajajo na opisovanje strategij za
                pridobivanje določenih dobrin, ki jih je primanjkovalo.<note place="foot"
                    xml:id="ftn27" n="26"> V Jugoslaviji je bilo v šestdesetih, sedemdesetih in
                    osemdesetih letih potrošništvo že razvito, kljub temu da količine in kakovosti
                    izdelkov ni bilo mogoče primerjati z zahodom. Prebivalci so si želeli novih
                    proizvodov, ki so postajali statusni simboli, nakupe pa so omogočali povečana
                    kupna moč, posojila in obročno odplačevanje. Gl. Igor Duda, »Tehnika narodu!,
                    Trajna dobra, potrošnja i slobodno vrijeme u socijalističkoj Hrvatskoj,« <hi
                        rend="italic">Časopis za suvremenu povijest</hi> 37, št. 2 (2005):
                    373–74.</note> Opazimo lahko, da so bili v sedemdesetih in osemdesetih letih
                pričevalci že ozaveščeni ne samo o tem, kje je kakšne izdelke mogoče kupiti, temveč
                tudi o tem, kje so cene ugodnejše. S tem so izkazovali značilnosti potrošnikov, kot
                jih poznamo še danes.</p>
            <p> Poglejmo si poglavitne prakse in strategije pričevalcev. Na eni strani so upravljali
                z omejenimi sredstvi. Čakalne vrste so pogosta prispodoba za pomanjkanje v
                socializmu, ki jo radi posplošimo na celo obdobje, kljub temu da je bila značilna
                predvsem za prvo povojno desetletje in kasneje za osemdeseta leta. Drugi načini
                upravljanja z omejenimi sredstvi, ki so se jih spominjali pričevalci, so bili še
                racioniranje ali načrtna razdelitev porabe življenjskih potrebščin čez mesec ali
                leto, kopičenje zalog, ki je bilo močneje izraženo v osemdesetih letih, pridelava
                domače hrane in recikliranje izdelkov ali materialov ter kultura »naredi sam«. Mnoge
                od teh praks so bile povezane s pomanjkanjem blaga in surovin ter z varčevanjem.
                Varčevanja so se spominjali praktično vsi pričevalci, ne samo zaradi skromnih
                dohodkov. Za dosego svojih ciljev – novogradnja ali nakup stanovanja, večji nakupi
                potrošniških dobrin – so bili pripravljeni živeti skromno, se odpovedovati določenim
                dobrinam ali letovanju.</p>
            <p> Ena od praks, ki se je razvila v pravi kulturni fenomen, je bilo nakupovanje v
                tujini. Uveljavljati se je začelo z odprtjem mej v šestdesetih letih, stopnjevalo pa
                v sedemdesetih in osemdesetih letih. Potrošniki so v tujini kupovali izdelke, ki jih
                ni bilo na voljo doma ali jih ni bilo dobiti v zadostnem številu ali kakovosti.
                Kupovali so obleke, plošče, tehnično blago, v osemdesetih letih še živila in
                nekatere druge osnovne življenjske potrebščine. Nakupov niso usmerjale le potrebe,
                temveč tudi potrošniška kultura in rastoče želje.<note place="foot" xml:id="ftn28"
                    n="27"> Alenka Švab, »Consuming Western Image of Well-being – Shopping Tourism
                    in Socialist Slovenia,« <hi rend="italic">Cultural Studies</hi> 16, št. 1
                    (2002): 67.</note> Določene dobrine so postajale celo statusni simboli in po
                izdelkih iz tujine so ocenjevali standard posameznika.<note place="foot"
                    xml:id="ftn29" n="28"> Kupci so tudi sicer vešči iskanja boljših, drugačnih ali
                    ugodnejših dobrin v sosednjih mestih ali državah. Duda pri nakupovanju v tujini
                    posebnosti ne vidi v iskanju cenejših dobrin, temveč v tem, da so jugoslovanski
                    potrošniki potovali v države z drugačnim političnim sistemom in potrošniško
                    kulturo ter na ta način doma ustvarjali hibridno potrošniško kulturo, ki je
                    zadovoljevala državljane in oblasti. Gl. Duda, <hi rend="italic">Pronađeno
                        blagostanje</hi>, 69.</note> Pričevalci so znali povedati, katere znamke so
                v njihovem okolju veljale za boljše. Tisti, ki so pogosto nakupovali v tujini, so
                imeli dobre informacije o tem, kje se je izplačalo kupovati. A nakupovalne navade
                pričevalcev so bile različne in odvisne od njihovih zmožnosti. Nekateri so v tujini
                nakupovali enkrat na leto ali manj, drugi vsak drugi mesec. Ljudje so bili navdušeni
                nad boljšo ponudbo, izdelki, ki jih niso videli v domačih trgovinah, lepim videzom
                ali boljšo kakovostjo.<note place="foot" xml:id="ftn30" n="29"> Kakovost ni bila
                    nujno boljša, saj so kupci nakupovali tudi tam, kjer so prodajali ceneno blago.
                    Prav tako vsi socialistični izdelki niso bili slabi in so jih kot dobre dojemali
                    že takrat. Gl. Repe, »'Tihotapijo vse, razen ptičjega mleka',« 94. Vidmar
                    Horvat, »Memory, Citizenship, and Consumer Culture,« 151.</note></p>
            <p> Z razvojem potrošniške kulture so se pričevalci naučili še nakupovanja »na kredit«
                ali na čeke. V sedemdesetih letih so posojila, stanovanjska in potrošniška, postala
                bolj dostopna. Na voljo so bila sicer že prej, a v manjši meri. V osemdesetih letih
                so se zaradi inflacije izkazala za zelo ugodna, saj jih banke niso revalorizirale.
                Podobno je veljalo za nakupe na čeke. Pričevalci so se spominjali, da so na ta način
                plačilo odložili za en mesec, zaradi inflacije pa se je zmanjšala tudi vrednost
                nakupa.</p>
            <p> Nakup dobrin ni bil odvisen le od finančnih zmožnosti posameznikov, temveč tudi od
                njihovega socialnega kapitala. Pričevalci so v svojih zgodbah pogosto poudarjali, da
                je bila za določene nakupe pomembna njihova socialna mreža, od sorodnikov in
                prijateljev do poslovnih stikov. Pri tem niso omenjali le obdobij večjega
                pomanjkanja, čeprav so slednja bolj poudarjali. Govorili so o majhnih nakupih
                prehrambnih izdelkov, nakupih tehničnega blaga ali gradbenega materiala. Pogosto so
                opisovali svojo iznajdljivost pri iskanju blaga ali storitev, ki jih brez poznanstev
                ne bi mogli dobiti. S pomočjo poznanstev so lahko kupili 100 g kave več, preden jo
                je zmanjkalo, ali prej prišli na vrsto pri gradbenem materialu, kurivu ali nakupu
                oblačil. Ker deklarirani sistem enakopravnosti pri distribuciji dobrin ni deloval,
                so si ljudje enakopravnost vzeli sami. Temu so sami rekli, da so se znašli.<note
                    place="foot" xml:id="ftn31" n="30"> Prim. Mateja Habinc, »Prazniki in tvorjenje
                    skupnosti,« <hi rend="italic">Glasnik Slovenskega etnološkega društva</hi> 49,
                    št. 1-2 (2009): 35–36. Jurij Fikfak, »Direktorji med idejami in praksami,« v:
                        <hi rend="italic">Biti direktor v času socializma, Med idejami in
                        praksami</hi>, ur. Jurij Fikfak in Jože Prinčič (Ljubljana: Založba ZRC, ZRC
                    SAZU, 2008), 260.</note></p>
            <p> Pričevalci so opisovali tudi nekatere strategije, ki so bile na meji legalnega ali
                pa so z njimi dejansko kršili zakonodajo. Nespoštovanje zakonodaje se v javnih
                diskurzih pogosto povezuje s socializmom, toda pričevalci ga dejansko niso omenjali
                pogosto. Bolj kot to so poudarjali svojo iznajdljivost pri tem, kako oddati manj
                živil pri obvezni oddaji, plačati manj pristojbin, dodatno zaslužiti, dobiti blago
                in storitve po nižji ceni ali zastonj, torej kako so v sivih conah iskali
                    ugodnosti.<note place="foot" xml:id="ftn32" n="31"> Gl. tudi Jurij Fikfak, »Med
                    utopijo in tranzicijo,« v: <hi rend="italic">Biti direktor v času socializma,
                        Med idejami in praksami</hi>, ur. Jurij Fikfak in Jože Prinčič (Ljubljana:
                    Založba ZRC, ZRC SAZU, 2008), 141.</note> Pričevalci so največkrat omenjali črni
                trg, delo na črno ali opravljanje storitev v popoldanskem času in »švercanje« ali
                preprodajanje. Država se je proti določenim oblikam teh strategij borila, druge pa
                je tolerirala. V osemdesetih letih so ugotavljali, da so imela gospodinjstva ključne
                vire premoženja izven rednega dela v družbenem sektorju. Sem so med drugim spadali
                delo v tujini, opravljanje zasebne kmetijske, obrtne ali gostinske dejavnosti,
                dopolnilno delo, delo na črno in ugodni posojilni pogoji. Taki viri so omogočali
                bogatenje določenih slojev prebivalstva.<note place="foot" xml:id="ftn33" n="32">
                    Marta Rendla, »Življenjska raven Slovencev v času socializma s poudarkom na
                    šestdesetih in sedemdesetih letih« (Doktorska disertacija, Univerza v Ljubljani,
                    Filozofska fakulteta, 2016), 350–51.</note></p>
            <p> Iz pričevanj je razvidno, da so se posamezne prakse ali oblike distribucije in
                izmenjave dobrin spreminjale sorazmerno s spremembami ekonomskih razmer; nekatere pa
                so se ohranjale. Vidimo tudi, da so se želje po potrošniških dobrinah skozi
                desetletja povečevale. Pričevalci so opisovali načine, kako izkoristiti sredstva, ki
                so bila na voljo, in iz njih iztržiti največ. Pri tem so pokazali različne mere
                iznajdljivosti in pragmatičnosti. Nekateri so se s svojo iznajdljivostjo tudi
                pohvalili. Strategije, kako izboljšati svoj življenjski standard ali priti do
                določene vrste blaga in storitev, so bile prisotne pri vseh slojih prebivalstva, ne
                glede na socialno ozadje, situiranost ali spol.<note place="foot" xml:id="ftn34"
                    n="33"> Iste strategije so uporabljali funkcionarji, kar opisuje eden od
                    pričevalcev. Ilegalna trgovina je postala celo državna praksa. Vodila jo je
                    Uprava državne varnosti, ki je za legalno in ilegalno trgovino, ustanavljanje
                    podjetij in obveščevalnih mrež leta 1947 ustanovila posebne gospodarske oddelke.
                    Čeprav so jih v letih 1953 in 1954 razpustili, dejavnosti ilegalne trgovine niso
                    ugasnile. Gl. Milan Trobič, »Kontrabant in tihotapstvo,« v: <hi rend="italic"
                        >Plačilna sredstva skozi čas, Zbornik strokovnih prispevkov za mentorje
                        zgodovinskih krožkov</hi>, ur. Majda Pungerčar (Ljubljana: Zveza prijateljev
                    mladine Slovenije, Komisija za delo zgodovinskih krožkov, 2011): 33–35.</note>
                Čeprav nekateri avtorji potrošniškim praksam pripisujejo tudi subverzivno dimenzijo
                ali upor,<note place="foot" xml:id="ftn35" n="34"> Švab, »Consuming Western Image of
                    Well-being,« 74–75.</note> je v zgodbah posnetih pričevalcev razbrati predvsem
                pragmatičnost ali izpolnjevanje potreb in želja.</p></div>
            <div><head>Sklep</head>
            <p> Ustni viri nudijo veliko informacij o življenjskem standardu, še več pa o praksah in
                strategijah, motivacijah za izboljšanje vsakdanjega življenja ter razvoju
                potrošniške kulture. Zaradi različnih življenjskih okoliščin so se zgodbe
                pričevalcev generacijsko razlikovale. Tisti pričevalci, ki so bili rojeni do leta
                1945, so se močno spominjali pomanjkanja in bolj preprostega ter tradicionalnega
                življenjskega ritma. Prav tako so bili s pomanjkanjem v otroških letih zaznamovani
                tisti, ki so bili rojeni med letoma 1946 in 1959, toda njihova formativna leta in
                leta ustvarjanja družine so padla v obdobje, ki je bilo glede na življenjske razmere
                – kljub nestabilnim razmeram na gospodarskem in političnem področju – najbolj
                ugodno. Najmlajši pričevalci, rojeni med letoma 1960 in 1973 so imeli v spominu
                predvsem konec sedemdesetih let in osemdeseta leta, ko so se življenjske razmere
                zaradi gospodarske krize in visoke inflacije ponovno poslabšale.</p>
            <p> Na začetku raziskovanega obdobja so ljudje večinoma živeli skromno, a čutili so
                optimizem. Njihovo življenje se je skozi desetletja izboljševalo. Bili so priče
                modernizaciji in dvigu življenjskega standarda, živeli so udobneje kot generacije
                pred njimi. Razvijajoča se potrošniška kultura pa je ustvarjala nove želje in
                potrebe, h katerim so stremeli in ki jih niso mogli zadovoljiti od danes na jutri.
                Čeprav je bil svet, v katerem so živeli, zaznamovan s političnimi in gospodarskimi
                omejitvami, je hkrati nudil socialno varnost in sorazmerno enakost. V teh
                okoliščinah so pričevalci iskali možnosti za dobro življenje in izboljšanje
                ekonomskega položaja. Za doseganje zastavljenih ciljev so bili pripravljeni na
                zmernost, odrekanje in varčevanje, a tudi na aktivnost. Razvili so veščine
                nakupovanja, ki jih pravzaprav poznamo še danes, med njimi tudi take, ki so
                vključevale osebne povezave in neformalno ekonomijo.</p></div>
        </body>
        <back>
            <div type="bibliography">
                <head>Viri in literatura</head>
            <listBibl>
                <head>Časopisni viri:</head>
                <bibl><hi rend="italic">Zbor občanov</hi>, 19. 1. 1988, 5. »(Pre)živeti z
                    inflacijo.«</bibl>
            </listBibl>
            <listBibl>
                <head>Literatura:</head>
                <bibl>Čepič, Zdenko, ur. <hi rend="italic">Slovenija v Jugoslaviji</hi>. Ljubljana:
                    Inštitut za novejšo zgodovino, 2015.</bibl>
                <bibl>Duda, Igor. <hi rend="italic">Pronađeno blagostanje, Svakodnevni život i
                    potrošačka kultura u Hrvatskoj 1970-ih i 1980-ih</hi>. Zagreb, Srednja
                    Europa, 2010.</bibl>
                <bibl>Duda, Igor. »Tehnika narodu!, Trajna dobra, potrošnja i slobodno vrijeme u
                    socijalističkoj Hrvatskoj.« <hi rend="italic">Časopis za suvremenu povijest</hi>
                    37, št. 2 (2005): 371–92.</bibl>
                <bibl>Fikfak, Jurij, in Prinčič, Jože, ur. <hi rend="italic">Biti direktor v času
                    socializma, Med idejami in praksami</hi>. Ljubljana: Založba ZRC, ZRC SAZU,
                    2008.</bibl>
                <bibl>Fischer, Jasna, et al., ur. <hi rend="italic">Slovenska novejša zgodovina 2,
                    Od programa Zedinjena Slovenija do mednarodnega priznanja Republike
                    Slovenije 1848–1992</hi>. Ljubljana: Mladinska knjiga, 2005.</bibl>
                <bibl>Habinc, Mateja. »Prazniki in tvorjenje skupnosti.« <hi rend="italic">Glasnik
                    Slovenskega etnološkega društva</hi> 49, št. 1-2 (2009): 30–37.</bibl>
                <bibl>Keršič, Marta Milena, in Stres, Neža, ur. <hi rend="italic">Dokumenti o
                    privilegijih političnih in državnih funkcionarjev v Sloveniji v obdobju
                    socializma</hi>. Ljubljana: Ministrstvo za pravosodje Republike Slovenije,
                    2008.</bibl>
                <bibl>Luthar, Breda. »Shame, Desire and Longing for the West, A Case Study of
                    Consumption.« V: <hi rend="italic">Remembering Utopia, The Culture of Everyday
                        Life in Socialist Yugoslavia</hi>, ur. Breda Luthar in Maruša Pušnik,
                    341–377. Washington: New Academia Publishing, 2010.</bibl>
                <bibl>Marković, Predrag. »Erinnerung und Realität, Arbeit im sozialistischen
                    Jugoslawien zwischen Kritik und Märchen vom Schlaraffenland.« V: <hi
                        rend="italic">Arbeit im Sozialismus – Arbeit im Postsozialismus, Erkundungen
                        zum Arbeitsleben im östlichen Europa</hi>, ur. Klaus Roth, 259-71. Münster:
                    LIT Verlag, 2004.</bibl>
                <bibl>Patterson, Patrick Hyder. <hi rend="italic">Bought and Sold, Living and Losing
                    the Good Life in Socialist Yugoslavia</hi>. Ithaca in London: Cornell
                    University Press, 2011.</bibl>
                <bibl>Petrović, Tanja. »Towards an Affective History of Yugoslavia.« <hi
                    rend="italic">Filozifija i društvo</hi> 27, št. 3 (2016): 504–20.</bibl>
                <bibl>Pirjevec, Jože. »Iskanje socializma s človeškim obrazom,« <hi rend="italic"
                    >Annales, anali za istrske in mediteranske študije, Series historia et
                    sociologia</hi> 24, št. 4 (2014): 763–78.</bibl>
                <bibl>Rendla, Marta. »Založenost trga z blagom za široko potrošnjo v Sloveniji v
                    času socializma.« V: <hi rend="italic">Med trgom in državo, Cikli in prelomi v
                        zgodovini</hi>, ur. Nina Vodopivec, 111–41. Ljubljana: Inštitut za novejšo
                    zgodovino, 2014.</bibl>
                <bibl>Rendla, Marta. »Življenjska raven Slovencev v času socializma s poudarkom na
                    šestdesetih in sedemdesetih letih.« Doktorska disertacija, Univerza v Ljubljani,
                    Filozofska fakulteta, 2016.</bibl>
                <bibl>Repe, Božo. »Mit in resničnost komunizma.« V: <hi rend="italic">Mitsko in
                    stereotipno v slovenskem pogledu na zgodovino, Zbornik 33. zborovanja Zveze
                    zgodovinskih društev Slovenije</hi>, ur. Mitja Ferenc in Branka Petkovšek,
                    285–302. Ljubljana: Zveza zgodovinskih društev Slovenije, 2006.</bibl>
                <bibl>Repe, Božo. »'Tihotapijo vse, razen ptičjega mleka', Vpliv nakupovalnega
                    turizma na kulturne spremembe in način življenja v Sloveniji po drugi svetovni
                    vojni.« <hi rend="italic">Zgodovina za vse</hi> št. 2 (1998): 90–96.</bibl>
                <bibl>Sitar, Polona. »Modernizacija pranja, potrošnja in gospodinjsko delo: Vpliv
                    nakupa pralnega stroja v individualnem gospodinjstvu na uvajanje javnih pralnic
                    v socialistični Sloveniji.« <hi rend="italic">Zgodovinski časopis</hi> 69, št.
                    3-4 (2015): 455–58.</bibl>
                <bibl>Švab, Alenka. »Consuming Western Image of Well-being – Shopping Tourism in
                    Socialist Slovenia.« <hi rend="italic">Cultural Studies</hi> 16, št. 1 (2002):
                    63–79.</bibl>
                <bibl>Thelen, Tatjana. »Shortage, Fuzzy Property and Other Dead Ends in the
                    Anthropological Analysis of (Post)socialism.« <hi rend="italic">Critique of
                        Anthropology</hi> 31, št. 1 (2011): 43–61.</bibl>
                <bibl>Toš, Niko. »Longitudinalni projekt slovenskega empiričnega družboslovja: SJM
                    1966–2010.« V: <hi rend="italic">Primerjalno družboslovje: Metodološki in
                        vsebinski vidiki</hi>, ur. Niko Toš, Karl H. Müller, 119–60. Ljubljana:
                    Fakulteta za družbene vede, IDV–CJMMK, 2011.</bibl>
                <bibl>Trobič, Milan. »Kontrabant in tihotapstvo.« V: <hi rend="italic">Plačilna
                    sredstva skozi čas, Zbornik strokovnih prispevkov za mentorje zgodovinskih
                    krožkov</hi>, ur. Majda Pungerčar. Ljubljana: Zveza prijateljev mladine
                    Slovenije, Komisija za delo zgodovinskih krožkov, 2011, 31–38.</bibl>
                <bibl>Vidmar Horvat, Ksenja. »Memory, Citizenship, and Consumer Culture in
                    Postsocialist Europe.« V: <hi rend="italic">A Companion to the Anthropology of
                        Europe</hi>, ur. Ullrich Kockel, Máiréad Nic Craith in Jonas Frykman,
                    145–62. Oxford, Chichester, Malden: Wiley-Blackwell, 2012.</bibl>
                <bibl>Vučetić, Radina. »Potrošačko društvo po američkom modelu (jedan pogled na
                    jugoslavensku svakodnevnicu šezdesetih).« <hi rend="italic">Časopis za suvremenu
                        povijest</hi> 43, št. 2 (2012): 277–98.</bibl>
                <bibl>Vultur, Samaranda. »Daily Life and Constraints in Communist Romania in the
                    Late 1980s: From the Semiotics of Food to the Semiotics of Power.« V: <hi
                        rend="italic">Remembering Communism, Private and Public Recollections of
                        Lived Experience in Southeast Europe</hi>, ur. Maria Todorova, Augusta Dimou
                    in Stefan Troebst, 175–200. Budapest – New York: Central European University
                    Press, 2014.</bibl>
            </listBibl></div>
    <div type="summary" xml:lang="en">
        <docAuthor>Jekla Piškurić</docAuthor>
        <head>STANDARD OF LIVING AND CONSUMER PRACTICES IN THE MEMORIES OF SOCIALISM</head>
            <head>SUMMARY</head>
            <p> During socialism, the living standard kept changing through the decades. For the
                first ten years after the war, life was modest, shortage considerable, while the
                distribution of goods was limited. As of the middle of the 1950s – after the
                politics had adopted the improvement of living standard as one of the priorities –
                the situation began to change gradually. In the 1960s, a special form of consumerism
                started developing in Yugoslavia, prompted by the increasing living standard and
                influence of the western consumer culture. The demand for products that stood for
                modernisation and better life was becoming increasingly stronger. From the viewpoint
                of the living standard, the politically bland 1970s were the most favourable years
                for the socialist consumers, while the 1980s brought inflation and renewed
                restrictions. The worsening standard of living and the political crisis resulted in
                the dissatisfaction that the people would also begin to express publicly in the
                second half of this decade.</p>
            <p> On the basis of oral sources, the present contribution outlines the living standard
                and consumer practices during socialism. In their memories, the interviewees
                described extensively their everyday efforts to purchase goods; recalled what sort
                of goods were in short supply or when certain goods finally appeared in their
                households; and outlined the strategies used to acquire the goods that they needed.
                Indirectly, the narrators would also describe their living standard and the
                development of the consumer culture. Their stories would often be illustrated by
                anecdotes attesting to their resourcefulness.</p>
            <p> The increasing living standard as well as the restrictions and shortages in the
                distribution of goods influenced the consumer practices. People lived modestly, yet
                felt that their lives were improving. Through the decades, they witnessed
                modernisation and the increase in their living standard; they lived more comfortably
                than the preceding generations; but simultaneously the developing consumer culture
                would create new desires and needs that the people strived for and could not satisfy
                immediately. Due to foreign influences, people imagined what a better life looked
                like. However, modern stores would not open quickly enough and were not stocked well
                enough to satisfy the customers, whose needs kept increasing.</p>
            <p> The urban and rural population's demands for consumer goods were similar; but until
                the 1970s their standards of living were significantly different. Due to the variety
                of generational experience, the memories of the narrators differed as well. All the
                stories nevertheless indicate that people attempted to bring the political and
                economic restrictions in line with their consumer cravings and their wish for a
                better life. However, the interviewees had to adapt to the economic and political
                reality. In order to attain their goals, they were willing to be moderate, austere,
                and frugal, but also active. They developed the procurement skills that we are still
                familiar with today – including those that involved personal connections and the
                informal economy.</p></div>
        </back>
    </text>
</TEI>
