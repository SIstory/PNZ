<?xml version="1.0" encoding="UTF-8"?><TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Alternativna kulturna gibanja in »konglomerat FV«<note place="foot" xml:id="ftn1" n="1"> »Konglomerat FV« so
                    sestavljale naslednje dejavnosti: Gledališka skupina FV 112/15 (njeno ime je
                    kratica za avtorja <hi rend="italic">Slovarja tujk</hi> Franceta Verbinca
                    (FV) z geslom 15 (C'est la guerre) na strani 112), Disko FV, Video FV in
                    Borghesia, Koncerti FV, Založba
                    FV.</note> v osemdesetih letih v Sloveniji</title>
                <author>
                    <name>
                        <forename>Marta</forename>
                        <surname>Rendla</surname>
                    </name>
                    <roleName>Dr.</roleName>
                    <roleName>asistentka z doktoratom</roleName>
                    <affiliation>Inštitut za novejšo zgodovino</affiliation>
                    <address>
                        <addrLine>Kongresni trg 1</addrLine>
                        <addrLine>SI - 1000 Ljubljana</addrLine>
                    </address>
                    <email>marta.rendla@inz.si</email>
                </author>
            </titleStmt>
            <editionStmt>
                <edition><date>2018-04-18</date></edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Kongresni trg 1</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/269</pubPlace>
                <date>2018</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">58</biblScope>
                <biblScope unit="issue">2</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <profileDesc>
            <langUsage>
                <language ident="sl"/>
                <language ident="en"/>
            </langUsage>
            <textClass>
                <keywords xml:lang="en">
                    <term>public debt</term>
                    <term>Great War</term>
                    <term>Great Depression</term>
                    <term>sovereign debt default</term>
                    <term>Kingdom of Yugoslavia</term>
                </keywords>
                <keywords xml:lang="sl">
                    <term>javni dolg</term>
                    <term>velika vojna</term>
                    <term>velika gospodarska kriza</term>
                    <term>državni banrkot</term>
                    <term>Kraljevnina Jugoslavija</term>
                </keywords>
            </textClass>
        </profileDesc>
        <revisionDesc>
            <listChange>
                <change>
                    <date>2017-09-21</date>
                    <name>Neja Blaj Hribar</name>
                    <desc>Pretvorba iz DOCX v TEI, dodatno kodiranje</desc>
                </change>
            </listChange>
        </revisionDesc>
    </teiHeader>
    <text>
        <front>
            <docAuthor>Marta Rendla<note place="foot" xml:id="ftn2" n="*">
                <hi rend="bold">Dr., asistentka z doktoratom, Inštitut za novejšo zgodovino,
                    Kongresni trg 1, SI-1000 Ljubljana, </hi><ref target="mailto:marta.rendla@inz.si"><hi rend="bold">marta.rendla@inz.si</hi></ref></note></docAuthor>
            <docImprint>
                <idno type="cobissType">Cobiss tip: 1.01</idno>
                <idno type="UDC">UDK: 930.85(497.4)"198"</idno>
            </docImprint>
            <div type="abstract" xml:lang="sl">
                <head>IZVLEČEK</head>
                <p><hi rend="italic">Alternativna kulturna gibanja, ki so se širila v osemdesetih letih 20. stoletja v polju množične kulture skozi subkulturno udejstvovanje, so pomenila upiranje dominantni kulturi in odklon represivnemu državnemu nadzoru. Vse pogosteje so postajala subverzivna, vendar tolerirana oblika izražanja političnega odpora
                    proti neučinkovitemu vladajočemu sistemu socialističnega samoupravljanja.
                    Zagovarjala so ustvarjalnost, nove vedenjske in življenjske vzorce. Alternativna
                    kulturna gibanja z osrednjimi predstavniki so v osemdesetih letih sestavljala
                    kritični val, ki je povzročil, da je Slovenija v liberalizaciji, demokratizaciji
                    in strpnosti prehitela preostali del države.</hi></p>
                <p><hi rend="italic">V osrednjem delu se prispevek osredotoča na predstavitev pomembnejših predstavnikov alternativne kulturne scene, še zlasti pa na kompleksno kulturno-umetniško figuro, »konglomerat FV«, ki je v osemdesetih letih predstavljala ustvarjalno gledališko in glasbeno skupino, v kateri je združevala aktualne družbene vsebine z inovativnimi tehničnimi in umetniškimi sredstvi; v okviru klubskega programa Diska FV pa je združevala in predstavljala raznoliko kulturno-umetniško produkcijo, omogočala prostor druženja alternativni javnosti in dokumentirala dogajanje s pomočjo lastne videoprodukcije. </hi></p>
                <p><hi rend="italic">Ključne besede: alternativna kulturna gibanja, subkultura, FV,
                    Slovenija, osemdeseta leta 20. stoletja</hi></p>
                </div>
            <div type="abstract" xml:lang="en">
                <head><hi rend="allcaps">Alternative Cultural Movements and the "FV Conglomerate" in Slovenia
                    during the 1980s</hi></head>
                <head>ABSTRACT</head>
                <p><hi rend="italic">The alternative cultural movements that
                    spread in the field of mass culture by means of subcultural activities
                    throughout the 1980s represented a form of resistance against the dominant
                    culture and a deviation from the repressive state supervision. Increasingly often, these movements would become subversive
                    yet tolerated forms of expressing the political resistance against the
                    inefficient ruling system of socialist self-management.</hi>
                    <hi rend="italic">They argued for creativity as well as for the new models of
                        behaviour and ways of life. During the 1980s, the alternative cultural movements
                        with their principal representatives formed a critical wave that contributed to
                        the Republic of Slovenia overtaking the rest of the Yugoslav state as far as
                        liberalisation, democratisation, and tolerance were concerned.</hi></p>
                <p><hi rend="italic">In its main part, this contribution focuses on the presentation of
                    the more renowned representatives of the alternative cultural scene, especially
                    on the complex cultural and artistic entity, the so-called "FV Conglomerate" – a
                    creative theatre and music group in the 1980s, which brought together the
                    topical social contents and innovative technical and artistic means.
                    Furthermore, in the context of the so-called "Disko FV" club programme, the
                    group united and presented a diverse cultural and artistic production; provided
                    the space where the alternative public could socialise; and documented the
                    events by means of its own video production activities.</hi>
                </p>
                <p><hi rend="italic">Keywords: alternative cultural movements, subculture, FV, Slovenia,
                    the 1980s</hi></p>
            </div>
        </front>
        <body>
            <div><head>Uvod</head>
            <p>V osemdesetih letih 20. stoletja sta v Sloveniji svetlejšo plat
                predstavljala razcvet civilne družbe in pojav različnih alternativnih gibanj ter
                subkulture. V socialistični družbi je alternativa pomenila upor proti dominantni
                kulturi, torej tisti, ki je bila ideološko in kulturno sprejemljiva. Alternativa se
                je v samoupravnem socializmu najpogosteje manifestirala v življenjskih slogih
                socialno obrobnih urbanih akterjev, ki so se identificirali kot alternativa in so
                deloma delovali v okviru družbenopolitičnih organizacij samoupravnega sistema;
                deloma pa so se oblikovali v zametke kolektivnih neinstitucionalnih gibanj.
                Alternativna kultura je tako obsegala specifične načine življenja, življenjske sloge
                in stališča ter družbene, politične in kulturne dejavnosti posameznikov in skupin,
                ki so se razlikovali od dominantne kulture. </p>
            <p>Nosilec resnih družbenih pobud so bile vse od študentskih gibanj
                kolektivne dejavnosti mladih, in to na področju zabave, kulture in politike.
                Študentska gibanja, večinoma z levo idejno usmeritvijo, so konec šestdesetih in v
                začetku sedemdesetih let 20. stoletja nastala v zahodnih in vzhodnih državah. Nanje
                so se odzvale vse družbe; vzhodne z represijo in rigidnim nasprotovanjem, zahodne pa
                bolj umirjeno, čeprav tudi ni manjkalo represije. Dejavnosti mladih so bile pobudnik
                in vzorec za številne kasnejše oblike mladinskih gibanj. Alternativna kultura, novi
                interesi in drugačne zamisli mladih so bili v marsičem opredeljeni v sedemdesetih
                letih. Sicer ne tako opazne drugačne zamisli so pod vodstvom mladih nastajale torej
                že v sedemdesetih letih v krogu alternativnih ekonomij, avtonomnih mladinskih
                centrov, stanovanjskih komun, zasedenih hiš, alternativnih trgovin, alternativnega
                kmetijstva, alternativnega izobraževanja in alternativnih vrtcev. Tisti mladi, ki so
                v sedemdesetih letih v okoliščinah energetskega šoka in raznih ekoloških katastrof
                zastopali alternativne poglede, sprejeli zamisli o malih podjetjih in fleksibilni
                proizvodnji z majhno porabo energije, so pravzaprav izražali nezaupanje v obstoječo
                industrijsko modernizacijo družbe in bili njeni kritiki, prvi pa so ponudili tudi
                modele in standarde, tipične za postindustrijsko družbo. V osemdesetih letih so
                alternativne zamisli prevladale kot način avtonomne družbene, kulturne in politične
                dejavnosti mladih. S postopnim vraščanjem v osrednje tokove postindustrijske
                modernizacije so se skušale bolj funkcionalno vključiti v obstoječe institucionalne
                sisteme, predvsem v polju pobud civilne družbe.<note place="foot" xml:id="ftn3" n="2"> Mirjana Ule, <hi rend="italic">Mladina za
                            modernizacijo slovenske družbe</hi> (Ljubljana: Marksistični center CK
                        ZKS, 1989), 16–18.</note>
            </p>
            <p>V Sloveniji se je že konec sedemdesetih let – ne glede na to, da
                so bila sedemdeseta čas obračuna z liberalizmom, izvajanja čistk v političnih
                krogih, med inteligenco in na univerzi pa čas vsiljevanja »državnega« marksizma ali
                ideologije v izobraževalni sistem v smislu »usmerjenega izobraževanja« –
                izoblikovala senzibilna in razvejana mladinska scena, ki je predstavljala zametek
                neodvisne politične javnosti. S pomočjo študentskega časopisa <hi rend="italic">Tribuna</hi>, Radia Študent in Študentskega kulturnega centra (ŠKUC) so
                ljubljanski študenti v tem času vzdrževali kontinuiteto s študentskim gibanjem, ki
                je v sedemdesetih sicer izgubilo samostojno študentsko organizacijo. Združitev
                študentske organizacije z mladinsko organizacijo ZSMS (Zvezo socialistične mladine
                Slovenije) je kasneje celo koristila razvoju alternativnih mladinskih gibanj v
                Sloveniji, saj se je mladinska organizacija z revijo <hi rend="italic">Mladina</hi>
                okrepila s kadri, akterji študentskih gibanj. Zametek neodvisne politične javnosti
                se je najprej pojavil v različnih izrazih mladinske kulture, zlasti v glasbi s
                pojavom punka leta 1977. Kot že rečeno, se je neodvisna politična javnost v
                osemdesetih letih razrasla v številna družbena gibanja, izoblikovane politične
                    pobude<note place="foot" xml:id="ftn4" n="3"> Ule, <hi rend="italic">Mladina za modernizacijo</hi>, 21–23.</note>in
                alternativne subkulture, katerih nosilci so bili dijaki, študenti, intelektualci,
                umetniki in kulturniki.<note place="foot" xml:id="ftn5" n="4"> Neven Korda Andrič, »Alternativna kulturna produkcija«
                        (diplomsko delo, Univerza v Ljubljani: Fakulteta za družbene vede,
                        2008).</note></p></div>
            <div><head>Alternativna kulturna gibanja</head>
            <p>Alternativna kulturna gibanja so v osemdesetih letih v Sloveniji
                postala pomemben dejavnik demokratizacije in civilne družbe. V ospredju so bili
                narodno vprašanje, enakopravnost jezikov, zahteva po zaščiti slovenske integritete,
                svoboda umetniškega ustvarjanja idr. Nova politična vprašanja, ki so jih odpirali
                konflikti med kulturniki in državno oblastjo, so občutno vplivala na reformiranje
                politične usmeritve slovenskih oblasti. Kritični val v osemdesetih letih je v
                Sloveniji povzročil, da je Slovenija v liberalizaciji in strpnosti prehitela
                preostali del države.<note place="foot" xml:id="ftn6" n="5">
                        Aleš Gabrič, »Na zahodu vzhodnega sveta,« v: <hi rend="italic">Slovenska
                            novejša zgodovina: od programa Zedinjena Slovenija do mednarodnega
                            priznanja Republike Slovenije 1848-1992</hi>, ur.
                        Neven Borak in Jasna Fischer. (Ljubljana: Mladinska knjiga, 2006),
                    1158.</note></p>
            <p>Za alternativno kulturno sceno in alternativna gibanja, ki so
                prodrla in zaznamovala Slovenijo v osemdesetih, je značilno, da so skušala tako kot
                drugod po Evropi premagati dominantne, včasih že nekoliko zastarele kulturne
                ustanove. Subkulturne dejavnosti so vse pogosteje postajale subverzivna, vendar
                tolerirana oblika izražanja političnega odpora proti neučinkovitemu vladajočemu
                sistemu socialističnega samoupravljanja in so zagovarjale ustvarjalnost ter nove
                vedenjske in življenjske vzorce.<note place="foot" xml:id="ftn7" n="6"> Vesna Čopič in Gregor Tomc, ur., <hi rend="italic">Kulturna politika v Sloveniji: simpozij.</hi> (Ljubljana: Fakulteta za
                        družbene vede, 1998), 295.</note> Ustvarjale so tok »vzporedne«
                zgodovine ali v specifični obliki artikulirale politična nasprotja.<note place="foot" xml:id="ftn8" n="7"> Božo Repe, »Trenja in
                        vrenja,« v: <hi rend="italic">Slovenska Kronika XX. stoletja
                        1941-1992, </hi>ur. Marjan
                        Drnovšek in Drago Bajt. (Ljubljana: Nova revija, 1997), 373 in isti,
                        »Alternativna subkultura,« v: <hi rend="italic">Slovenska Kronika XX.
                            stoletja 1941-1992, </hi>ur.
                        Marjan Drnovšek in Drago Bajt. (Ljubljana: Nova revija, 1997),
                    376.</note> Subkulturne skupine in prakse so bile medsebojno prepletene in
                heterogene, včasih tudi medsebojno izključujoče. Družba se je v osemdesetih letih
                heterogenizirala tudi znotraj same alternative. V ospredju je bilo vprašanje, ali
                naj se subkultura preoblikuje bolj v kontrakulturo in ohrani opozicijski,
                brezkompromisen, družbeno ločen status ali pa naj postane del množične kulture.<note place="foot" xml:id="ftn9" n="8"> Nikolai Jeffs, »FV in 'tretja scena'
                        1980–1990,« v: <hi rend="italic">FV: alternativa osemdesetih = alternative
                            scene of the eighties</hi>, ur. Breda Škrjanec. (Ljubljana: Mednarodni
                        grafični likovni center, 2008), 104, 105.</note>
            </p>
            <p>V osemdesetih letih so v Sloveniji alternativno kulturo sestavljali punkovska in
                postpunkovska scena, mladinski klubi v Ljubljani in po Sloveniji, organizacije, kot
                sta Zveza društev Škuc - Forum<note place="foot" xml:id="ftn10" n="9"> V Zvezo društev Škuc-Forum, ki je delovala v okviru UK
                        ZSMS – Univerzitetne konference Zveze socialistične mladine Slovenije, sta
                        se leta 1981 povezala Študentski kulturni center (Škuc) in Zveza društev
                        Forum, ki se je do takšnega poimenovanja ob koncu sedemdesetih let od leta
                        1977 imenovala Študentsko kulturno društvo ŠKD Forum; vključevalo pa je ŠKD
                        Forum, Študentsko športno društvo Forum in Strelsko društvo Forum. Zveza
                        društev Škuc-Forum je imela naslednje sekcije: za literaturo in založništvo,
                        za gledališko dejavnost, za likovno dejavnost, za filmsko dejavnost, za
                        glasbeno dejavnost. V: SI AS 1942 Študentsko kulturno društvo Forum, 1959-1984. Dostopen:
                    <ref target="http://arsq.gov.si/Query/detail.aspx?ID=27597">http://arsq.gov.si/Query/detail.aspx?ID=27597</ref> in Nina Peče, »FV. Alternativna
                        kulturno-umetniška produkcija.« (diplomska naloga, Univerza v Ljubljani:
                        Fakulteta za družbene vede, 2003).</note> in galerija Škuc, razna
                umetniška in nova družbena gibanja, nekateri segmenti gledališkega življenja in
                nekateri mladinski mediji, npr. Radio Študent, revija <hi rend="italic">Mladina</hi>, študentska časopisa <hi rend="italic">Tribuna</hi> in <hi rend="italic">Katedra</hi>.<note place="foot" xml:id="ftn11" n="10"> Jeffs, »FV in 'tretja scena',« 102.</note> Našteti
                mladinski mediji so se ukvarjali z aktualnimi političnimi temami, zato so bili
                zanimivi za politiko in njene nosilce. Med njimi sta <hi rend="italic">Mladina</hi>
                in Radio Študent dosegla najširšo publiko; ob koncu osemdesetih let pa sta krepko
                presegla mladinsko populacijo.<note place="foot" xml:id="ftn12" n="11"> Blaž Vurnik, <hi rend="italic">Med Marxom in punkom.
                            Vloga Zveze socialistične mladine Slovenije pri demokratizaciji
                            Slovenije (1980–1990).</hi> (Ljubljana: Modrijan, 2005),
                345.</note></p>
            <p>Punk kot novo gibanje, ki ni delovalo skozi institucije države, ampak se je razvijalo
                alternativno – skozi javnost, ustvarjalce, institucije – in delovalo v območju
                subkulture, se je v Sloveniji uveljavljal od leta 1977. Na moščanski gimnaziji v
                Ljubljani je tega leta nastopila prva slovenska punk skupina <hi rend="italic">Pankrti</hi>, naslednje leto pa je pri Škucu izšla njihova mala plošča <hi rend="italic">Lublana je bulana</hi>. Znotraj enostrankarskega sistema je namreč
                punk po študentskem gibanju in zasnovah subpolitike konec sedemdesetih let v
                Sloveniji navdušil del mladine in pripadnikov rockovske subkulture. Posamezniki so
                se aktivirali v celovito subkulturno gibanje, ki je razvijalo lastno socialno in
                družbenopolitično funkcijo. Osrednjo silo tega gibanja je predstavljala alternativna
                scena, znotraj katere je v ustvarjalnem in organizacijskem smislu pomembno vlogo v
                osemdesetih letih imel »konglomerat FV«, kot to osrednjo figuro poimenujejo
                ustvarjalci FV in ki mu bo v nadaljevanju posvečena osrednja pozornost. </p>
            <p>Punk, ki je deloval združevalno in družabno, sam zase, je kot punkovsko gibanje v
                sedemdesetih letih vzniknil kot nov glasbeni in subkulturni pojav; kot provokativno
                gibanje, ki je neposredno in na najradikalnejši način negiralo družbene norme in
                skušalo uničiti uveljavljeno in uradno vsiljeno predstavo o tem, kakšna naj bi bila
                slovenska samoupravna socialistična kultura. Javno delovanje punkerjev z izzivalnim
                oblačenjem, oblikovanjem pričesk in vedenjem je bilo omejeno na koncerte in nastope
                punkerskih glasbenih skupin. Za punkerje institucionalna politika ni obstajala in s
                politiko so se v besedilih ukvarjali zgolj na abstraktni ravni.<note place="foot" xml:id="ftn13" n="12"> Vurnik, <hi rend="italic">Med
                            Marxom in punkom,</hi> 248.</note> Skozi punkovsko in alternativno
                kulturo se je oblikovala mlada generacija, ki je od konca sedemdesetih let politična
                prepričanja, da živi v najboljšem sistemu, sprejemala z nejevero. Moderno
                doživljanje sebe in drugih je posameznikom uspelo artikulirati skozi
                nekonvencionalno alternativno dejavnost, skozi avtonomno delovanje v okviru državnih
                institucij z razvijanjem nekakšnega alternativnega podsistema, ki je uhajal
                ideološkemu vplivu vladajočega sistema, s čimer je zadovoljeval potrebe modernega
                pripadnika punk-rockovske subkulture.<note place="foot" xml:id="ftn14" n="13"> Peče, »FV. Alternativna kulturno-umetniška
                        produkcija.«</note>
            </p>
            <p>Do punka, ki ga je kot možnost identifikacije sprejemal del mladih in je navzven
                deloval ne le drugače od dotedanjih pristopov, ampak na videz dekadentno, razdiralno
                in agresivno, se mladinska organizacija ZSMS kot družbenopolitična organizacija
                (DPO), v času, ko se je punk pojavil, ni neposredno opredelila. Čeprav je bila njena
                vloga omejena na eno od sistemsko določenih in utemeljenih DPO, ki je skupaj z zvezo
                komunistov, socialistično zvezo, sindikati in borčevsko organizacijo predstavljala
                staro, nedemokratično, enopartijsko vladavino, je z današnje perspektive utrjevala
                vlogo odprte, v demokratičen razvoj zazrte organizacije.<note place="foot" xml:id="ftn15" n="14"> Vurnik, <hi rend="italic">Med
                            Marxom in punkom</hi>, 355.</note> Leta 1978 se je na kongresu ZSMS
                v Novi Gorici zavzela za takšno kulturno politiko, ki bi bila vse manj v domeni
                kulturnih ustanov in družbenopolitičnih organizacij. Poudarila je, da se v polju
                množične kulture, kamor sodijo zabavna glasba, množična literatura, strip in
                podobno, bori za kakovost teh zvrsti. Kulturnemu ustvarjanju je ZSMS priznala
                pravico do spontanosti in neformalne organizacije.<note place="foot" xml:id="ftn16" n="15"> Vurnik, <hi rend="italic">Med Marxom in
                            punkom,</hi> 247, 248.</note></p>
            <p>V družbenopolitični sferi, predvsem v razmerju med punkom in družbenopolitičnimi
                organizacijami (DPO), predvsem mladinsko organizacijo ZSMS, lahko v grobem ločimo
                dve obdobji. Do prelomnega leta 1981, ko ZSMS ni imela skupnega stališča do punka,
                je šlo za občasne poskuse nadzora ZSMS nad punkersko dejavnostjo. Zapleti z nastopi
                punkerskih skupin in s koncerti ter posegi v založniško dejavnost Škuca so bili
                praviloma na ravni posameznikov na vodilnih položajih v mladinski organizaciji, ki
                so s tem izražali svoje videnje punka, ali pa so bili ti po navodilu drugih DPO ali
                policije prisiljeni disciplinirati svojo bazo. Problemska seja Republiške konference
                RK ZSMS aprila 1981 je pomenila prvo priznanje punka kot legalne množične kulture
                mladih; leto kasneje je to potrdil tudi 11. kongres ZSMS v Novem mestu. Ta kongres
                ZSMS je bil prelomen, saj se je po njem ZSMS usmerila v pluralistično organizacijo,
                znotraj katere so pozneje svoj prostor našle vse oblike družbene opozicije,
                organizirane v obliki novih družbenih gibanj. Po omenjenem kongresu se status punka
                v družbi ni dosti spremenil; v svoji pojavnosti in aktivnosti je ostal provokativen;
                Zveza komunistov Slovenije (ZKS) in Socialistična zveza delovnega ljudstva (SZDL),
                nadrejeni družbenopolitični organizaciji ZSMS, ga še nista priznali. </p>
            <p>Za razvoj koeksistence punka in ZSMS je bil odločilen čas t. i. nacipunk afere<note place="foot" xml:id="ftn17" n="16"> Potem ko je v <hi rend="italic">Nedeljskem dnevniku</hi> bil objavljen članek »Kdo riše
                        kljukaste križe?« Zlatka Šetinca, v katerem je reportažno razmišljujoče
                        napisal besedilo o mladih, ki so jih šole, družine, mladinske organizacije
                        in drugi vzgajali v vrednostno pomanjkljivem duhu, pri čemer je svoja
                        razmišljanja izpeljal iz informacij o osemnajstih mladih, ki so po zidovih
                        pisali in risali nacistična gesla in simbole; v nadaljevanju sta bila dva
                        izmed njih, polnoletna člana glasbene skupine Četrti rajh aretirana in
                        obtožena po 133. členu kazenskega zakonika; besedilo je avtor članka opremil
                        tudi s fotografijo punkerja v uniformi z nacističnimi simboli, komentiral
                        znak za anarhijo ter navedel angleške izkušnje s povezovanjem punka s
                        fašističnimi idejami in organizacijami; poleg kritike je punku priznal tudi
                        družbeno ustreznost nekaterih besedil in omenil nagrado, ki jo je prejela
                        skupina Pankrti na Hrvaškem; skratka, začel se je pravi medijski obračun med
                        zagovorniki in nasprotniki punka. Več v: Vurnik, <hi rend="italic">Med
                            Marxom in punkom,</hi> 252. </note> novembra in decembra 1981.
                Nacipunk afera je punk približala mladinski organizaciji, saj je vsa koncertna
                dejavnost punka delovala skozi institucije in organizacijo ZSMS. Posamezni očitki
                punku, izvirajoči iz afere in omenjani še v prihodnjih letih, so se pojavljali, vse
                dokler punk ni izgubil svojega mobilizacijskega naboja.<note place="foot" xml:id="ftn18" n="17">Vurnik,
                        <hi rend="italic" xml:space="preserve">Med Marxom in punkom, </hi>248,
                        249.</note>
            </p>
            <p>Punk je konec sedemdesetih let 20. stoletja v Sloveniji kot subkulturni in družbeni
                fenomen z izgradnjo alternativnih in družbenih identitet sodeloval pri mobilizaciji
                civilnodružbene iniciative in omogočil oblikovanje alternativnih umetniških teles,
                kulturnih institucij, medijev ter integracijo alternativne javnosti. Punk, ki se je
                pojavil, ko je bila Slovenija še trdno v ideoloških obrazcih samoupravnega
                socializma, je bil torej v začetku osemdesetih let v funkciji širjenja javnega
                prostora, svobodnejšega delovanja in izražanja drugačnosti izven uradnih institucij;
                sredi osemdesetih let pa je postal del etablirane mladinske kulture in je prerasel v
                multimedijsko kulturno dejavnost.<note place="foot" xml:id="ftn19" n="18">Božo Repe in Darja Kerec, <hi rend="italic">Slovenija
                            moja dežela: družbena revolucija v osemdesetih letih</hi>. (Ljubljana:
                        Cankarjeva založba, 2017), 73.</note></p>
            <p>Med pomembnejšimi predstavniki neinstitucionalnih oblik
                ustvarjanja in umetniških smeri, ki je v politični angažiranosti naredila še korak
                naprej, je bila tudi danes mednarodno najbolj odmevna glasbena in multimedijska
                skupina Laibach. Laibach, ki se poleg glasbe izraža s pomočjo oblikovanja,
                slikarstva, gledališča in ostalih umetniških praks, je bila ustanovljena junija 1980
                v Trbovljah.<note place="foot" xml:id="ftn20" n="19">
                        »Laibach – Wikipedija, prosta enciklopedija,« pridobljeno 4. 4. 2018,
                    <ref target="https://sl.wikipedia.org/wiki/Laibach">https://sl.wikipedia.org/wiki/Laibach</ref>.</note> Septembra istega leta, ko
                naj bi imela v Trbovljah prvi nastop, je doživela tudi prvo prepoved nastopanja. Na
                prireditvi, imenovani Alternativa slovenski kulturi, naj bi poleg nje nastopile še
                tri skupine (Kaos, Protest, Berlinski zid); predvajali naj bi tudi avantgardne
                filme. A lokalne oblasti so na podlagi plakata prireditev prepovedale, saj je bilo s
                plakata mogoče sklepati, da se bo na prireditvi »razvijala aktivnost iz 5. člena
                zakona o javnih shodih in javnih prireditvah«, to je »motenje javnega reda in miru,
                vznemirjanje občanov, žalitev javne morale, nasprotovanje socialistični humanosti«.
                V duhu časa, ko so se prirejale samozaščitne akcije, na katerih so s simuliranjem
                izrednih razmer, kot so nesreča, katastrofa, vojna, invazija, preverjali
                obrambno-varnostno pripravljenost države ali budnost najširših ljudskih množic, se
                je skupina Laibach na prepoved prireditve odzvala z mnenjem, da prepoved dojema za
                utemeljeno, saj se je s tem dokazala budnost organov državne varnosti. Leta 1983 je
                skupina Laibach ob koncu aprila 1983 na zagrebškem bienalu sodobne glasbe med
                koncertnim nastopom z ritmičnim ponavljanjem in prelivanjem filmov <hi rend="italic">Documents of Oppression nr. 2</hi> in <hi rend="italic">Revolucija še
                    traja</hi>, kjer so se prizori Titovih in Kardeljevih govorov prekrili s porno
                prizori, ponovno preverjala budnost in varnost sistema.<note place="foot" xml:id="ftn21" n="20"> Marcel Štefančič jr., »Kako je
                    nastal Laibach. In kako je preprečil fašizacijo Slovenije,« <hi rend="italic">Mladina 12</hi>, 24. 3. 2017, dostopen, 4. 4. 2018, <ref target="http://www.mladina.si/179257/kako-je-nastal-laibach/">http://www.mladina.si/179257/kako-je-nastal-laibach/</ref>.</note> In to uspešno, saj je njen nastop
                prekinila policija; na nastop pa se je z uradno izjavo odzval tudi organizator,
                Izvršni odbor Glasbenega bienala Zagreb (IO MBZ 83), v kateri je 26. aprila 1983
                izjavil, da se distancira in ograjuje od nastopa skupine Laibach, saj mu je
                podtaknila nesprejemljive in sovražne vsebine ter zlorabila njegovo zaupanje, in da
                zahteva obrazložitev ter imenovanje vseh odgovornih, ki so sodelovali pri
                oblikovanju in realizaciji festivalskega nastopa omenjene skupine. Tudi javnost in
                mediji so bili šokirani. V <hi rend="italic">Večernjem listu</hi> je 27. aprila 1983
                izšel članek z naslovom »Rock pod krivim notama«, v mariborskem <hi rend="italic">Večeru</hi> pa 30. aprila 1983 članek z naslovom »Pretep in pornofilmi na
                    prireditvi«.<note place="foot" xml:id="ftn22" n="21">
                        Laibach, »Prejeli smo,« <hi rend="italic">Mladina</hi>, št. 19, 12. maj
                        1983, 28, 29.</note> S koncertnimi nastopi je skupina Laibach teatralno
                predstavila vse tiste totalitarne fragmente, ki na začetku osemdesetih let niso več
                stali skupaj (»povojni graditeljski kolektivizem ter bratstvo in enotnost«). V
                teatralizaciji se je skupina totalno in absolutno identificirala s socialistično
                ideologijo, z rituali vladajoče ideologije, s totalitarnimi simboli, s preživetimi
                režimskimi slogani in frazami, s čimer je režimu kazala, kako je ta videti, če
                deluje. </p>
            <p>Na začetku osemdesetih let 20. stoletja, ko sta Slovenijo in
                Jugoslavijo razjedali huda finančno-gospodarska in vsesplošna kriza, so slovenski in
                jugoslovanski mediji, politiki in javnost najprej v punku in nato v Laibachu
                prepoznavali nacizem in fašizem, nacifašizem. Denimo v oficirski kapi JLA, ki jo je
                nosil frontmen Laibacha, so videli nacistično kapo, v grškem križu so videli
                kljukasti križ, v imitaciji jugoslovanske vojaške uniforme so videli nacistično
                uniformo, v mrtvaških glavah so videli spogledovanje z nacističnimi simboli, v dveh
                priponkah, protinacistični priponki skupine Dead Kennedys (prečrtan kljukasti križ)
                in priponki britanske protiatomske organizacije CND (spoj srpa, kladiva in
                kljukastega križa), ki ju je nosil Igor Vidmar, so videli afirmacijo nacizma in
                kljukastega križa, v skladbi <hi rend="italic">Das Lied der Deutschen</hi>,
                reinterpretaciji stare nemške himne, ki jo je Radio Študent predvajal v tednu
                državne varnosti, so videli nacistično himno, v nastopu skupine Laibach v TV-oddaji
                Tednik 23. junija 1983, v kateri je novinar Jure Pengov skupino vprašal, ali gre pri
                njenem nemškem imenu »Laibach« za provokacijo ali za idejo, ki bi jo lahko imenovali
                nacipunk, saj ga je skupina spominjala na Hitlerjugend, ki se je končala z
                novinarjevim družbeno-samozaščitnim pozivom k obračunu s skupino Laibach, pa so
                videli že kar nastop neonacistične organizacije, nacifašizem v najbolj čisti in
                najbolj neposredni obliki.<note place="foot" xml:id="ftn23" n="22"> Štefančič jr., »Kako je nastal Laibach.« Ker je Igor
                        Vidmar na Borštnikovo srečanje prišel z napisom <hi rend="italic">Nazi Punks
                            Fuck Off</hi> (to je sicer ime singla skupine Dead Kennedys), je bil
                        ovaden in leta 1983 obsojen na tridesetdnevno zaporno kazen; zaradi
                        predvajanja pesmi leta 1984 <hi rend="italic">Das Lied der Deutschen</hi> na
                        Radiu Študent pa še na dvajsetdnevno zaporno kazen. V: »Igor Vidmar –
                        Wikipedija, prosta enciklopedija,« pridobljeno 4. 4. 2018,
                    <ref target="https://sl.wikipedia.org/wiki/Igor_Vidmar">https://sl.wikipedia.org/wiki/Igor_Vidmar</ref>.</note>
            </p>
            <p>Skupina Laibach, ki je simbolno poudarjala totalitarizem in
                uporabljala simbole Triglava, kozolca, jelenovih rogov, se je sama opredeljevala kot
                »skupina, ki v svojem delovanju posveča veliko pozornosti psihologiji mase in logiki
                manipulacije skozi informacijo ter vsa sredstva svoje umetniške akcije usmerja k
                definiciji masovno-psihološkega karakterja družbenega (kulturno-političnega) mitinga
                (kakršen je npr. rock koncert)«.<note place="foot" xml:id="ftn24" n="23"> Laibach, »Prejeli smo,« <hi rend="italic">Mladina</hi>, št. 19, 12. maj 1983, 28.</note> Čeprav je skupina
                Laibach zavrnila vsakršno politizacijo svojega ustvarjanja, je prišlo po njeni
                predstavitvi v televizijskem tedniku z izbruhom afere Laibach do burnih odzivov in
                nezaželenosti skupine. Leta 1983, ko se je v kontekstu gonje proti punku odvijala
                tudi gonja proti skupini Laibach, se je skupina povezala z likovnoslikarsko skupino
                Irwin in Gledališčem sester Scipion Nasice v umetniški kolektiv Neue Slowenische
                Kunst (NSK). Ta je ustanovil še oblikovalsko skupino Novi kolektivizem. Pretirana
                reakcija družbe na Laibach in punk, »nacipunk afera«, v kateri se je punkovskim in
                alternativnim skupinam očitalo propagiranje nacizma, zaradi česar je punk doživljal
                medijsko gonjo, punkerje pa je zasliševala in maltretirala policija, je pravzaprav
                kazala na globino krize, saj so se ekonomske težave reševale z zatekanjem k
                ideologiji. Odkritje »notranjega« sovražnika je preusmerjalo pozornost javnosti od
                nakopičenih problemov in družbenih protislovij.</p>
            <p>Na področju neinstitucionalnih oblik ustvarjanja in umetniških
                smeri sta pomembno vlogo v osemdesetih letih imela tudi že omenjena Radio Študent in
                Škuc. Radio Študent je bil kot študentska radijska postaja ustanovljen konec
                šestdesetih let; zaradi sistema, kakršen je bil, se je med njim in ZSMS izoblikovala
                neformalna pokroviteljska povezanost. V okoliščinah, ko je Radio Študent za oblast
                postajal problematičen, je bila ZSMS tisti organ, ki naj bi občasno neposlušni, a
                vedno bolj poslušani radio disciplinirala.<note place="foot" xml:id="ftn25" n="24"> Vurnik,
                        <hi rend="italic" xml:space="preserve">Med Marxom in punkom, </hi>349,
                        350.</note> Radio Študent in Škuc sta namreč od svoje ustanovitve naprej
                po pravilu podpirala najradikalnejša dogajanja v umetnosti, še zlasti pa sta kot
                osrednji kulturni in umetnostni ustanovi alternativnega gibanja skušali v
                osemdesetih letih ustvariti razmere za inovativno produkcijo in organizacijo
                kulture. Pomembno vlogo je v tem polju odigral tudi mladinski medij, tednik <hi rend="italic">Mladina</hi>. Ker je bila njegova ustanoviteljica Republiška
                konferenca ZSMS, je bil namenjen predvsem informiranju o delu mladinske organizacije
                in o področjih, na katere je ta DPO vplivala v svojem političnem življenju. V
                osemdesetih letih je ta nekonformistični medij ZSMS z izzivalnimi naslovnicami
                izzival zlasti Jugoslovansko ljudsko armado (JLA).<note place="foot" xml:id="ftn26" n="25"> Čopič in Tomc, <hi rend="italic">Kulturna
                            politika</hi>, 295.</note></p>
            <p>Odnosi med oblastjo in neformalno opozicijo so se do druge
                polovice osemdesetih let večinoma gibali okoli vprašanj, koliko svobode dovoliti
                kulturni, revialni in publicistični dejavnosti. Okvire samo kulturnega delovanja pa
                je z odpiranjem tem, tudi s političnim predznakom, v prvi polovici osemdesetih let
                kot ena prvih uradnih institucij postopoma začelo prestopati Društvo slovenskih
                pisateljev (DSP). Slovenski intelektualci, različnih nazorov, zbrani v DSP, so
                predstavljali pomemben element demokratizacije in nacionalnih procesov v osemdesetih
                letih. DSP je januarja 1985 namreč organiziralo javno tribuno, <hi rend="italic">Slovenski narod in slovenska kultura</hi>, ki je odprla vsa ključna vprašanja
                demokratizacije in nacionalnega programa. S tem je intelektualna opozicija prevzela
                pobudo pri oblikovanju slovenskega nacionalnega programa. Vprašanja demokratizacije
                in nacionalnega programa, o katerih so razpravljali na javni tribuni, so dve leti
                pozneje strnili v prispevkih o slovenskem nacionalnem vprašanju v 57. številki <hi rend="italic">Nove revije</hi>. Prispevki, objavljeni v 57. številki <hi rend="italic">Nove revije</hi>, so vzbudili največ politične pozornosti in so
                bili sčasoma sprejeti kot osrednji slovenski nacionalni program. Ne glede na ostre
                ocene delovanja opozicije in obsodbo 57. številke <hi rend="italic">Nove revije</hi>
                od oblasti ter veljavne zakonodaje je demokratizacija v Sloveniji takrat že dosegla
                raven, ko je pravica do svobodnega izražanja postajala del splošno sprejetega
                državljanskega standarda.<note place="foot" xml:id="ftn27" n="26"> Repe in Kerec, <hi rend="italic">Slovenija moja
                            dežela</hi>, 82, 84.</note>
            </p>
            <p>Kot nova civilnodružbena gibanja, nad katerimi je postopoma
                prevzemala pokroviteljstvo ZSMS, so se v osemdesetih letih pojavila: mirovniško,
                ekološko in feministično gibanje. Tem gibanjem mladinska organizacija ni ponudila le
                plašča legitimnosti, ampak je nekatere vsebine posvojila do te mere, da so postale
                del formalnega aparata ZSMS. Po 12. kongresu, marca 1986 v Krškem, je ZSMS postala
                zagovornica alternativne kulture in nekakšna krovna organizacija civilnodružbenih
                    gibanj.<note place="foot" xml:id="ftn28" n="27"> Vurnik,
                            <hi rend="italic">Med Marxom in punkom</hi>, 359.</note></p>
            <p>Subkulturna in alternativna scena sta bili širše povezani s kulturo in različnimi
                umetnostnimi zvrstmi. Alternativna kultura, ki je predstavljala odklon represivnemu
                državnemu nadzoru, se je s ciljem demarginalizacije alternativnih umetniških praks v
                polju množične kulture širila skozi subkulturno udejstvovanje. Kot že rečeno, je
                osrednjo figuro alternativne scene v ustvarjalnem in organizacijskem smislu
                predstavljal »konglomerat FV«, iz dejavnosti katerega so izšla prej omenjena nova
                družbena gibanja in tudi organizirana homoseksualna gibanja. Prvi festival
                homoseksualne družabnosti in kulture, gejevsko-lezbični festival Magnus, se je
                odvijal aprila 1984 v Ljubljani. Magnus se je imenovala tudi gejevska sekcija pri
                Škucu, ki je bila kot kulturna organizacija za socializacijo homoseksualnosti
                ustanovljena leta 1984. Feministična sekcija ali sekcija za ženska vprašanja Lilit
                pa je bila ustanovljena leta 1985. V sferi alternativne kulturne scene se je
                izoblikovala tudi t. i. »mladojazzovska« scena, ki so jo tvorili komorni sestavi
                mlade generacije glasbenikov. Prav v vseh teh pojavnih oblikah se je odražal
                družbenopolitični vsakdanjik. Kritika političnega sistema in družbe, ki je obstajala
                tudi že prej, je v osemdesetih letih prerasla v organizirano gibanje z lastnimi
                institucijami, prostori in lastno poetiko.</p>
            <p>Nova družbena gibanja so svoj vrhunec dosegla leta 1986. Po takratni javnomnenjski
                raziskavi je nova družbena gibanja poznalo 75 odstotkov vprašanih, 45 odstotkov pa
                jih je izrazilo pripravljenost sodelovati v njih. Po letu 1987 se je vpliv novih
                družbenih gibanj drastično zmanjšal. Z izidom 57. številke <hi rend="italic">Nove
                    revije</hi> z naslovom <hi rend="italic">Prispevki za slovenski nacionalni
                    program</hi> leta 1987 se je začel vzpon meščanske in nacionalistične opozicije.
                Po izbruhu plakatne afere leta 1987, ko je bil za praznovanje dneva mladosti –
                Titovega rojstnega dneva, ob katerem se je prirejala štafeta – organiziran množični
                tek za prenos čestitk Titu, za izvedbo katerega je bila leta 1987 odgovorna
                Slovenija oziroma ZSMS, izbran osnutek plakata slovenske oblikovalske skupine Novi
                kolektivizem, ki je za predlogo vzela nacistični plakat Richarda Kleina iz leta 1936
                z naslovom Tretji rajh s podobo mišičastega arijskega mladeniča, ki herojsko
                vzdiguje roki, pri čemer so bili nacistični simboli zamenjani z jugoslovanskim grbom
                in golobom miru, se je iz Slovenije, natančneje s Triglava, poslovila tudi štafeta –
                eden najbolj svetih simbolov socialistične Jugoslavije. Kritičnost do nosilcev
                oblasti in tudi do sistema se je namreč izražala tudi v zahtevah mladine leta 1986
                po ukinitvi štafete zaradi vprašanja smiselnosti njenega prirejanja. Naslednje leto,
                leta 1988, je bila štafeta po sklepu konference Zveze socialistične mladine
                Jugoslavije (ZSMJ), ker na prireditvi niso več hoteli sodelovati slovenski,
                črnogorski in kosovski mladinci, ukinjena. Za plakatno afero je Milan Kučan,
                nekdanji predsednik Republike Slovenije (1991–2002) in predsednik predsedstva
                centralnega komiteja Zveze komunistov Slovenije (CK ZKS) v letih 1986–1989, dejal,
                da je bila <hi rend="italic">eden od mejnikov v procesu rušenja jugoslovanskih
                    ritualov, zavračanja vsiljevane ikonografije, opozarjanja na izpraznjenost
                    ideologije in na nesmisle politične prakse.</hi><note place="foot" xml:id="ftn29" n="28"> Jure Trampuš, »Plakatna afera,«
                            <hi rend="italic">Mladina 20</hi>, 24. 5. 2007, dostopen 5. 4. 2018,
                        <ref target="http://www.mladina.si/97147/plakatna-afera/">http://www.mladina.si/97147/plakatna-afera/</ref>.</note>
            </p></div>
            <div><head>»Konglomerat FV«</head>
            <p>Ključni del alternative, ki je v zgodnjih osemdesetih letih v najširšem smislu povsod
                po svetu ustvarjala presečišča umetnosti, kulture in zabave, je bil FV kot
                kompleksna kulturno-umetniška figura ter organizator in programski vodja. Poleg Neue
                Slovenische Kunst (NSK) v Sloveniji in Novega primitivizma (NP) v Bosni in
                Hercegovini je bil FV eno od treh avantgardnih postpunkovskih gibanj, katerega pomen
                ni le lokalno slovenski, temveč vsejugoslovanski in globalni. Kot meni Neven Andrić
                Korda, ustanovitelj in režiser gledališke skupine FV 112/15, ustanovitelj
                videoprodukcije FV Video in član skupine Borghesia, je FV soustvaril alternativno
                sceno. Odprl in vzdrževal je resnični in simbolni prostor, kamor so vstopali tudi
                drugi akterji alternativne scene.<note place="foot" xml:id="ftn30" n="29"> Jeffs, »FV in 'tretja scena',« 102.</note> FV je v
                osemdesetih letih predstavljal ustvarjalno gledališko in glasbeno skupino, v kateri
                je združeval aktualne družbene vsebine z inovativnimi tehničnimi in umetniškimi
                sredstvi; v okviru klubskega programa Diska FV pa je združeval in predstavljal
                raznoliko kulturno-umetniško produkcijo in omogočal prostor druženja alternativne
                javnosti ter dokumentiral dogajanje s pomočjo lastne videoprodukcije. »Konglomerat
                FV« je obsegal gledališče, organizacijo klubskih, koncertnih in konferenčnih
                dogodkov, likovno ustvarjanje, videoprezentacijo, dokumentacijo in produkcijo,
                glasbo in performanse skupine Borghesia ter Založbo FV. Takšen program je izviral iz
                eksperimentalnega gledališča, ki so ga nekateri člani gojili pred ustanovitvijo
                gledališke skupine FV 112/15, in ideje kabareta kot prostora, kjer sta se vzporedno
                razvijala množična glasba in gledališče za množice. Med letoma 1980 in 1983 je FV
                deloval kot Gledališče FV 112/15; z letom 1981 so člani skupine začeli voditi tudi
                klubsko dogajanje: Disko Študent/Disko FV (1981–1983), Dom mladih Šiška (1983–1984),
                Kersnikova 4 (K4, 1984–); leta 1983 so ustanovili glasbeno skupino Borghesia.<note place="foot" xml:id="ftn31" n="30"> Ustanovitelja skupine Borghesia sta bila
                        Aldo Ivančič in Dario Seraval. Leta 1983 so se ji pridružili še Zemira
                        Alajbegović, Neven Korda in Goran Devide.</note>Ta se je definirala kot
                multimedijski projekt in je kot taka delovala do leta 1989. FV je že leta 1982
                osnoval tudi Video FV. Leta 1985 je bila kot ena izmed sekcij FV ustanovljena še
                Založba FV.<note place="foot" xml:id="ftn32" n="31"> Peče,
                        »FV. Alternativna kulturno-umetniška produkcija«. Jeffs, »FV in 'tretja
                        scena',« in Petja Grafenauer Krnc, »Poišči me v vlažni kleti,« v: <hi rend="italic">FV: alternativa osemdesetih = alternative scene of the
                            eighties</hi>, ur. Breda Škrjanec. (Ljubljana: Mednarodni grafični
                        likovni center, 2008), 108, 207.</note></p>
            <p>FV se je pojavil v zaostrenem in negotovem času jeseni 1980, ko je po Titovi smrti
                jugoslovansko gospodarstvo iz prikrite krize prešlo v odkrito agonijo.</p>
            <p>V okoliščinah vsesplošne krize, predvsem dolžniške in plačilnobilančne, je vlada v
                osemdesetih letih dvajsetega stoletja z različnimi ukrepi, kot so omejevanje uvoza,
                omejevanje delovanja deviznega trga in administrativno določanje cen, omejevala
                osebno porabo ali vse oblike porabe, odtok denarja v tujino ali uvoz surovin za
                proizvode široke porabe in tovrstnega blaga. Zmanjšanje uvoza, ki je bilo posledica
                zmanjšanja vrednosti dinarja julija 1980 za 30 odstotkov, je poleti pripeljalo do
                prvih težav pri preskrbi prebivalstva; motnje v preskrbi na notranjem trgu je
                stopnjevala hkratna administrativna zamrznitev cen.<note place="foot" xml:id="ftn33" n="32"> Viktor Meier,
                        <hi rend="italic" xml:space="preserve">Zakaj je razpadla Jugoslavija, </hi>(Ljubljana:
                        Znanstveno in publicistično središče, 1996), 28. Aleš Gabrič, »Politična
                        kriza«, in Zdenko Čepič, »Gospodarska kriza,« v: <hi rend="italic">Slovenska
                            novejša zgodovina: od programa Zedinjena Slovenija do mednarodnega
                            priznanja Republike Slovenije: 1848-1992</hi>,
                        ur. Neven Borak in Jasna Fischer. (Ljubljana: Mladinska knjiga, 2006), 1149,
                        1151.</note> Ker je nekaterih osnovnih življenjskih potrebščin, kot so
                nafta, sladkor, olje, kava, pralni prašek, toaletni papir, ženski higienski vložki,
                banane, primanjkovalo, so bili uvedeni birokratski ukrepi pri delitvi dobrin in
                količinske omejitve pri nakupu blaga (omejevanje porabe bencina z uvedbo sistema
                sodih-lihih registrskih številk pri vožnji z avtomobili, uvedba bencinskih bonov za
                zasebno uporabo; uvedba bonov za nekatere izdelke, uvedba pologa/depozita za prehod
                državne meje). Odziv oblasti na vsesplošno krizo z omejitvami in različnimi
                birokratskimi ukrepi pri delitvi dobrin se je v subkulturi odrazil v kritiziranju
                teh na koncertih in drugih javnih prireditvah ter tudi v opozarjanju na revščino in
                zapostavljenost.</p>
            <p>Alternativno gledališko skupino FV 112/15, ki je do socializma imela ironičen odnos,
                je jeseni 1980, kot rečeno, v zaostrenih razmerah ustanovilo nekaj slovenskih in
                hrvaških študentov in študentk tedanje FSPN (današnje Fakultete za družbene vede
                (FDV) in Filozofske fakultete v Ljubljani) v Vetrnici, prostoru za gledališke vaje
                Študentskega kulturnega društva Forum (ŠKD Forum). Jeseni 1981 so namreč punkovskim
                skupinam začeli očitati propagiranje nacizma. Služba državne varnosti je začela
                pregledovati stanovanja, lokale, šolske prostore, celo prostore JLA, zaplenjevati
                razne materiale in izvajati racije, po ocenah od nekaj deset do več kot sto
                punkerjev. Konec novembra 1981 je, kot smo že omenili, zaradi članka Zlatka Šetinca
                v <hi rend="italic">Nedeljskem dnevniku</hi> izbruhnila »nacipunk afera«. Istega
                leta je bil prav tako prepovedan izid <hi rend="italic">Punk Fanzina</hi> pri Škucu.
                Potem ko so leta 1982 izšli <hi rend="italic">Punk problemi</hi>, je bilo nekaj
                besedil pesmi skupin Otroci socializma in O!Kult cenzuriranih; prepovedali so tudi
                njihovo javno izvajanje. S policijsko represijo so želeli vso punkersko sceno
                povezati z nacizmom in ustvariti ozračje moralne panike. Javni prostor, kjer so se
                zbirali punkerji in drugi alternativci, se je zato takrat skrčil.<note place="foot" xml:id="ftn34" n="33"> Jeffs, »FV in 'tretja scena',«
                        106, 109.</note> Predsedstvo RK ZSMS je v odnosu do punka v decembra
                1981 sprejetih stališčih prišlo do ugotovitve, da je punk-rock oblika množične
                popularne glasbe, ki omogoča uveljavljanje in izražanje družbenokritičnih in
                ozaveščujočih vsebin.</p>
            <p>Gledališka skupina FV 112/15 se je tako prvič predstavila leta 1981 v takratnem Disku
                Študent v študentskem naselju v Rožni dolini v Ljubljani z <hi rend="italic">Veliko
                    majsko predstavo</hi>. Z obliko kabaretskega kolaža glasbe in igre, ki se je
                navdihovala pri avantgardi, kot so Stanislavski, Mejerhold, Mallarme, Sade itd.,
                pomemben vpliv pa so predstavljali tudi ameriški beatniki (med njimi je William
                Burroughs vplival s tehnikami izrezovanja), je nakazala samosvojo uporabo izraznih
                sredstev in žanrske prepletenosti.<note place="foot" xml:id="ftn35" n="34"> Peče, »FV. Alternativna kulturno-umetniška
                        produkcija.« Jeffs, »FV in 'tretja scena',« 107.</note> Nekonformistično
                držo je skupina odražala tudi z izbiro nekonvencionalnega prostora, Diska Študent,
                ki se je nahajal v kleti IV. bloka v študentskem naselju v Rožni dolini. V
                naslednjih dveh letih je skupina uprizorila še predstave <hi rend="italic">Nič nas
                    ne sme presenetiti, Dišalo je po pomladi</hi> in <hi rend="italic">Kdo je
                    ugasnil luč</hi>?.<note place="foot" xml:id="ftn36" n="35"> Peče, »FV. Alternativna kulturno-umetniška
                        produkcija.« Jeffs, »FV in 'tretja scena',« 107.</note></p></div>
            <div><head>Klubska dejavnost FV</head>
            <p>Najbolj pomemben mejnik v zgodovini skupine FV se je zgodil novembra 1981, ko je
                skupina prevzela organizacijo torkovih večerov v Disku Študent v študentskem naselju
                v Rožni dolini in jih poimenovala Disko FV. Za člane FV je bil disko
                <hi rend="italic" xml:space="preserve">nadaljevanje gledališča z drugačnimi sredstvi. </hi>Skupina
                je Disko FV sprva vodila le ob torkih, postopoma pa je vodenje popolnoma prevzela.
                Člani skupine FV so bili že spomladi 1982 izvoljeni na večino vodstvenih položajev
                Glasbene sekcije ŠKD Foruma. Jeseni istega leta je skupina FV z namenom širjenja
                alternativne produkcije in prezentacije prevzela tudi programsko iniciativo v njej
                ter predvsem punku, novemu valu in raznovrstnemu rocku omogočila, da zaživijo v
                okviru posamičnih koncertnih dogodkov in tudi rednega kontinuiranega klubskega
                programa. Torkovi večeri so predstavljali punk in postpunk glasbo, s četrtkovimi
                večeri je bil uveden jazz, predvsem alter in free jazz, z nedeljskimi pa videoklub.
                Po stenah Diska FV so se širili fotografska in tekstovna dokumentacija dogajanja,
                plakati in grafiti. Program se je tako razširil v smislu novih gledaliških,
                koncertnih in razstavnih dejavnosti. Klubska dejavnost je vključevala koncertno,
                vizualno-grafično in plesno alternativno produkcijo.<note place="foot" xml:id="ftn37" n="36"> Peče, »FV. Alternativna
                        kulturno-umetniška produkcija.« </note>
            </p>
            <p>Disko FV je z oblikovanjem programa, ki je omogočal enakopravno izražanje različnih
                tendenc znotraj ljubljanske alternativne scene, opredeljeval mesto in izraznost
                angažirane mladinske produkcije, predvsem alternativne, ki je bila v odnosu do
                tradicionalne in nacionalne slovenske ter jugoslovanske množične medijske kulture
                marginalna. Disko FV se je programsko zavzemal za glasbeni pluralizem, kar je
                pomenilo, da naj bi v disku (klubu) v okviru glasbenih večerov prirejal koncerte čim
                več različnih glasbenih žanrov in glasbenih skupin. V Disku FV so koncertirale razne
                slovenske punkerske skupine (Pankrti, Kuzle, Indust-bag, 92, Demo pakt, Kuga,
                O!Kult, Neodvisni sindikat, Osumljeni, Usmerjeni heroji, Samoupravni nesporazum,
                Frakcija užaloščenih klovnov), postpunkovske skupine (Otroci socializma, Via
                ofenziva, Čao pičke, Gast'r'bajters), nastopale so tudi skupine raznih plesnih in
                alternativnih pop zvrsti, elektronike, fuzije in funka (Videosex, Orkester Titanik,
                Marcus 5). Glasbo je skupina FV dojemala kot izhodišče za mobilizacijo ali širjenje
                    dejavnosti.<note place="foot" xml:id="ftn38" n="37"> Jeffs, »FV in 'tretja
                        scena',« 109, 110.</note></p>
            <p>Disko FV je odprl prostor medsebojne identifikacije. Začasno je postal varno in
                avtonomno zatočišče v sicer zaprtem ali sovražno naravnanem okolju do javnih
                prostorov. Predstavljal je tudi novo obliko ekonomske organizacije, neodvisno od
                dotacij raznih uradnih teles. </p>
            <p>Čeprav je bila glasba osnovna identifikacijska in mobilizacijska točka Diska FV, pa
                so glasbeno dogajanje spremljale tudi druge prireditve. V Disku FV je bilo prisotno
                gledališče; ob nedeljah so bile videoprojekcije filmov in razne razstave (npr.
                razstava člankov iz študentskega časopisa <hi rend="italic">Tribuna</hi>, ki jih je
                državni tožilec prepovedal objaviti; razstava dokumentarnih fotografij dogajanja v
                Disku FV; pomembna je bila tudi grafitarska dejavnost (hodnike kleti so krasili
                razni slogani in grafiti, ki so jih naredili privrženci različnih punkovskih skupin;
                razstavljene so bile tudi grafiti slike Dušana Mandića, poznejšega člana skupine
                Irwin in NSK).<note place="foot" xml:id="ftn39" n="38"> Jeffs, »FV in 'tretja
                        scena',« 109.</note></p>
            <p>Disko FV se je moral iz študentskega naselja v Rožni dolini leta 1983 izseliti.
                Selitev programa Diska FV v Mladinski center Zgornja Šiška se je v celoti zgodila
                junija 1983. Tudi v Klubu FV Šiška je bila glasba glavna identifikacijska in
                mobilizacijska točka. Klub je imel hardcore, heavy metal in plesne DJ-večere (rap,
                funk, neodvisni pop in elektronsko plesno glasbo). Ponudba je vključevala tudi
                performanse in videofilme. Klub FV Šiška je deloval tudi kot galerija. Bil je tudi
                varno zatočišče in prostor družabnosti za homoseksualno populacijo. Homoseksualnost
                je bila v Sloveniji dekriminalizirana leta 1976, a do osemdesetih let v javnosti
                skoraj ni bila opazna, medtem ko je bila v nekaterih drugih delih Jugoslavije še
                vedno kriminalizirana. V javnosti je imela spolnost prostor le, če je bila bolj ali
                manj konvencionalno heteroseksualno usmerjena. Do spolnosti socializem sicer ni bil
                konservativen, saj so bile erotične fotografije sestavni del resnih političnih
                tednikov, kot sta bila <hi rend="italic">Teleks</hi> in <hi rend="italic">Start</hi>; jugoslovanski filmi so prikazovali goloto in spolne akte; predvajali pa
                so se po specializiranih kinodvoranah. V Ljubljani so od leta 1966, ko je bil
                predvajan prvi pornografski film <hi rend="italic">Strasti</hi>, erotične filme
                predvajali v Kinu Sloga. Z množično uporabo videa in videoizposojevalnic je Kino
                Sloga proti koncu osemdesetih let začel izgubljati privlačnost, saj so se filmske
                erotične in pornovsebine preselile v zasebnost stanovanj.<note place="foot" xml:id="ftn40" n="39"> Repe in Kerec, <hi rend="italic">Slovenija moja dežela,</hi> 245, 246.</note>
            </p>
            <p>Prvi festival homoseksualne družabnosti in kulture Magnus, ki je vključeval
                projekcijo filmov z gejevsko vsebino, diskusije, razstave in DJ-večere, se je
                odvijal v Klubu FV Šiška med 24. in 29. aprilom 1984.<note place="foot" xml:id="ftn41" n="40"> Magnus je bilo prvo javno
                        organizirano homoseksualno gibanje v takratni socialistični
                    Evropi.</note>
            </p>
            <p>Dejavnost skupine FV se je leta 1984 iz Šiške preselila v prostore na Kersnikovi 4
                (K4) v Ljubljani. Ponudba K4 je vključevala žanrske DJ-večere (plesno godbo, jazz,
                razne zvrsti punka, postpunka in popa), jam sessione, fotografske razstave, glasbene
                videospote in filme. K4 je ohranil pomembno alternativno identifikacijsko, družabno
                in politično vlogo. Še vedno je širil meje dovoljenega in s tem pluraliziral javni
                prostor. Videoprogram je skupina poslej izvajala v Galeriji Kapelica, koncerte in
                klubski program pa v kletnih prostorih Kluba K4. Za potrebe gledališke dejavnosti je
                skupina FV dobila v uporabo še sobo št. 411, ki so jo člani FV uporabljali predvsem
                za delo glasbene skupine Borghesia in za delo Videa FV.<note place="foot" xml:id="ftn42" n="41"> Peče, »FV. Alternativna
                        kulturno-umetniška produkcija.«</note> V K4 je bil 3. aprila 1985
                organiziran prvi ženski večer skupine Lilit. Lilit, ki je radikalizirala slovenski
                ali takratni feminizem s položaja zagovarjanja enakopravnosti žensk na položaj boja
                za pravice lezbijk in za žensko osvoboditev, je potem organizirala redne mesečne
                ženske večere.<note place="foot" xml:id="ftn43" n="42">
                        Jeffs, »FV in 'tretja scena',« 128, 129.</note></p></div>
            <div><head>Likovnost subkulturne in alternativne
                    scene</head>
            <list>
                <item><label type="head"><hi rend="bold">a.) Grafiti</hi></label>
            <p>Pomemben element likovne plati delovanja Diska FV je bil
                njegov prostor. Zidovi hodnika Diska FV so predstavljali nenavadno atrakcijo;
                nekakšen predprostor neplesne komunikacije. Prekriti so bili z množico izrisanih,
                posprejanih, pobarvanih, polakiranih in kseroksiranih besed, imen bendov, smiselnih
                in nesmiselnih stavkov, uličnih in novih anarhistično punkovskih, tudi političnih
                klicev, gesel, znakov in besedil. Ti so prostoru dajali posebno obeležje –
                prostorsko vizualno različico punka, ki se je zarisal na zid v elementarnem,
                emocionalnem, pogosto polartikuliranem hotenju po zaznamovanju svoje
                    prisotnosti.<note place="foot" xml:id="ftn44" n="43">Igor Vidmar, »Dossier Disco Študent,« <hi rend="italic">Mladina</hi>, 26.
                        5. 1983, št. 21, 44.</note></p>
            <p>Grafiti so se sicer na ulicah Ljubljane pojavili proti koncu
                sedemdesetih let v obliki pisanja parol, imen punk skupin in znakov. Na zidove Diska
                FV so se naselili, potem ko so mestni organi izvedli akcijo čiščenja zidov in
                ukrepov proti grafitarjem. Disko FV je ustvarjalcem grafitov ponudil varen kraj, saj
                so bili tu varni pred preganjanjem. Hodnik Diska FV je postal nadomestilo za urbani
                    prostor.<note place="foot" xml:id="ftn45" n="44">
                        Grafenauer Krnc, »Poišči me v vlažni kleti,« 209, 210.</note></p></item>
                <item><label type="head"><hi rend="bold">b.) Plakati, letaki in stenski časopis</hi></label>
            <p>Plakati, letaki, ki so vabili na koncertne in druge kulturne
                dogodke, so nosili sporočila; hkrati pa so likovno estetiko subkulture iz prostorov
                Diska FV širili tudi v urbani prostor. Plakate, ki so bili ustvarjeni po načelu <hi rend="italic">naredi si sam (do it yourself – DIY),</hi> so člani skupine FV,
                zunanji člani, člani glasbenih skupin na črno lepili po centru Ljubljane. Plakati so
                bili ustvarjeni v tehniki kolaža in risbe, dodatno prepoznavnost pa so dobili s
                tehniko kseroksiranja, ki je bila izbrana zaradi finančne dostopnosti. Plakati so
                razkrivali povezavo med umetniško avantgardo in mladinsko punkersko kulturo, ki jo
                je Greil Marcus imenoval »skrita zgodovina dvajsetega stoletja«. Plakati, ki so
                utrdili načelo montaže kot pomembno sredstvo parodije, ironije, likovnega in tudi
                političnega boja na področju množične kulture, so imeli specifično naracijo,
                povezano s klubi. Nekateri plakati FV so učinkovali zelo brutalno, ker svoje likovne
                vsebine niso estetizirali. Načelo montaže raznih elementov je lahko povzročilo
                njihovo politično reinterpretacijo. Podoba plakata za performans <hi rend="italic">Kdo je ugasnil luč?</hi>, oblikovana s pomočjo reproducirane fotografije
                političnega sodnega procesa, npr. skupaj z naslovom performansa nakazuje, da se je
                socializem znašel v mraku.<note place="foot" xml:id="ftn46" n="45"> Jeffs, »FV in 'tretja scena',« 111, 112.</note>
            </p>
            <p>Likovne ekspresije <hi rend="italic" xml:space="preserve">naredi si sam </hi>so imele tudi zasnovo
                likovnega metakomentarja raznih kulturnih, družbenih in medijskih podob.
                Sporočilnost nekaterih plakatov je presegala zgolj informiranje o dogodku. Bila je
                tudi oblika političnega osveščanja javnosti. S prakso spontanega in grobega
                grafičnega oblikovanja ter montažo tipografij in podob ready made plakatov se je FV
                uprlo industrijskemu načinu promocije in distribucije popularne kulture ter
                negativnim reprezentacijam punkovske subkulture.<note place="foot" xml:id="ftn47" n="46"> Jeffs, »FV in 'tretja scena',« 112,
                    113.</note></p>
            <p>FV je svoje dejavnosti v javnosti propagiral z oblikovanjem
                prepoznavnih plakatov. Ti so bili s svojimi likovnimi, političnimi in erotičnimi
                vsebinami humorni, marsikdaj tudi šokantni. </p></item>
                <item><label type="head"><hi rend="bold">c.) Videodejavnost FV</hi></label>
            <p>Video, ki se je v slovenskem prostoru pojavil že leta 1969, je postal ključni medij
                alternativne scene. Med zgodnjo videoprodukcijo in videoprodukcijo subkulturne in
                alternativne scene je bila razlika, saj se je videoprodukcija slednjih mnogo bolj
                povezovala s takratno množično kulturo, glasbenim videospotom, filmom in
                gledališčem. Znanje o estetiki videospota je v Sloveniji leta 1981, v letu
                ustanovitve MTV-ja, začela širiti popularna kulturna oddaja <hi rend="italic">Videomix</hi> koprske televizije. Medij videa sta predvsem subkulturna in
                alternativna scena hitro sprejeli. Institucije, v katerih sta delovali, so bile
                namreč fleksibilne in dovzetne za eksperiment. V okviru subkulturne in alternativne
                scene so tako nastali videospoti, umetniški videi, posnetki koncertov in
                    performansov.<note place="foot" xml:id="ftn48" n="47">
                        Grafenauer Krnc, »Poišči me v vlažni kleti,« 205, 206.</note></p>
            <p>Skupina FV je videodejavnost začela razvijati leta 1982, ko so se na tržišču pojavile
                prve sorazmerno dostopne in cenene snemalne naprave. Skupina FV, ki je sprva
                delovala kot gledališče FV 112/15, je video uporabljala pri svojih predstavah.
                Pomemben del videoprodukcije so bili dokumentarni posnetki koncertov in dogajanja v
                Disku FV ter serija filmov z imenom <hi rend="italic">Kalejdoskop</hi>,
                dokumentacija likovne produkcije, mode, fotografije, grafiti slikarstva in grafitov
                ter projektov skupine Irwin. Pomembno vlogo je imela tudi domača produkcija
                videospotov. FV Video je poleg ustvarjanja videodel za skupino FV in skupino
                Borghesia skrbel tudi za video in koncertne posnetke drugih skupin (Videosex,
                Miladojka Youneed, Niet, Čao pičke, Tožibabe, Azra, Demolition Group itd.). S
                skupino FV sta namreč tesno povezana razvoj slovenske videoumetnosti in nastanek
                progresivnih smernic v glasbi, kot so jih med drugimi izražale skupine Borghesia,
                Videosex in Laibach.</p>
            <p>Za prvi avtorski video velja delo enega izmed članov skupine FV, Gorana Devideja. Ta
                je glasbeno podlago nemške skupine DAF obogatil z računalniško animacijo.<note place="foot" xml:id="ftn49" n="48"> Zemira Alajbegović
                        et al., <hi rend="italic">Videodokument: Video umetnost v slovenskem
                            prostoru 1969–1998. Eseji.</hi> (Ljubljana: Open Society Institute –
                        Slovenia, 1999).</note> FV je videoprodukcijo sproti predstavljala
                občinstvu, ki je v dokumentarnih posnetkih gledalo samo sebe in postalo eno izmed
                nastopajočih v klubu. Videoprogrami FV, organizirani ob nedeljah, so s predvajanjem
                sicer nedostopnih filmov prispevali tudi k filmski osveščenosti občinstva. Vsebina
                videodel se je radikalizirala zlasti pri temi spolnosti. Poudarjene vsebine
                spolnosti so pomenile obliko zavzemanja ali širitve političnega prostora. Erotične,
                pornografske, moške in ženske homoseksualne in sadomazohistične scene so v
                videodelih FV, Borghesie, skupine Meje kontrole št. 4 prikazovale s stališča
                vladajoče kulture transgresivne spolne prakse, s čimer so opozarjale na dejanski
                obstoj zasebne sfere, delujoče neodvisno od oblasti.</p>
            <p>Neposredno najbolj pornografski video FV je video z naslovom <hi rend="italic">Obnova</hi> iz leta 1983, katerega naslov namiguje, da gre za reproduktivno
                    spolnost.<note place="foot" xml:id="ftn50" n="49">
                        Jeffs, »FV in 'tretja scena',« 117, 118.</note>
            </p>
            <p>Video je omogočil tudi manipulacijo političnega materiala in materiala množične
                kulture. V videu <hi rend="italic" xml:space="preserve">Tereza </hi>(1983) skupina
                FV namreč uporablja dele pesmi takratne jugoslovanske zvezde Tereze Kesovije v
                kombinaciji s posnetki množic na pogrebih politikov, zborovanj partijskih delegatov
                ter posnetki melodram in televizijskih oddaj. Ljubezenska pesem, v kateri se
                Kesovija sprašuje, kaj je ostalo od ljubezni in sreče, v videu nastopa kot alegorija
                družbenih in političnih odnosov v socialistični Jugoslaviji. Od nekdanje ljubezni
                ali obdobja socialističnega zanosa so ostale le, kot poje Kesovija, <hi rend="italic">dolge jeseni in ovenelo cvetje</hi> in bolečina.<note place="foot" xml:id="ftn51" n="50"> Jeffs, »FV in 'tretja scena',«
                        118.</note></p>
            <p>Z nastankom novih vsebin in ustvarjalnih praks so nekatera videodela takratne
                alternativne scene funkcionirala kot radikalizacija takratnih upodobitvenih možnosti
                in predstavljala jasen političen poseg v prostor performansa in novih medijev, filma
                ter videa.<note place="foot" xml:id="ftn52" n="51"> Marina
                        Gržinić, »Performans, feminizem in queer,« v: <hi rend="italic">Trenutki
                            odločitve: performativno, politično in tehnološko: umetniški video,
                            filmska in interaktivna večmedijska dela Marine Gržinić in Aine Šmid
                            1982–2005</hi>, ur. Marina Gržinić et al. (Ljubljana: Društvo ZAK,
                        Društvo za proučevanje zgodovine, antropologije in književnosti, 2006),
                        95.</note>
            </p>
            <p>Generacija, ki se je pojavila na družbenem prizorišču, je predstavljala protipol
                ideološkim in represivnim mehanizmom oblasti.</p></item></list></div>
            <div><head>Založba FV</head>
            <p>Založbo FV je skupina FV kot neodvisno založbo ustanovila leta 1985. V prvem letu
                delovanja se je posvečala izdajanju glasbenih plošč ter videoizdelkov skupine
                Borghesia in ljubljanske hardkor scene; med letoma 1985 in 1991 pa je pri Založbi FV
                izšlo 40 kaset, 9 LP-plošč in 7 glasbenih videokaset slovenskih in jugoslovanskih
                skupin. S tem je Založba FV vzpostavila vsejugoslovansko distribucijsko mrežo; imela
                pa je tudi mednarodno razvito distribucijsko mrežo.<note place="foot" xml:id="ftn53" n="52"> Jeffs, »FV in 'tretja scena',« 130,
                    131.</note></p></div>
            <div><head>Borghesia</head>
            <p>Skupina Borghesia, ki se je prvič predstavila s koncertom na prireditvi Novi rock
                leta 1983, je pomenila nadgradnjo dejavnosti skupine FV. Gledališkost FV-ja je
                Borghesia nadgradila z avtorsko glasbo in tehnološko ter prostorsko razširitvijo,
                saj je lahko delovala v klubih, koncertnih dvoranah, galerijah in na odrskih deskah.
                Koncertni nastopi Borghesie so bili podprti z videoprojekcijami, saj je bil, kot je
                izjavil eden od njenih članov, začetni namen Borghesie <hi rend="italic">videobend,</hi> katerega končni izdelek bi bila videokaseta. Borghesio kot
                celoto so poleg glasbe sestavljale vizualne, performativne ali besedilne vsebine. V
                svoji pojavnosti je kritizirala nekatere oblike vsakdanjega življenja, razvijala
                probleme spolne osvoboditve, zagovarjala nova družbena gibanja in se postavljala
                proti represivni in militarizirani naravi socializma in tistih pojavnih oblik
                socialistične prakse, ki so bile v nasprotju z deklarirano utopično vsebino samega
                socializma. </p>
            <p>Glasbeni vplivi pri Borghesii so bili eklektični. Po letu 1986 je uveljavljala načela
                glasbene montaže in kolažiranja ter »remiksanja« skladb v nove variacije.<note place="foot" xml:id="ftn54" n="53"> Jeffs, »FV in
                        'tretja scena',« 130, 131.</note> Borghesia, ki je svojo značilno
                estetiko črpala iz podob prepovedanega, tabuiziranega in zatrtega, je pomagala
                definirati žanr <hi rend="italic">electronic body music</hi> (EBM). Do srede
                devetdesetih let je izdala štiri albume za evropsko neodvisno založbo <hi rend="italic">Play it again Sam (PIAS).</hi> Tehnološki razvoj, dostopnost in
                zmogljivost opreme so Borghesii namreč omogočili ustvarjanje vedno bolj kompleksne
                zvočne in vizualne podobe.<note place="foot" xml:id="ftn55" n="54"> Po zatišju od sredine devetdesetih let prejšnjega
                        stoletja je skupina Borghesia v novi petčlanski sestavi junija 2014 za
                        ameriško založbo Metropolis Records izdala novo ploščo z naslovom And Man
                        Created God. »Borghesia, kultna skupina osemdesetih, znova na ljubljanskem
                        odru,« <hi rend="italic">Prvi interaktivni multimedijski portal</hi>, <hi rend="italic">MMC RTV Slovenija</hi>, pridobljeno 5. 4. 2018,
                    <ref target="http://www.rtvslo.si/kultura/glasba/borghesia-kultna-skupina-osemdesetih-znova-na-ljubljanskem-odru/377391">http://www.rtvslo.si/kultura/glasba/borghesia-kultna-skupina-osemdesetih-znova-na-ljubljanskem-odru/377391</ref>.</note></p></div>
            <div><head>Sklep</head>
            <p>Nova družbena gibanja, avtonomne ustvarjalnosti, bitke za prostor alternativne in
                subkulturne scene iz osemdesetih let so svoje nadaljevanje doživele v samostojni
                Sloveniji z zasedbo nekdanje vojašnice Jugoslovanske ljudske armade (JLA) na
                Metelkovi ulici v Ljubljani leta 1993 in njenim preoblikovanjem v alternativni
                kulturni center.</p></div>
            
        </body>
        <back>
            <div type="bibliography">
                <head>Viri in literatura</head>
            <list><head>Arhivski viri:</head>
                <item>SI AS, Arhiv Republike Slovenije:<list>
                    <item>SI AS 1942 Študentsko kulturno društvo Forum, 1959-1984. Dostopen: <ref target="http://arsq.gov.si/Query/detail.aspx?ID=27597">http://arsq.gov.si/Query/detail.aspx?ID=27597</ref></item></list></item>
            </list>
            <listBibl>
                <head>Literatura:</head>
                <bibl>Alajbegović, Zemira. Barbara Borčić, Sabina Potočki in Suzana Tratnik. Eseji.
                    <hi rend="italic">Videodokument: Video umetnost v slovenskem prostoru
                        1969-1998.</hi> Ljubljana : Open Society Institut –
                    Slovenia, 1999.</bibl>
                <bibl>Čepič, Zdenko. »Gospodarska kriza.« V: <hi rend="italic">Slovenska novejša
                    zgodovina : od programa Zedinjena Slovenija do mednarodnega priznanja
                    Republike Slovenije 1848-1992</hi>, ur. Neven Borak in Jasna Fischer,
                    1151–1153. Ljubljana: Mladinska knjiga, 2006.</bibl>
                <bibl>Čopič, Vesna in Gregor Tomc, ur. <hi rend="italic">Kulturna politika v
                    Sloveniji: simpozij</hi>. Ljubljana: Fakulteta za družbene vede,
                    1998.</bibl>
                <bibl>Gabrič, Aleš. »Politična kriza.«, V: <hi rend="italic">Slovenska novejša
                    zgodovina : od programa Zedinjena Slovenija do mednarodnega priznanja
                    Republike Slovenije 1848-1992</hi>, ur. Neven Borak in Jasna Fischer,
                    1148–1151. Ljubljana: Mladinska knjiga, 2006.</bibl>
                <bibl>Gabrič, Aleš. »Na zahodu vzhodnega sveta.« V: <hi rend="italic">Slovenska
                    novejša zgodovina : od programa Zedinjena Slovenija do mednarodnega
                    priznanja Republike Slovenije 1848-1992</hi>, ur.
                    Neven Borak in Jasna Fischer, 1158–1165. Ljubljana: Mladinska knjiga,
                    2006.</bibl>
                <bibl>Grafenauer Krnc, Petja. »Poišči me v vlažni kleti.« V: <hi rend="italic">FV :
                    alternativa osemdesetih = alternative scene of the eighties</hi>, ur. Breda
                    Škrjanec, 201–220. Ljubljana: Mednarodni grafični likovni center, 2008. </bibl>
                <bibl>Gržinić, Marina, »Performans, feminizem in queer.« V: <hi rend="italic">Trenutki odločitve: performativno, politično in tehnološko : umetniški
                    video, filmska in interaktivna večmedijska dela Marine Gržinić in Aine Šmid
                    1982-2005</hi>, ur. Marina Gržinić in Tanja Velagić 84-97. Ljubljana:
                    Društvo ZAK, Društvo za proučevanje zgodovine, antropologije in književnosti,
                    2006.</bibl>
                <bibl>Jeffs, Nikolai. »FV in »tretja scena« 1980–1990.« V: <hi rend="italic">FV :
                    alternativa osemdesetih = alternative scene of the eighties</hi>, ur. Breda
                    Škrjanec, 101–45. Ljubljana : Mednarodni grafični likovni center, 2008.</bibl>
                <bibl>Korda Andrič, Neven. »Alternativna kulturna produkcija.« Diplomsko delo,
                    Univerza v Ljubljani : Fakulteta za družbene vede, 2008.</bibl>
                <bibl>Krečič, Jela. »Afera naše in vaše mladosti.<hi rend="italic">« Delo, Sobotna
                    priloga</hi>, 18. 3. 2017. Dostopen 5. 4. 2018. <ref target="http://www.delo.si/sobotna/afera-nase-in-vase-mladosti.html">http://www.delo.si/sobotna/afera-nase-in-vase-mladosti.html</ref>.</bibl>
                <bibl>Laibach. »Prejeli smo.« <hi rend="italic">Mladina</hi>, 12. maj 1983.</bibl>
                <bibl>Meier, Viktor.
                    <hi rend="italic" xml:space="preserve">Zakaj je razpadla Jugoslavija. </hi>Ljubljana:
                    Znanstveno in publicistično središče, 1996.</bibl>
                <bibl>Peče, Nina. »FV. Alternativna kulturno-umetniška produkcija.« Diplomsko delo,
                    Univerza v Ljubljani: Fakulteta za družbene vede, 2003.</bibl>
                <bibl>Repe, Božo in Darja Kerec.
                    <hi rend="italic" xml:space="preserve">Slovenija moja dežela: družbena revolucija v osemdesetih letih. </hi>Ljubljana:
                    Cankarjeva založba, 2017.</bibl>
                <bibl>Repe, Božo. »Trenja in vrenja.« V: <hi rend="italic">Slovenska Kronika XX.
                    stoletja 1941-1992, </hi>ur.
                    Marjan Drnovšek in Drago Bajt, 373. Ljubljana: Nova revija, 1997.</bibl>
                <bibl>Repe, Božo. »Alternativna subkultura.« V: <hi rend="italic">Slovenska Kronika
                    XX. stoletja 1941-1992, </hi>ur.
                    Marjan Drnovšek in Drago Bajt, 376. Ljubljana: Nova revija, 1997.</bibl>
                <bibl>Štefančič, Marcel jr.. »Kako je nastal Laibach. In kako je preprečil
                    fašizacijo Slovenije.« <hi rend="italic">Mladina</hi>, 24. 3. 2017. Dostopen, 4.
                    4. 2018. <ref target="http://www.mladina.si/179257/kako-je-nastal-laibach/">http://www.mladina.si/179257/kako-je-nastal-laibach/</ref>.</bibl>
                <bibl>Trampuš, Jure. »Plakatna afera,« <hi rend="italic">Mladina 20</hi>, 24. 5.
                    2007. Dostopen 5. 4. 2018. <ref target="http://www.mladina.si/97147/plakatna-afera/">http://www.mladina.si/97147/plakatna-afera/</ref>.</bibl>
                <bibl>Ule, Mirjana. <hi rend="italic">Mladina za modernizacijo slovenske
                    družbe</hi>. Ljubljana: Marksistični center CK ZKS, 1989.</bibl>
                <bibl>Vidmar, Igor. »Dossier Disco Študent.« <hi rend="italic">Mladina</hi>, 26. 5.
                    1983.</bibl>
                <bibl>Vurnik, Blaž. <hi rend="italic">Med Marxom in punkom. Vloga Zveze
                    socialistične mladine Slovenije pri demokratizaciji Slovenije (1980 –
                    1990).</hi> Ljubljana: Modrijan, 2005.</bibl>
            </listBibl>
            <listBibl>
                <head>Elektronski viri:</head>
                <bibl>»Borghesia, kultna skupina osemdesetih, znova na ljubljanskem odru.« <hi rend="italic">Prvi interaktivni multimedijski portal, MMC RTV
                    Slovenija</hi>. Pridobljeno 5. 4. 2018. <ref target="http://www.rtvslo.si/kultura/glasba/borghesia-kultna-skupina-osemdesetih-znova-na-ljubljanskem-odru/377391">http://www.rtvslo.si/kultura/glasba/borghesia-kultna-skupina-osemdesetih-znova-na-ljubljanskem-odru/377391</ref>.</bibl>
                <bibl>»Igor Vidmar - Wikipedija, prosta enciklopedija.« Pridobljeno 4. 4. 2018. <ref target="https://sl.wikipedia.org/wiki/Igor_Vidmar">https://sl.wikipedia.org/wiki/Igor_Vidmar</ref>.</bibl>
                <bibl>»Laibach - Wikipedija, prosta enciklopedija.« Pridobljeno 4. 4. 2018. <ref target="https://sl.wikipedia.org/wiki/Laibach">https://sl.wikipedia.org/wiki/Laibach</ref>. </bibl>
            </listBibl></div>
            <div type="summary" xml:lang="en">
                <docAuthor>Marta Rendla</docAuthor>
            <head><hi rend="allcaps">Alternative cultural movements and ”conglomerate FV” in the 1980s
                in Slovenia</hi></head>
            <head><hi rend="allcaps">Summary</hi></head>
            <p>In the 1980s, the alternative culture in Slovenia consisted of the punk and post-punk
                scene, youth clubs in Ljubljana and across Slovenia, organisations such as ŠKUC
                Forum, ŠKUC Gallery, various artistic and new social movements, and some aspects of
                the theatre and the media, for example the
                <hi rend="italic">Radio Študent</hi> radio, the <hi rend="italic">Mladina</hi> magazine and the student newspapers <hi rend="italic">Tribuna</hi> and <hi rend="italic">Katedra</hi>. Through the formation of
                alternative and social identities, the Slovenian punk scene participated at the end
                of the 1970s in the mobilisation of a civil society initiative and thus enabled the
                development of alternative artistic structures, culture institutions and media, as
                well as the integration of an alternative public. These structures operated and
                formed within state institutions, while preserving their autonomy in terms of
                content. In the eighties, the alternative culture, which had spread by means of
                subcultural activities and with the aim of preventing marginalisation of alternative
                art practices in the mass culture, represented a rejection of the repressive state
                control in Slovenia. </p>
            <p>The key part of the alternative scene was the FV institution, a complex cultural and
                artistic organisation and programme leader. In the 1980, FV was a creative theatre
                and music group that brought together current social issues with innovative and
                artistic means. Its club programme FV Disco united and represented the diversified
                cultural and artistic production, offered the alternative public a place for
                socialising and documented the events through their own video production. FV
                comprised a theatre, the organisation of club, concert and conference events,
                artistic creation, video presentation, documentation and production, music and
                performances by the Borghesia group and the FV label. FV opened and maintained a
                real and symbolic place, which was also visited by other players on the alternative
                scene. In addition to <hi rend="italic">Neue Slovenische Kunst</hi> a.k.a. NSK
                (English: New Slovenian Art) in Slovenia and <hi rend="italic">Novi
                    primitivizam</hi> a.k.a. NP (English: New Primitives) in Bosnia and Herzegovina,
                FV was one of the three avant-garde post-punk movements that where of great
                importance not only locally in Slovenia, but across Yugoslavia and globally as well.
                Today, the materials and legacy created by FV in their video, documentary and
                independent publishing activity offer an important contribution to a better
                understanding of the Slovenian alternative scene in the 1980s. The struggle for
                space, which was fought in the eighties by FV and other members of Ljubljana’s then
                alternative scene, as well as the ideals of the new social movements, i.e.
                autonomous creativity, demilitarisation, sexual freedom and gay and lesbian rights,
                continued with the occupation of the former Yugoslav People’s Army (YPA) barracks at
                the Metelkova street in Ljubljana in 1993 and its reorganisation into a centre of
                alternative culture.</p></div>
        </back>
    </text>
</TEI>