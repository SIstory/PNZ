<?xml version="1.0" encoding="UTF-8"?><TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Sprejetje Kjotskega protokola Okvirne konvencije ZN o spremembi podnebja</title>
                <author>
                    <name>
                        <forename>Tomaž</forename>
                        <surname>Gerden</surname>
                    </name>
                    <roleName>Mag.</roleName>
                    <roleName>novinar</roleName>
                    <affiliation>Radio Slovenija</affiliation>
                    <address>
                        <addrLine>Tavčarjeva 17</addrLine>
                        <addrLine>SI - 1550 Ljubljana</addrLine>
                    </address>
                    <email>tomaz.gerden@rtvslo.si</email>
                </author>
            </titleStmt>
            <editionStmt>
                <edition><date>2018-05-28</date></edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Kongresni trg 1</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/278</pubPlace>
                <date>2018</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">58</biblScope>
                <biblScope unit="issue">2</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <profileDesc>
            <langUsage>
                <language ident="sl"/>
                <language ident="en"/>
            </langUsage>
            <textClass>
                <keywords xml:lang="en">
                    <term>climate change</term>
                    <term>Kyoto Protocol</term>
                    <term>greenhouse gases</term>
                    <term>global warming</term>
                    <term>the United Nations Framework Convention on Climate Change</term>
                    <term>Conference of the Parties – COP</term>
                    <term>non-governmental environmental organisations</term>
                    <term>Intergovernmental Panel on Climate Change – IPCC</term>
                    <term>European Union</term>
                    <term>United States of America</term>
                </keywords>
                <keywords xml:lang="sl">
                    <term>podnebne spremembe</term>
                    <term>Kjotski protokol</term>
                    <term>toplogredni plini</term>
                    <term>segrevanje ozračja</term>
                    <term>Okvirna konvencija ZN o podnebnih spremembah</term>
                    <term>Konferenca pogodbenic Kjotskega protokola</term>
                    <term>nevladne okoljske organizacije</term>
                    <term>Medvladni odbor za podnebne spremembe – IPCC</term>
                    <term>Evropska unija</term>
                    <term>Združene države Amerike</term>
                </keywords>
            </textClass>
        </profileDesc>
        <revisionDesc>
            <listChange>
                <change>
                    <date>2017-10-15</date>
                    <name>Neja Blaj Hribar</name>
                    <desc>Pretvorba iz DOCX v TEI, dodatno kodiranje</desc>
                </change>
            </listChange>
        </revisionDesc>
    </teiHeader>
    <text>
        <front>
            <docAuthor>Tomaž Gerden<note place="foot" xml:id="ftn1" n="1"><hi rend="footnote_reference">*</hi> Mag., novinar, Radio Slovenija,
                Tavčarjeva 17, SI-1550 Ljubljana, <ref target="mailto:tomaz.gerden@rtvslo.si">tomaz.gerden@rtvslo.si</ref>.</note></docAuthor>
            <docImprint>
                <idno type="cobissType">Cobiss tip: 1.01</idno>
                <idno type="UDC">UDK: 502.14: 341.24 (100)"1997"</idno>
            </docImprint>
            <div type="abstract">
                <head>IZVLEČEK</head>
    <p><hi rend="italic">Zaradi znanstvenih raziskav o čedalje večjih izpustih plinov,
                    nastalih predvsem ob izgorevanju goriv fosilnega izvora, ki preveč segrevajo
                    ozračje in povzročajo škodljive učinke podnebnih sprememb, je prišlo do ukrepov
                    na ravni OZN. Te so terjale tudi nevladne okoljske organizacije. Na konferenci
                    OZN o okolju in razvoju junija 1992 v Riu de Janeiru so voditelji članic
                    svetovne organizacije sprejeli Okvirno konvencijo ZN o podnebnih spremembah. Po
                    procesu ratifikacij je začela veljati marca 1994. Predvidevala je tudi
                    oblikovanje dodatka – protokola o obveznem zmanjševanju izpustov toplogrednih
                    plinov. O njem so se pogodbenice okvirne konvencije začele pogajati na svoji
                    prvi letni konferenci COP1 v Berlinu marca in aprila 1995. Države v razvoju so
                    zaradi svojih nizkih izpustov toplogrednih plinov na prebivalca in pravice do
                    razvoja zahtevale, da obvezna zmanjšanja omenjenih izpustov uvedejo le
                    industrijsko razvite države. V taboru slednjih je večje izpuste zagovarjala
                    Evropska unija, manjše, zaradi pritiska naftnih in premogovniških lobijev, ZDA,
                    proti vsem ukrepom pa so bile države OPEC. Po daljših pogajanjih je bil protokol
                    ob koncu konference COP3 v Kjotu sprejet 11. decembra 1997. Veljal je le za
                    skupino industrijsko razvitih držav, ki so morale do leta 2012 zmanjšati svoje
                    izpuste povprečno za 5,2 odstotka glede na izhodiščno leto 1990. Za EU in
                    Slovenijo je bilo uvedeno 8-odstotno znižanje. Ker so ZDA l. 2001 izstopile iz
                    Kjotskega protokola, je prišlo do zamude pri ratifikaciji. Protokol je začel
                    veljati 16. februarja 2005, ko ga je ratificiralo več kot 55 članic OZN, ki so
                    skupaj izpuščale več kot 55 odstotkov vseh svetovnih izpustov toplogrednih
                    plinov.</hi></p>
            <p><hi rend="italic">Ključne besede: podnebne spremembe, Kjotski protokol, toplogredni
                    plini, segrevanje ozračja, Okvirna konvencija ZN o podnebnih spremembah,
                    Konferenca pogodbenic Kjotskega protokola, (Conference of the Parties – COP),
                    nevladne okoljske organizacije, Medvladni odbor za podnebne spremembe – IPCC,
                    Evropska unija, Združene države Amerike</hi></p>
            </div>
            <div type="abstract" xml:lang="en">
            <head>ABSTRACT</head>
            <head>THE ADOPTION OF THE KYOTO PROTOCOL OF THE UNITED NATIONS FRAMEWORK CONVENTION ON
                CLIMATE CHANGE</head>
            <p><hi rend="italic"> The measures at the level of the United Nations have been
                    implemented in light of the scientific research on the increasing emissions of
                    gases, predominantly created during fossil fuels combustion, which cause the
                    warming of the atmosphere and result in harmful climate change effects. The
                    adoption of this measures has also been demanded by non-governmental
                    environmental organisations. The United Nations Framework Convention on Climate
                    Change was adopted by the leaders of the intergovernmental organisation members
                    at the United Nations Conference on Environment and Development in June 1992 in
                    Rio de Janeiro. After the ratification process, it came into force in March
                    1994. It also provided for the drawing-up of an appendix: a Protocol on the
                    obligatory reduction of greenhouse gas emissions. The Parties to the Framework
                    Convention started the negotiations at their first annual conference COP1 in
                    Berlin in March and April 1995. Due to their modest greenhouse gas emissions per
                    capita and their right to development, the developing states demanded that the
                    obligatory reductions of these emissions only be implemented by the
                    industrially-developed countries. In the latter camp, the European Union
                    favoured a tougher implementation; the United States of America argued for a
                    less demanding agreement due to the pressure of the oil and coal lobbies; while
                    the OPEC member countries were against all measures. After lengthy negotiations,
                    the Protocol was adopted at the end of the COP3 Conference in Kyoto on 11
                    December 1997. It only involved a group of industrially developed countries,
                    which undertook to reduce their emissions by 5.2 %, on average, until the year
                    2012 in comparison with the base-year of 1990. In the EU as well as in Slovenia,
                    an 8 % reduction was implemented. As the United States of America withdrew from
                    the Kyoto Protocol in 2001, its ratification was delayed. It came into force on
                    16 February 2005, after it had been ratified by more than 55 UN member states,
                    together responsible for more than 55 % of the total global greenhouse gas
                    emissions.</hi></p>
            <p><hi rend="italic">Keywords: climate change, Kyoto Protocol, greenhouse gases, global
                    warming, the United Nations Framework Convention on Climate Change, Conference
                    of the Parties – COP, non-governmental environmental organisations,
                    Intergovernmental Panel on Climate Change – IPCC, European Union, United States
                    of America</hi></p>
            </div>
        </front>
        <body>
            <div><head>Od znanstvenih ugotovitev do sprejetja prvih mednarodnih
                    dogovorov</head>
            <p> Enajstega decembra leta 1997 so na 3. konferenci pogodbenic Okvirne konvencije
                Združenih narodov o spremembi podnebja (United Nations Framework Convention on
                Climate Change) v Kjotu na Japonskem sprejeli protokol k omenjeni konvenciji,
                pozneje večkrat omenjan kar »Kjotski protokol«.<note place="foot" xml:id="ftn2" n="1"> »Ukaz o razglasitvi Zakona o ratifikaciji Okvirne konvencije Združenih
                        narodov o spremembi podnebja« (zakon vsebuje uradni slovenski prevod
                        konvencije in uradno besedilo v angleščini), <hi rend="italic">Uradni list
                            RS</hi>, št. 59, 19. 10. 1995, <ref target="https://www.uradni-list.si/_pdf/1995/Mp/m1995059.pdf">https://www.uradni-list.si/_pdf/1995/Mp/m1995059.pdf</ref>. »Ukaz o
                        razglasitvi Zakona o ratifikaciji Kjotskega protokola k Okvirni konvenciji
                        Združenih narodov o spremembi podnebja« (zakon vsebuje omenjeni protokol v
                        slovenskem prevodu in angleškem izvirniku), <hi rend="italic">Uradni list
                            RS</hi>, št. 60, 10. 7. 2002, <ref target="https://www.uradni-list.si/_pdf/2002/Mp/m2002060.pdf">https://www.uradni-list.si/_pdf/2002/Mp/m2002060.pdf</ref><hi rend="Hyperlink">.</hi> Kjotski protokol se v različnih besedilih (tudi
                        v uradnih dokumentih) zapisuje tudi v jezikovnih različicah Kyotski in
                        Kiotski (op. T. G.).</note> Gre za prvi mednarodni dokument, ki določa
                obvezno zmanjševanje količine izpustov toplogrednih plinov za skupino industrijsko
                razvitih držav. Po dolgem procesu ratifikacije je začel veljati 16. februarja 2005.
                Čeprav so ga številni (nekatere države, nevladne okoljske organizacije, znanstveniki
                in sredstva javnega obveščanja) upravičeno kritizirali zaradi premajhne
                ambicioznosti, torej nizko postavljenih ciljev, je vseeno pomemben prvi dejanski
                korak v boju proti podnebnim spremembam. Vsi prejšnji mednarodni dokumenti na tem
                področju, ki so nastali v okviru Organizacije združenih narodov, so namreč zgolj
                načelni, brez določenih obveznosti in mehanizmov za spremljanje njihovega
                uresničevanja. </p>
            <p> Do sprejetja Kjotskega protokola je minilo veliko časa, preden so politični
                odločevalci sprejeli znanstvene meritve o čedalje večjih koncentracijah tako
                imenovanih toplogrednih plinov v ozračju in znanstveno tezo, da je za to odgovoren
                človek. Antropogeni izpusti<note place="foot" xml:id="ftn3" n="2"> Termin izpusti
                        se v literaturi uporablja tudi s sopomenko (tujko) emisije.</note> teh
                plinov povzročajo preveliko segrevanje ozračja in s tem škodljive spremembe
                podnebja. Gre za tako imenovani učinek tople grede, ko ti plini delujejo kot steklo
                na rastlinjakih: prepuščajo svetlobo in zaustavljajo toploto.<note place="foot" xml:id="ftn4" n="3"> Poljudnoznanstveni opis tega pojava je v knjigi Matjaž
                        Ravnik, <hi rend="italic">Topla greda, Podnebne spremembe, ki jih povzroča
                            človek</hi> (Ljubljana: Tangram in Prirodoslovno društvo Slovenije,
                        1997), 14–20. Gl. tudi Andrej Kranjc, »Sprememba podnebja, Kyotski protokol
                        in Slovenija« (magistrsko delo, Univerza v Ljubljani, 2005),
                    16–21.</note> Pri opisu tega pojava so zato skovali termin 'učinek tople
                grede' (angl. greenhouse effect). Prvi je o tem pisal švedski kemik Svante August
                Arrhenius (1859–1927) že leta 1896 (raziskoval je vzroke za pojav ledenih dob), ko
                je ugotovil, da najbolj pogosti toplogredni plin ogljikov dioksid, ki nastaja ob
                kurjenju fosilnih goriv (premoga, nafte in zemeljskega plina) zadržuje toploto v
                ozračju in s tem lahko povzroči spremembe podnebja.<note place="foot" xml:id="ftn5" n="4"> »Svante Arrhenius,« <hi rend="italic">Nobelprize.org</hi>, Nobel Media
                        AB 2014,
                            <hi rend="Hyperlink" xml:space="preserve">pridobljeno 20. 6. 2018, </hi><ref target="http://www.nobelprize.org/nobel_prizes/chemistry/laureates/1903/arrhenius-bio.html%20%20">http://www.nobelprize.org/nobel_prizes/chemistry/laureates/1903/arrhenius-bio.html</ref><hi rend="Hyperlink">.</hi></note> Arrhenius je leta 1903 dobil Nobelovo
                nagrado za kemijo, vendar ne za omenjeno odkritje, ki je utonilo v pozabo. Zanimanje
                za to temo se je spet pojavilo šele v štiridesetih in petdesetih letih dvajsetega
                stoletja. Leta 1957 je ameriški oceanograf dr. Roger R. D. Revelle (1909–1991)
                objavil odmevno znanstveno študijo o absorbciji ogljikovega dioksida v oceanih.<note place="foot" xml:id="ftn6" n="5"> Spencer Weart, »Roger`s Revelle`s
                        Discovery,« <hi rend="italic">American Institute of Physics,</hi>
                        pridobljeno 20. 6. 2018, <ref target="https://history.aip.org/climate/Revelle.htm">https:/history.aip.org/climate/Revelle.htm</ref>.</note> Marca 1958
                je dr. Charles David Keeling (1928–2005) začel redna merjenja (vsak dan) stopnje
                ogljikovega dioksida v ozračju na ugaslem, več kot štiri tisoč metrov visokem
                havajskem ognjeniku Mauna Loa.<note place="foot" xml:id="ftn7" n="6"> »Trends in
                        Atmospheric Carbon Dioxide,« <hi rend="italic">NOAA Earth System Research
                            Laboratory</hi>,
                            <hi rend="Hyperlink" xml:space="preserve">pridobljeno 6. 6. 2018, </hi><ref target="https://www.esrl.noaa.gov/gmd/ccgg/trends/">https://www.esrl.noaa.gov/gmd/ccgg/trends/</ref><hi rend="Hyperlink">.
                            Braasch, Gary, »Mauna Loa – Carbon Dioxide levels reach 400 ppm, a
                            danger sign to scientists,« <seg rend="italic">World</seg>
                            <seg rend="italic">View</seg>
                            <seg rend="italic">of</seg><seg rend="italic" xml:space="preserve"> Global </seg><seg rend="italic">Warming</seg>, pridobljeno 6. 6. 2018, </hi><ref target="http://www.worldviewofglobalwarming.org/pages/maunaloa.php">http://www.worldviewofglobalwarming.org/pages/maunaloa.php</ref><hi rend="Hyperlink">.</hi></note> Ogljikov dioksid se, tako kot drugi
                toplogredni plini, v ozračju hitro premeša, ne glede na zemljepisni vir izpustov,
                zato so to goro izbrali, ker so Havaji daleč od industrializiranih in gosto
                naseljenih območij. S tem so izključili lokalne vplive in dobili (kot se pač da)
                vzorec »povprečnega zraka« na Zemlji. Znanstveniki so na podlagi vzorcev zraka,
                ujetega v večnem ledu, ugotovili, da je bilo v ozračju pred industrijsko revolucijo
                in po zadnji ledeni dobi približno 280 delcev ogljikovega dioksida na milijon delcev
                zraka (280 ppm). Meritve so leta 1959 pokazale, da jih je malo manj kot 316, junija
                leta 2018 pa že 410. Hitro naraščanje koncentracij ogljikovega dioksida v ozračju
                (te so najvišje v zadnjih 800.000 letih) je prepričalo znanstvenike, da ne gre za
                naravni pojav, ampak predvsem za antropogeni vidik, torej izpuščanje tega plina
                zaradi človekovih dejavnosti večinoma pri kurjenju goriv fosilnega izvora v
                industriji in prometu ter požiganja gozdov. Ta ugotovitev je v šestdesetih in
                sedemdesetih letih 20. stoletja bolj ali manj ostala v znanstvenih krogih.
                Porajajoča se okoljska gibanja, javnost in politični svet so se takrat bolj
                ukvarjali s problemi onesnaževanja in varovanja posameznih ogroženih živalskih vrst
                (na primer kitov) in njihovih habitatov. Leta 1968 je Švedska Svetu Združenih
                narodov za gospodarstvo in socialo predlagala posebno srečanje vseh članic OZN o
                okolju. To se je zgodilo na »Konferenci Združenih narodov o človekovem razvoju«, ki
                je bila v Stockholmu od 5. do 16. junija 1972. Udeleženci (na konferenci niso
                sodelovale Sovjetska zveza in njene blokovske zaveznice razen Romunije), skupaj z
                jugoslovansko delegacijo, so sprejeli tudi posebno deklaracijo<note place="foot" xml:id="ftn8" n="7"> Louis B. Sohn, »The Stockholm Declaration on the Human
                        Environment,« <hi rend="italic">The Harvard International Law Journal,</hi>
                        14, št. 3 (1973): 451–508, pridobljeno 8. 1. 2018, <ref target="http://resources.spaces3.com/631e9a3e-f2f1-4fd8-ba02-2d8e46e215cc.pdf">http://resources.spaces3.com/631e9a3e-f2f1-4fd8-ba02-2d8e46e215cc.pdf</ref>.</note>
                s 26 načeli ali cilji, v kateri pa problematika prevelikega segrevanja ozračja in
                podnebnih sprememb ni bila posebej omenjena. Stockholmska deklaracija je bila zgolj
                načelni dokument brez pravnih obveznosti za članice OZN. Degradacija naravnega
                okolja se je po omenjeni konferenci, bila je sploh prvo mednarodno srečanje o
                okoljski problematiki, nadaljevala. Nadaljevali pa so se tudi pritiski
                okoljevarstvenikov in širše javnosti na politiko, da bi sprejeli več ukrepov za
                varovanje okolja tudi na mednarodni ravni. Širša javnost se je počasi začela
                zavedati tudi problematike podnebnih sprememb, kljub polemikam v znanstvenih krogih,
                kjer pa je čedalje več znanstvenikov zagovarjalo stališče, da na podnebje vpliva
                človek s svojimi dejavnostmi.</p></div>
            <div><head>Ustanovitve prvih mednarodnih okoljskih teles</head>
            <p>Generalna skupščina Organizacije združenih narodov je zato 19. decembra 1983 z
                resolucijo 38/161<note place="foot" xml:id="ftn9" n="8"> »Process of preparation
                        of the Environmental Perspective to the Year 2000 and Beyond,« <hi rend="italic">United Nations, General Assembly</hi>, 19. December 1983,
                        pridobljeno 20. 6. 2018, <ref target="http://www.un.org/documents/ga/res/38/a38r161.htm">www.un.org/documents/ga/res/38/a38r161.htm</ref>.</note> ustanovila
                posebno »Svetovno komisijo za okolje in razvoj«. Delovala je štiri leta. Ta komisija
                je pod vodstvom norveške političarke Gro Harlem Brundtland (poznana je tudi pod
                imenom Brundtlandova komisija) zbrala številne znanstvene študije in tudi pričevanja
                ljudi z ekološko degradiranih območij ter oktobra 1987 izdala poročilo »Naša skupna
                    prihodnost«.<note place="foot" xml:id="ftn10" n="9"> »Report of the World
                        Commission on Environment and Development: Our Common Future,« <hi rend="italic">UN World Commission on Environment and Development</hi>,
                        pridobljeno 20. 6. 2018, <ref target="http://www.un-documents/our-common-future.pdf">www.un-documents/our-common-future.pdf</ref>.</note> V tem
                dokumentu (obsega dvanajst poglavij) je že bila izrecno navedena problematika
                podnebnih sprememb, na primer v sedmem poglavju »Energija: Izbira za okolje in
                razvoj«, kjer v 11. točki v zvezi z okoljskimi tveganji omenja <hi rend="italic">resno možnost podnebnih sprememb zaradi »učinka tople grede«, ki ga povzročajo
                    plini, izpuščeni v ozračje, najpomembnejši je ogljikov dioksiod (CO2), ki
                    nastajajo pri izgorevanju goriv fosilnega izvora.</hi><note place="foot" xml:id="ftn11" n="10"> Ibid., 145, 146.</note> Zaradi poročila te
                komisije in na podlagi izkušenj pri obravnavi zaščite ozonskega plašča so se članice
                OZN dogovorile, da bodo podobno pot ubrale tudi glede problematike podnebnih
                sprememb. Dunajsko konvencijo o zaščiti ozonskega plašča<note place="foot" xml:id="ftn12" n="11"> Ozone Secretariat UNEP, »The Vienna Convention for the
                        Protection of the Ozone Layer,« <hi rend="italic">UNEP</hi>, pridobljeno 20.
                        6. 2018, <ref target="http://unep.ch/ozone/pdfs/viennaconvention2002.pdf">http://unep.ch/ozone/pdfs/viennaconvention2002.pdf</ref>.</note> so
                sprejeli leta 1985, po ratifikacijah pa je začela delovati leta 1988. Temu okvirnemu
                dokumentu so dodali tudi pravno zavezujoč Montrealski protokol.<note place="foot" xml:id="ftn13" n="12"> »Montreal Protocol on Substances that Deplete the
                        Ozone Layer, Montreal 16 September 1987,« <hi rend="italic">United Nations
                            Treaty Collection</hi>, pridobljeno 20. 6. 2018, <ref target="https://treaties.un.org/doc/Treaties/1989/01/19890101%2003-25%20AM/Ch_XXVII_02_ap.pdf">https://treaties.un.org/doc/Treaties/1989/01/19890101%2003-25%20AM/Ch_XXVII_02_ap.pdf</ref>.</note>
                Sprejeli so ga leta 1987, veljati je začel 1. januarja 1989. Omenjeni protokol
                prepoveduje uporabo različnih industrijskih plinov (v pršilih, hladilnikih in
                podobno), ki v ozračju razbijajo molekule ozona (O3). Ta plin (molekula kisika s
                tremi atomi) varuje Zemljo pred ultravijoličnim sevanjem. Na področju zaščite
                ozonskega plašča je torej mednarodna skupnost bila hitra in učinkovita, drugače kot
                na področju podnebnih sprememb. Čeprav je bilo sprejemanje mednarodnih dokumentov na
                obeh področjih podobno, je treba povedati, da je bila prepoved plinov, škodljivih za
                ozon, hitro in skoraj brez težav sprejeta predvsem zato, ker je industrija imela že
                pripravljene neškodljive nadomestke in zato zaradi posledic Montrealskega protokola
                ni utrpela finančne škode. Problematika podnebnih sprememb pa je bistveno bolj
                zapletena, saj gre za omejevanje izpustov plinov, ki nastajajo pri različnih
                človekovih dejavnostih. Omejevanje je povezano z omejevalnimi ukrepi in finančnimi
                vložki v nove tehnologije, torej z začetnimi stroški (ki pa dolgoročno prinesejo
                pozitivne spremembe), ki jih marsikdo ni želel plačati. Tudi zato so se pogajanja o
                omejevanju izpustov toplogrednih plinov in drugih ukrepih v boju proti škodljivim
                posledicam podnebnih sprememb tako dolgo vlekla in se nadaljujejo še danes pri
                oblikovanju Pariškega sporazuma, ki bo konec leta 2020 nadomestil drugo obdobje
                Kjotskega protokola. </p>
            <p>Na področju podnebnih sprememb so bili v sedemdesetih in osemdesetih letih zelo
                aktivni tudi v Svetovni meteorološki organizaciji, telesu Združenih narodov. V
                njenem okviru so potekale predvsem znanstvene razprave o podnebnih spremembah in o
                vprašanju, ali in v kolikšni meri jih povzroča človek. Svetovna meteorološka
                organizacija je tako organizirala prvo večje mednarodno srečanje o podnebnih
                spremembah: »Svetovno podnebno konferenco«.<note place="foot" xml:id="ftn14" n="13"> John W. Zillman, »A History of Climate
                        activities,« <hi rend="italic">World Meteorological Organization</hi>,
                            <hi rend="Hyperlink" xml:space="preserve">pridobljeno 20. 6. 2018, </hi><ref target="https://public.wmo.int/en/bulletin/history-climate-activities">https://public.wmo.int/en/bulletin/history-climate-activities</ref><hi rend="Hyperlink">.</hi></note> Potekala je na njenem sedežu v Ženevi
                od 12. do 13. februarja 1979 in bila predvsem strokovno srečanje. Drugo tako
                konferenco so organizirali od 29. oktobra do 7. novembra 1990. Ta konferenca je bila
                poleg strokovnega tudi politično srečanje, saj je imela ministrski del z udeležbo iz
                137 držav. Udeležence je denimo nagovorila tudi takratna britanska premierka
                Margaret Thatcher in opozorila na resnost problema podnebnih sprememb. Tretjo
                »Svetovno podnebno konferenco« (teh dogodkov ne smemo zamenjevati z vsakoletnimi
                konferencami pogodbenic Okvirne konvencije Združenih narodov o podnebnih spremembah)
                pa so pripravili tudi na sedežu Svetovne meteorološke organizacije v Ženevi od 31.
                avgusta do 4. septembra 2009.</p>
            <p> Konec osemdesetih let 20. stoletja je prišlo tudi do zelo pomembnega dogodka na
                področju podnebnih sprememb. Šestega decembra 1988 je Generalna skupščina OZN
                sprejela resolucijo 43/53<note place="foot" xml:id="ftn15" n="14"> »Protection of
                        global climate for present and future generations of mankind, A/RES/43/53
                        70th plenary meeting 6 December 1988,« <hi rend="italic">United Nations
                            General Assembly</hi>, pridobljeno 20. 6. 2018, <ref target="http://www.un.org/documents/ga/res/43/a43r053.htm">http://www.un.org/documents/ga/res/43/a43r053.htm</ref>.</note> o
                ustanovitvi »Medvladnega odbora o podnebnih spremembah« (Intergovernmental Panel on
                Climate Change – IPCC)<note place="foot" xml:id="ftn16" n="15"> Intergovernmental
                        Panel on Climate Change, <ref target="http://www.ipcc.ch">www.ipcc.ch</ref><hi rend="Hyperlink">, pridobljeno 20. 6. 2018.</hi> V
                        literaturi se pojavljata tudi različici Mednarodni forum in M.
                    panel.</note>. Omenjeno telo sta ustanovili dve telesi Združenih narodov:
                Svetovna meteorološka organizacija (WMO) in Program Združenih narodov za okolje
                (UNEP). Za IPCC pripravlja poročila več sto znanstvenikov z najbolj uglednih
                (prevladujejo ameriške in evropske) univerz in inštitutov s področja klimatologije,
                meteorologije, fizike, kemije, biologije, gozdarstva, ekonomije itd. Delo te
                mednarodne organizacije je razdeljeno v več skupin, ki vrednotijo zbrane podatke in
                študije ter izdajajo znanstvena poročila o razmerah na področju podnebnih sprememb
                in projekcije za prihodnost. Prvo tako poročilo (so javna in dostopna na spletu) so
                izdali leta 1990, do zdaj zadnje, peto, pa leta 2014. V devetdesetih letih 20.
                stoletja so v IPCC začeli delovati tudi slovenski znanstveniki in znanstvenice. Leta
                2007 je to telo, skupaj z nekdanjim ameriškim podpredsednikom Alom Gorom, dobilo
                Nobelovo nagrado za mir. </p></div>
            <div><head>Okoljsko-razvojni vrh v Riu – sprejetje Okvirne konvencije ZN o
                    podnebnih spremembah</head>
            <p> Na drugi »Svetovni podnebni konferenci« leta 1990 so si znanstveniki, ko so
                prepričevali politike, naj ukrepajo, pomagali tudi s prvim poročilom IPCC,<note place="foot" xml:id="ftn17" n="16"> J. T. Houghton et al., ur., <hi rend="italic">IPCC First Asessement report (FAR)</hi> (Cambridge:
                        Cambridge University Press, 1990),
                            <hi rend="Hyperlink" xml:space="preserve">pridobljeno 20. 6. 2018, </hi><ref target="https://www.ipcc.ch/publications_and_data/publications_ipcc_first_assessment_1990_wg1.shtml">https://www.ipcc.ch/publications_and_data/publications_ipcc_first_assessment_1990_wg1.shtml</ref><hi rend="Hyperlink">.</hi></note> ki je izšlo prav tisto leto. Poročila
                tega medvladnega znanstvenega organa so bila tudi pozneje referenca za države, ki so
                na njihovi podlagi začele sprejemati prve ukrepe na področju podnebnih sprememb.
                Prvo poročilo IPCC je poudarilo, da so zviševanje globalnih temperatur povzročile
                tudi človekove dejavnosti, torej izpusti toplogrednih plinov v industriji,
                kmetijstvu, energetiki, prometu. Generalna skupščina Združenih narodov je na podlagi
                teh izsledkov 21. decembra 1990 sprejela resolucijo št. 45/212<note place="foot" xml:id="ftn18" n="17"> »Protection of global climate for present and future
                        generations of mankind, A/RES/45/212, 71st plenary meeting 21 December
                        1990,« <hi rend="italic">United Nations General
                            Assembly</hi>,<hi rend="Hyperlink" xml:space="preserve"> pridobljeno 20. 6. 2018, </hi><ref target="http://www.un.org/documents/ga/res/45/a45r212.htm">http://www.un.org/documents/ga/res/45/a45r212.htm</ref><hi rend="Hyperlink">.</hi></note> o varovanju podnebja za prihodnje
                rodove, s katero so se uradno začela pogajanja o oblikovanju okvirnega dokumenta
                Združenih narodov, ki bi se ukvarjal s problematiko podnebnih sprememb. Združeni
                narodi so za ta namen ustanovili »Medvladni pogajalski odbor« (angl.
                Intergovernmental Negotiating Comitte – INC)<note place="foot" xml:id="ftn19" n="18"> »Anotated Provisional Agenda, A/AC.237/1/Add.1, 18. January
                            1991,«<hi rend="Hyperlink" xml:space="preserve"> </hi><hi rend="italic">United Nations General
                            Assembly</hi>,<hi rend="Hyperlink" xml:space="preserve"> pridobljeno 20. 6. 2018, </hi><ref target="http://unfccc.int/resource/docs/a/01a01.pdf">http://unfccc.int/resource/docs/a/01a01.pdf</ref><hi rend="Hyperlink">.</hi></note>. Prvič se je sešel 4. februarja (do 14. februarja)
                1991, deloval pa je štiri leta. Ker je bilo jasno, da morajo oblikovati konvencijo
                (podobno kot pri oblikovanju Dunajske konvencije o zavarovanju ozonskega plašča), ki
                ne bo imela obvez (te bodo prišle pozneje z dodatki – protokoli k tej konvenciji),
                je delo potekalo hitro. INC je Okvirno konvencijo Združenih narodov o podnebnih
                spremembah (gl. opombo 1; vsa navajanja iz te konvencije so iz njenega uradnega
                slovenskega prevoda, dostopnega na omenjenem spletnem naslovu) sprejel že 9. maja
                1992 na sedežu OZN v New Yorku, potrdili in podpisovali pa so jo voditelji držav
                članic OZN junija 1992 na »Konferenci Združenih narodov o okolju in razvoju
                    (UNCED)«<note place="foot" xml:id="ftn20" n="19"> »UN Conference on
                        Environment and Development (1992),« <hi rend="italic">UN</hi>,
                            <hi rend="Hyperlink" xml:space="preserve">pridobljeno 20. 6. 2018, </hi><ref target="http://www.un.org/geninfo/bp/enviro.html">http://www.un.org/geninfo/bp/enviro.html</ref><hi rend="Hyperlink">.</hi></note> v Riu de Janeiru. To konferenco so Združeni narodi
                pripravili točno dvajset let po »Konferenci o človekovem razvoju v Stockholmu«, na
                njej pa so, poleg omenjene okvirne konvencije, sprejeli še nekaj pomembnih
                dokumentov: deklaracijo zasedanja, konvencijo proti širjenju puščav, konvencijo o
                biotski raznovrstnosti in agendo 21. Slednja govori o načelih in ciljih trajnostnega
                razvoja na globalni in lokalni ravni. To je vsebovano tudi v Okvirni konvenciji
                Združenih narodov o podnebnih spremembah.</p>
            <p> Slovenska vlada ni sodelovala ne v IPCC ne v INC (v obdobju do sprejetja okvirne
                konvencije), saj takrat še ni bila članica Organizacije združenih narodov. To je
                postala 22. maja 1992, torej tik pred začetkom okoljsko-razvojnega svetovnega vrha v
                Riu de Janeiru. Zato je na njem lahko sodelovala tudi slovenska vladna delegacija.
                Na začetnem delu so sodelovali minister za okolje in prostor Miha Jazbinšek, njegov
                namestnik Mitja Bricelj in slovenski predstavnik pri OZN Ignac Golob. Na sklepnem
                delu sta se jim pridružila še predsednik vlade dr. Janez Drnovšek in zunanji
                minister dr. Dimitrij Rupel. Predvsem onadva sta se zavzemala za t. i. promocijo
                Slovenije – kot nove države in tudi nove članice OZN. Premier Drnovšek je imel v
                treh dneh okoli 30 dvostranskih pogovorov.<note place="foot" xml:id="ftn21" n="20"> Romana Dobnikar Šeruga, »Uspešen vrh v Riu«, <hi rend="italic">Delo</hi>, 15. 6. 1992, naslovnica.</note> To je bilo sicer
                razumljivo in za Slovenijo pomembno, vendar je pomenilo tudi to, da so bile ekološke
                teme za slovensko vlado (razen za ministra za okolje in prostor in njegove
                sodelavce) obstranske. Premier Drnovšek je imel 12. junija 1992 na konferenci tudi
                kratek govor (omejeni so bili na sedem minut), naslednji dan pa je skupaj z
                ministroma Jazbinškom in Ruplom ter Bricljem in Golobom nastopil tudi na posebni
                novinarski konferenci. Poleg kratkega opisa razmer na področju okolja v Sloveniji je
                predsednik vlade opozoril tudi na morebitno ekološko katastrofo v Bosni in
                Hercegovini, če bi tam zaradi vojne uničili kemične tovarne in njihova
                    skladišča.<note place="foot" xml:id="ftn22" n="21"> »Vojna v BiH grozi
                        z ekološko katastrofo«, <hi rend="italic">Delo</hi>, 13. 6. 1992,
                        naslovnica.</note> Prav v dneh konference v Riu de Janeiru so srbske
                paravojaške enote oblegale in obstreljevale Sarajevo. Predsednik vlade dr. Janez
                Drnovšek je 13. junija 1992 podpisal vse dokumente, sprejete na tej konferenci,
                skupaj s konvencijo o podnebnih spremembah, in se zavezal, da jih bo Slovenija tudi
                ratificirala. Slovensko vlado je takrat oblikovala koalicija različnih strank z
                vodilno LDS, v kateri je imela pomembno vlogo tudi stranka Zelenih. V tej stranki so
                se zavzemali za ekološke teme, to je počel tudi član takratnega predsedstva
                Slovenije dr. Dušan Plut. Slovenske okoljske nevladne organizacije so takrat bile še
                v nastajanju ali v obliki različnih pobud civilne družbe, ki pa so tudi opozarjale
                na problematiko podnebnih sprememb. Konferenca v Riu de Janeiru je bila sicer v
                Sloveniji medijsko zelo odmevna. Časopis <hi rend="italic">Delo</hi> je v to
                brazilsko mesto poslal celo posebno poročevalko Romano Dobnikar Šeruga. Slovenska
                vladna delegacija se je na omenjenem okoljsko-razvojnem vrhu v Riu de Janeiru
                ravnala po stališčih takratne Evropske skupnosti, saj je bil slovenski cilj, da
                postanemo člani te organizacije. To je Slovenija na uradni ravni počela vse do
                včlanitve v Evropsko unijo leta 2004. Evropska unija na vsakoletnih konferencah
                pogodbenic Okvirne konvencije Združenih narodov o podnebnih spremembah vedno nastopa
                z enim glasom – vse njene članice, po predhodnih usklajevanjih, glasujejo enotno. EU
                je sicer ena od najbolj aktivnih skupin držav, ki se zavzemajo za zmanjšanje
                izpustov toplogrednih plinov in za druge ukrepe na področju podnebnih sprememb. Že
                na pogajanjih o oblikovanju okvirne konvencije in še posebej pozneje o njenem
                dodatku ali protokolu so se oblikovale različne skupine držav, z različnimi cilji na
                podnebnem področju. Najbolj osnovna je delitev na industrijsko razvite in države v
                razvoju. Te so že na pogajanjih v INC nasprotovale vsakršnim obveznim zmanjšanjem
                izpustov toplogrednih plinov. Tudi Združene države Amerike so nasprotovale
                evropskemu predlogu, da bi omenjene izpuste do leta 2000 zmanjšali na raven iz leta
                1990. Tako je bil dokument, sprejet na svetovnem okoljsko-razvojnem vrhu v Riu de
                Janeiru dejansko le »okviren« in na načelni ravni, čeprav je vseeno dosežek sam po
                sebi, saj je bilo treba uskladiti zelo različna stališča.</p>
            <p> Okvirna konvencija Združenih narodov o spremembi podnebja sicer v uvodu najprej
                priznava čezmerno segrevanje ozračja in s tem škodljive posledice, ki jih povzroča
                človek (gl. opombo 1): <hi rend="italic">Pogodbenice te konvencije, ki: priznavajo,
                    da so sprememba podnebja na Zemlji in njeni škodljivi učinki skupna skrb vsega
                    človeštva, so zaskrbljene, ker človekove dejavnosti znatno povečujejo
                    koncentracijo toplogrednih plinov v ozračju, ker to povečanje stopnjuje naravni
                    učinek tople grede in ker bo to povečanje imelo v povprečju za posledico dodatno
                    segrevanje zemeljske površine in ozračja in lahko škodljivo vpliva na naravne
                    ekosisteme in človeštvo, opažajo, da največji svetovni delež pretekle in sedanje
                    globalne emisije toplogrednih plinov izvira iz razvitih držav, da je emisija na
                    prebivalca v državah v razvoju še vedno razmeroma nizka, da pa se bo delež
                    globalnih emisij, ki izvirajo iz držav v razvoju, povečeval zaradi socialnih in
                    razvojnih potreb teh držav, se zavedajo vloge in pomembnosti ponorov in
                    zbiralnikov toplogrednih plinov za kopenske in morske ekosisteme</hi> /.../<hi rend="italic">«</hi> Navaja tudi vse prejšnje dokumente OZN, povezane s to
                problematiko.</p>
            <p> Prvi člen te konvencije navaja definicije osnovnih pojmov v 9. točkah: škodljivi
                učinki spremembe podnebja, sprememba podnebja, podnebni sistem, toplogredni plini,
                regionalna organizacija za gospodarsko povezovanje, zbiralnik, ponor, vir. Za
                toplogredne pline na primer pod 5. točko 1. člena omenjene konvencije navaja, da
                (gl. opombo 1): <hi rend="italic">'Toplogredni plini' pomenijo tiste plinske
                    sestavine ozračja, tako naravne kot antropogene, ki absorbirajo in ponovno
                    oddajajo infrardeče sevanje.</hi></p>
            <p> Zelo pomemben je 2. člen podnebne konvencije, saj navaja končni cilj vseh ukrepov na
                podnebnem področju, predvsem pa zmanjševanje izpustov toplogrednih plinov (gl.
                opombo 1): <hi rend="italic">Končni cilj te konvencije in vseh z njo povezanih
                    pravnih instrumentov, ki jih lahko sprejme Konferenca pogodbenic, je v skladu z
                    njenimi določili doseči ustalitev koncentracije toplogrednih plinov v ozračju na
                    takšni ravni, ki bo preprečila nevarno antropogeno poseganje v podnebni sistem.
                    Ta raven naj bi bila dosežena v takšnem časovnem obdobju, ki ekosistemom
                    dovoljuje naravno prilagoditev spremembi podnebja, ki zagotavlja, da ne bo
                    ogroženo pridobivanje hrane, in ki omogoča trajnostni gospodarski razvoj</hi>.
                Četrti člen pa podrobno določa obveznosti za različne države ali skupine držav
                članic OZN. <hi rend="italic">Konvencija razlikuje dve veliki skupini držav: države
                    v razvoju in industrializirane države. Slednje so navedene v Aneksu I in se
                    ločijo še v dve podskupini: razvite države OECD, vsebovane v Aneksu II, in
                    države v tranziciji. Države Aneksa I imajo obveznost letnega pošiljanja evidenc
                    svojih emisij sekretariatu konvencije in izdelave nacionalnih poročil s
                    predpisano strukturo v časovnih intervalih, ki jih sprejme Konferenca
                    pogodbenic. Države Aneksa II imajo še dodatne finančne obveznosti za pomoč
                    državam v razvoju.</hi><note place="foot" xml:id="ftn23" n="22"> Kranjc,
                        »Sprememba podnebja, Kyotski protokol in Slovenija,« 33.</note> Gre
                torej za jasno razlikovanje med industrijsko razvitimi državami in državami, ki se
                na tem področju šele razvijajo. Samo razvite države pa bodo, glede na 2. točko 4.
                člena, imele dejanske obveznosti, ki so jih pozneje določili v Kjotskem protokolu
                (gl. opombo 1). Države Aneksa I in II. so v prilogi konvencije tudi poimensko
                naštete, skupaj z Evropsko gospodarsko skupnostjo. Slovenije ni na tem seznamu, saj
                v obdobju oblikovanja konvencije – od februarja 1991 do začetka maja 1992 – še ni
                bila članica OZN. Ta je Slovenijo na podlagi gospodarskih kazalcev uvrstila med
                industrijsko razvite države v tranziciji, torej v prehodu s socialističnega v
                kapitalistično, tržno gospodarstvo. V to skupino so uvrstili tudi nekdanje
                socialistične države srednje in vzhodne Evrope, vse kandidatke za vstop v Evropsko
                unijo, ter tudi Rusijo in Ukrajino, pomembni zaradi velikih izpustov toplogrednih
                plinov pred razpadom Sovjetske zveze. Ker je bila Slovenija uvrščena na seznam
                industrijsko razvitih držav, je bila po določilih okvirne konvencije med državami,
                ki so bile dolžne sprejeti dodaten sporazum (protokol h konvenciji) o obveznih
                ukrepih (predvsem o zmanjšanju izpustov toplogrednih plinov) v boju proti škodljivim
                posledicam podnebnih sprememb. </p></div>
            <div><head>Oblikovanje Kjotskega protokola in prve podnebne konference
                ZN</head>
            <p> Okvirna konvencija Združenih narodov o spremembi podnebja je v 7. členu napovedala
                ustanovitev »Konference pogodbenic (angl. Conference of Parties – COP), ki naj bi
                redno pregledovala izvajanje omenjene konvencije. V pogajanjih so pozneje določili,
                da se bodo pogodbenice konvencije srečevale enkrat letno na posebnih »podnebnih«
                konferencah. Te po navadi trajajo dvanajst dni (večkrat so jih tudi podaljšali).
                Prvi del je strokovni, zadnji trije ali štirje dnevi pa so politični, s srečanjem
                ministrov za okolje (ali zunanjih ministrov, če nimajo okoljskega vladnega resorja),
                ki sprejemajo odločitve s soglasjem. Včasih države, ki se ne strinjajo povsem z
                besedilom končnih dokumentov, izdajo svoja ločena mnenja. </p>
            <p> Po okoljsko-razvojnem vrhu v Riu de Janeiru leta 1992, kjer so sprejeli okvirno
                konvencijo, je ta šla v postopek ratifikacije ali potrditve v parlamentih držav
                članic OZN. 23. člen okvirne konvencije določa, da (gl. opombo 1) <hi rend="italic">začne veljati 90. dan po deponiranju petdesete listine o ratifikaciji,
                    sprejemu, odobritvi ali pristopu.</hi> Okvirna konvencija je tako začela veljati
                21. marca 1994. Slovenija je zaradi različnih razlogov zamujala z ratifikacijo. To
                je bilo namreč obdobje oblikovanja nove države, spreminjanja zakonodaje, političnih
                pretresov in obnavljanja gospodarstva, prizadetega zaradi razpada nekdanje skupne
                države ter vojne na Hrvaškem in v Bosni in Hercegovini. Okoljske teme tako v
                politiki niso prišle v ospredje. Politična stranka Zelenih, ki je v parlamentu in
                vladi opozarjala na okoljske teme (skupaj s pomembnostjo ratifikacije okvirne
                konvencije) je izgubljala svoj pomen. Civilna družba in prve slovenske nevladne
                okoljske organizacije (na primer Slovenski E-forum in Umanotera) pa so takrat šele
                nastajale. Zato je zakon o ratifikaciji omenjene konvencije v Državni zbor prišel
                prepozno, da bi bila Slovenija med prvimi petdesetimi državami, ki so jo
                ratificirale. To je storila šele kot 146. članica OZN, ki je ratificirala omenjeno
                konvencijo. Evropska unija kot celota jo je ratificirala 21. decembra 1993.<note place="foot" xml:id="ftn24" n="23"> »Status of ratification of the
                        Convention,« <hi rend="italic">UNFCC</hi>,
                            <hi rend="Hyperlink" xml:space="preserve">pridobljeno 20. 6. 2018, </hi><ref target="http://unfccc.int/essential_background/convention/status_of_ratification/items/2631.php">http://unfccc.int/essential_background/convention/status_of_ratification/items/2631.php</ref><hi rend="Hyperlink">.</hi></note> Državni zbor jo je sicer sprejel
                (brez večjih razprav in nasprotovanja) šele 29. septembra 1995, torej leto in pol po
                začetku njene veljavnosti. Takratni predsednik države Milan Kučan je zakon o
                ratifikaciji omenjene konvencije podpisal 7. oktobra 1995, zakon pa je začel veljati
                po objavi v Uradnem listu Republike Slovenije 19. oktobra 1995 (gl. opombo 1). Pri
                tej zamudi ni šlo za nasprotovanje določilom omenjene konvencije v političnih
                strankah, ki so bile zastopane v parlamentu, ampak zgolj za odrivanje tematike na
                račun druge, »bolj pomembne«. Slovenska politika takrat ni menila, da bi bilo treba
                to okvirno konvencijo ratificirati čim prej (vsaj v skladu z Evropsko unijo in
                njenimi članicami). Posledica te zamude pri političnem odločanju in zakonskem
                potrjevanju je bila, da Slovenija kot polnopravna pogodbenica ni mogla sodelovati na
                prvi »konferenci pogodbenic Okvirne konvencije Združenih narodov o spremembi
                podnebja« (COP 1) v Berlinu, ki je bila od 28. marca do 7. aprila 1995 (vse poznejše
                take letne konference so bile novembra in decembra), ampak je bila tam zgolj kot
                opazovalka. </p>
            <p> Prva podnebna konferenca v Berlinu je bila pomembna, ker so na njej dejansko začeli
                uresničevati namero, da bi dosegli protokol k okvirni konvenciji, torej pravno
                zavezujoč dokument o zmanjševanjih izpustov toplogrednih plinov, ki bi vseboval
                konkretne obveznosti in cilje. <hi rend="italic">Posledica tega je bila, da je bil
                    na prvem zasedanju Konference pogodbenic (COP1), ki je bilo od 28. marca do 7.
                    aprila 1995 v Berlinu, sprejet sklep o začetku pogajanj s ciljem priti do
                    protokola ali drugega pravnega instrumenta, ki bo določal take obveznosti. Ta
                    sklep je dobil ime »Berlinski mandat«. Da bi dobil podporo držav v razvoju, je
                    mandat izrecno določil, da v naslednjem krogu pogovorov ne bodo uvedene nove
                    obveznosti za te države. Sklenjeno je bilo tudi, da bodo ti pogovori potekali v
                    okviru t. i. »Ad hoc skupine za Berlinski mandat« (angl.: Ad hoc Group on Berlin
                    Mandate – AGBM), za njenega predsednika pa je bil izbran argentinski ambasador
                    Raul Estrada Oyuela. Razpravam v AGBM je bil postavljen jasen cilj: izdelati
                    protokol ali drug pravni instrument, ki bo vseboval cilje in roke za omejitev in
                    zmanjšanje emisij toplogrednih plinov industrializiranih držav; ta naloga naj bi
                    bila dokončana na COP3 konec leta 1997.</hi><note place="foot" xml:id="ftn25" n="24"> Kranjc, »Sprememba podnebja, Kyotski protokol in Slovenija,«
                    34.</note> Od takrat so v AGMB potekala naporna pogajanja o določitvi kvot
                zmanjšanj izpustov toplogrednih plinov in časovnih rokov, v katerih naj bi jih
                dosegli. To je bila poglavitna naloga, pozneje pa so razpravljali tudi o drugih
                ukrepih in mehanizmih za boj proti škodljivim posledicam podnebnih sprememb. Ker
                države v razvoju (to se je pokazalo že v procesu oblikovanja okvirne konvencije)
                niso želele prevzeti nobenih obvez, ampak zgolj prostovoljne ukrepe v skladu s
                svojimi zmožnostmi, naj bi obvezujoči ukrepi, sprejeti v protokolu, veljali zgolj za
                skupino industrijsko razvitih držav Aneksa I okvirne konvencije. Države v razvoju so
                se sklicevale na svojo pravico do (industrijskega) razvoja in so menile, da bi jih
                obveze iz protokola o omejevanju izpustov toplogrednih plinov pri tem ovirale in jih
                ne bi mogle uresničevati. Sklicevale so se tudi na zgodovinsko odgovornost
                industrijsko razvitih držav, predvsem Združenega kraljestva Velike Britanije in
                Severne Irske ter drugih zahodnoevropskih držav in Združenih držav Amerike, ki so s
                svojim onesnaževanjem ozračja s toplogrednimi plini začele že z industrijsko
                revolucijo in so torej onesnaževale precej dlje in bolj intenzivno kot države, ki so
                se začele industrijsko razvijati šele tik pred drugo svetovno vojno, takoj po njej
                ali celo proti koncu kolonialnega obdobja, torej na začetku šestdesetih let 20.
                stoletja. To je bilo sicer upravičeno in na neki način pravično, toda izpusti
                toplogrednih plinov so v državah v razvoju naraščali (in še naraščajo) zelo hitro,
                zato so bila upravičena tudi opozorila, naj tudi one sprejmejo ukrepe, vsaj na
                prostovoljni ravni. Leta 1990, ki je po okvirni konvenciji izhodiščno leto za
                zmanjševanje izpustov toplogrednih plinov, je bil razviti svet odgovoren za
                približno dve tretjini vseh teh izpustov: ZDA na prvem mestu za približno četrtino
                svetovnih izpustov, Evropska unija (12 članic) za približno 16 odstotkov, Rusija
                nekaj čez 11 odstotkov in Japonska za približno 6 odstotkov. Od držav v razvoju je
                bila največja onesnaževalka Kitajska z 11 odstotki, Indija pa je na primer takrat v
                zrak spustila manj kot 3 odstotke teh plinov.<note place="foot" xml:id="ftn26" n="25"> Ibid., 40.</note></p>
            <p> Leta 2015, torej v letu sprejetja pariškega podnebnega sporazuma, pa je bila ta
                statistika popolnoma drugačna. Takrat je Kitajska, kot največja onesnaževalka,
                izpustila 29 odstotkov svetovnih toplogrednih plinov, ZDA na drugem mestu 14
                odstotkov, Evropska unija (28 članic) na tretjem 10 odstotkov, potem pa Indija 7
                odstotkov, Rusija 5, Japonska 3,5, vsi ostali (v veliki večini, razen Kanade,
                Avstralije, Nove Zelandije, države v razvoju) pa 31,5 odstotka<note place="foot" xml:id="ftn27" n="26"> Jos J. G. Olivier, et al., <hi rend="italic">Trends in Global CO2 Emissions, 2016 report</hi> (The
                        Hague: PBL in EC-JRC, 2016),
                            <hi rend="Hyperlink" xml:space="preserve">pridobljeno 20. 6. 2018, </hi><ref target="http://edgar.jrc.ec.europa.eu/news_docs/jrc-2016-trends-in-global-co2-emissions-2016-report-103425.pdf">http://edgar.jrc.ec.europa.eu/news_docs/jrc-2016-trends-in-global-co2-emissions-2016-report-103425.pdf</ref><hi rend="Hyperlink">.</hi></note> Slika je bila pravzaprav obrnjena kot
                leta 1990: države v razvoju so bile leta 2015 odgovorne za približno šest desetin
                svetovnih izpustov, njihov delež pa iz leta v leto narašča. Drugače je seveda z
                izpusti, preračunanimi na prebivalca. Tu so v ospredju še vedno industrijsko razvite
                države. Na prvem mestu so še vedno Združene države Amerike z malo manj kot
                dvajsetimi tonami na prebivalca, preračunano na ekvivalent C02<note place="foot" xml:id="ftn28" n="27"> Izpusti toplogrednih plinov se preračunavajo na
                        ekvivalent ogljikovega dioksida (CO2), ki je, s približno tremi četrtinami
                        izpustov, najpogostejši toplogredni plin. Metan (CH4) denimo 21-krat bolj
                        zadržuje infrardeče sevanje ali toploto kot ogljikov dioksid, torej kg tega
                        plina, izpuščenega v ozračje, pomeni toliko kot 21 kg ogljikovega
                        dioksida.</note> (številka se celo malo zmanjšuje), Kitajska pa je na
                primer leta 1990 na prebivalca izpustila 2,1 tone toplogrednih plinov (svetovno
                povprečje je takrat bilo 4,1 tone), zdaj pa že približno pol toliko kot ZDA na
                prebivalca. Slovenija je v teh statistikah glede skupnih izpustov toplogrednih
                plinov seveda zanemarljiva. Njen delež na svetu znaša od 0,03 do 0,04 odstotka.
                Drugače pa je seveda, če gledamo na izpuste toplogrednih plinov na prebivalca (glede
                na ekvivalent CO2). Slovenija je leta 1986 (kar je njeno izhodiščno leto za Kjotski
                protokol) izpustila v zrak 20,393 milijona ton ekvivalenta CO2, kar pomeni približno
                10,4 tone na prebivalca, leta 1990 (kar je za večino industrijsko razvitih držav
                izhodiščno leto za Kjotski protokol) 18,616 milijona ton ali 9,5 tone na prebivalca,
                leta 2014 pa 16,582 milijona ton, kar je 8,1 tone na prebivalca.<note place="foot" xml:id="ftn29" n="28"> »Preglednica PS3-2: Izpusti toplogrednih plinov po
                        glavnih kategorijah plinov, Slovenija, 1986–2014.« <hi rend="italic">Arhiv
                            TGP</hi>, <hi rend="italic">Agencija republike Slovenije za okolje</hi>,
                        pridobljeno 20. 6. 2018, <ref target="http://kazalci.arso.gov.si/xml_table?data=graph_table&amp;graph_id=16572&amp;ind_id=773">http://kazalci.arso.gov.si/xml_table?data=graph_table&amp;graph_id=16572&amp;ind_id=773</ref>.</note>
                Ti podatki Slovenijo uvrščajo med industrijsko razvite države tudi po izpustih
                toplogrednih plinov.</p>
            <p> Pogajanja v okviru t. i. »Berlinskega mandata« ali v skupini AGBM so seveda potekala
                znotraj Okvirne konvencije Združenih narodov o spremembi podnebja, torej so na njih
                sodelovale vse pogodbenice: industrijsko razvite in države v razvoju. Obveze pa so
                določali le za razvite. To je še najbolj motilo Združene države Amerike, ki so ves
                čas opozarjale na naraščajoče izpuste držav v razvoju, še posebej Kitajske, in
                zahtevale, da tudi te države sprejmejo ukrepe za zmanjšanje izpustov toplogrednih
                plinov že v okviru prihodnjega protokola. Tudi v okviru tabora industrijsko razvitih
                držav (večinoma članic OECD) so se izoblikovale različne skupine z različnimi cilji.
                Evropska unija je zagovarjala največja zmanjšanja izpustov, ZDA so bolj govorile o
                njihovi ustalitvi na ravni iz leta 1990 do leta 2000 ali celo do 2010 ali pa o
                precej nižjih ciljih, kot so jih predlagali v EU. Blizu ameriškemu stališču so bile
                Kanada, Avstralija in Nova Zelandija, stališčem Evropske unije pa kandidatke za
                članstvo, skupaj s Slovenijo. Japonska je nekako poskušala ubrati srednjo pot med
                stališči Evropske unije in ZDA. Rusija, Ukrajina in Belorusija pa so zagovarjale
                stališče, da ne morejo sprejeti nikakršnih obvez zaradi gospodarske krize oziroma
                prestrukturiranja njihovih gospodarstev.</p>
            <p> Razlike so se pojavile tudi na drugi strani, torej pri državah v razvoju, ki jih je
                štirikrat več kot razvitih držav, za katere so veljali obvezujoči ukrepi
                zmanjševanja izpustov toplogrednih plinov. Skupno jim je bilo, da ne morejo sprejeti
                obveznih ukrepov, ker bi to škodilo njihovemu gospodarskemu razvoju. Največja
                skupina držav v tem taboru je G77.<note place="foot" xml:id="ftn30" n="29">
                        <hi rend="italic">The Group of 77</hi>, pridobljeno 20. 6. 2018, <ref target="http://www.g77.org">www.g77.org</ref>.</note> Ustanovljena
                je bila 15. junija 1964 na konferenci Združenih narodov o trgovini in razvoju
                (UNCTAD) v Ženevi. Med 77 ustanovnimi članicami – državami v razvoju, ki so se
                povezale zaradi skupnih trgovinskih in splošnih gospodarskih interesov, je takrat
                bila tudi Jugoslavija. Leta 2018 je v tej povezavi že 134 članic, vsaj pogojno bi
                jih lahko enačili s skupino neuvrščenih. Med članicami te skupine so izključno
                afriške, azijske, južnoameriške in tihooceanske države, edina evropska je Bosna in
                Hercegovina. Indija je članica, ne pa tudi Kitajska. Ta na podnebnih pogajanjih vodi
                svojo politiko, je pa tesno povezana s skupino G77, včasih bi lahko celo rekli, da
                je njena neformalna voditeljica. Kitajsko stališče je bilo v obdobju oblikovanja
                Kjotskega protokola zelo brezpogojno: industrijske države so krive za stanje in naj
                tudi odpravijo to škodo, ki so jo povzročile celemu planetu. Kitajskemu stališču v
                prid je bilo, sploh v prvi polovici devetdesetih let 20. stoletja, da so bile
                industrijsko razvite države še vedno odgovorne za veliko večino izpustov
                toplogrednih plinov in so nosile prej omenjeno zgodovinsko odgovornost zanje. Z
                nenehnim sklicevanjem na slednje je Kitajska po svoje prikrivala zelo hitro rast
                svojih izpustov zaradi nagle industrializacije (po reformah Denga Šjaopinga se je
                začela v začetku osemdesetih let 20. stoletja) in visokih stopenj gospodarske rasti.
                Ta pa je temeljila predvsem na domačem premogu, kar je kitajskim mestom prineslo
                tudi smog, onesnaženje zraka s trdimi delci, hudo onesnaženost rek in drugih
                vodotokov. Zaradi vseh teh težav je tudi Kitajska počasi začela spreminjati svoje
                stališče. Zdaj ta država trdno zagovarja Pariški podnebni sporazum, njen odnos do
                podnebnih sprememb pa se ne razlikuje dosti od evropskega.</p>
            <p> Največji nasprotnik kakršnih koli ukrepov v boju proti podnebnim spremembam pa je
                bila Organizacija proizvajalk in izvoznic nafte – OPEC. To je razumljivo, saj je
                raba nafte in njeni derivatov eden od poglavitnih virov izpustov ogljikovega
                dioksida. Te države, s Savdsko Arabijo na čelu, so podpisale okvirno konvencijo in
                jo ratificirale, torej so na načelni ravni sprejele boj proti škodljivim posledicam
                podnebnih sprememb. Toda zaradi svojih gospodarskih razlogov ga niso upoštevale in
                so ves čas poskušale zaustaviti ali razvrednotiti konkretne ukrepe na tem področju.
                Pri tem so bile, še posebej v obdobju oblikovanja Kjotskega protokola, tesno
                povezane z velikimi mednarodnimi naftnimi korporacijami in premogovniki ter delom
                avtomobilske industrije, še posebej iz Združenih držav Amerike. Na področju
                podnebnih skeptikov ali celo zanikovalcev je bila še posebej aktivna ameriška
                lobistična skupina »Globalna podnebna koalicija« (angl. Global Climate
                    Coalition),<note place="foot" xml:id="ftn31" n="30">
                        Lester R. Brown, »The Rise and Fall of the Global Climate Coalition,« <hi rend="italic">Earth Policy Institute</hi>, pridobljeno 12. 7. 2018, <ref target="http://www.earth-policy.org/plan_b_updates/2000/alert6">http://www.earth-policy.org/plan_b_updates/2000/alert6</ref>.</note>
                v kateri so bila predvsem ameriška naftna podjetja, premogovniki, kemične tovarne in
                avtomobilska industrija. Delovala je od leta 1989 do 2001 in lobirala proti
                zmanjšanjem izpustov toplogrednih plinov, tudi na konferencah pogodbenic Okvirne
                konvencije ZN o spremembi podnebja, kjer so se registrirali kot nevladna
                organizacija. Njihova strategija je temeljila na podnebni skepsi, predvsem trditvah,
                da globalno segrevanje ozračja ni tako intenzivno, kot ga prikazujejo, da za vse
                skupaj ni kriv človek, ampak gre za naravni pojav. Dejansko je naravni učinek tople
                grede precej zvišal temperature na Zemlji in je bilo v geološki zgodovini našega
                planeta tudi več obdobij zelo visokih temperatur, višjih, kot so v zadnjih sto
                letih. Toda gre za izredno dolga časovna obdobja, zdaj pa koncentracije toplogrednih
                plinov v ozračju naraščajo zelo hitro in s tem tudi povprečne globalne temperature.
                Države OPEC so pred podnebno konferenco v Berlinu leta 1995 – COP 1 tudi vztrajno
                zatrjevale, da ni dovolj znanstvenih dokazov (kot da jih ni objavilo že prvo
                poročilo IPCC leta 1990), in pozivale, naj pred pogajanji vsi skupaj počakajo na
                drugo poročilo IPCC. To je izšlo decembra 1995 in je spet potrdilo povečevanje
                količin toplogrednih plinov v ozračju in dejstva, da je za to in za naraščanje
                povprečne globalne temperature odgovoren človek.</p>
            <p> Na pogajanjih o Kjotskem protokolu in tudi poznejših dokumentih je bila zelo dejavna
                »Zveza majhnih otoških držav« (angl. Alliance of Small Island States – AOSIS).<note place="foot" xml:id="ftn32" n="31">»Alliance of Small Islands States,«
                            <hi rend="Hyperlink" xml:space="preserve">pridobljeno 20. 6. 2018, </hi><ref target="http://aosis.org/">http://aosis.org/</ref><hi rend="Hyperlink">.</hi></note> Kot pove že ime te skupine, gre večinoma za majhne
                otoške države s Tihega in Indijskega oceana ter s Karibskega otočja. Med njimi je
                tudi nekaj večjih otokov ali njihovih delov, kot so Kuba, Jamajka, Haiti z
                Dominikansko republiko, Papua Nova Gvineja, in tudi nekaj obalnih držav, kot so na
                primer Belize, Gvineja Bissau in Singapur (ta je tudi edina razvita država v tej
                skupini). AOSIS ima zdaj 39 članic in pet opazovalk; v teh državah živi približno 5
                odstotkov svetovnega prebivalstva. Skupna jim je velika okoljska ranljivost.
                Zviševanje globalnih temperatur je povzročilo tudi taljenje ledu s severnega in
                južnega tečaja in s tem zviševanje gladin svetovnih morij. Te zvišuje tudi
                raztezanje morske vode, ker je toplejša in s tem manj gosta. Podnebne spremembe pa
                verjetno povečujejo tudi intenzivnost tropskih viharjev, zato so obale teh držav še
                bolj prizadete. Nekatere majhne tihomorske otoške države pa bi lahko v prihodnjih
                desetletjih celo izginile pod morsko gladino, saj gre za nizke koralne otoke. Da bi
                jih bolj slišali, so se te države povezale v omenjeno skupino že na drugi »Svetovni
                podnebni konferenci« leta 1990 v Ženevi. Od takrat na konferencah pogodbenic Okvirne
                konvencije vsakokrat opozarjajo na problem podnebnih sprememb in od držav, predvsem
                industrijsko razvitih, zahtevajo bolj odločno akcijo. AOSIS je že leta 1994, torej
                že pred prvo konferenco pogodbenic v Berlinu, kjer so se dogovorili o začetku
                uradnih pogajanj, predstavila prvi osnutek protokola o omejevanju izpustov
                toplogrednih plinov. Predlagali so 20-odstotno zmanjšanje izpustov toplogrednih
                plinov do leta 2005, v primerjavi z izhodiščnim letom 1990. Njihov predlog je bil
                preslišan. </p>
            <p> Delovanje AOSIS je v marsičem poudarilo tudi dejstvo, da bodo zaradi škodljivih
                posledic bolj prizadete države južne poloble, še najbolj afriške. To dobro
                dokumentirajo poročila IPCC. Ker gre v tem primeru za industrijsko nerazvite države,
                gospodarsko zelo šibke in z nerazvito infrastrukturo, so se, poleg zahteve, naj
                industrijsko razviti zmanjšajo izpuste toplogrednih plinov, pojavile tudi upravičene
                zahteve o finančni pomoči razvitih držav, da bi lahko nerazvite blažile škodljive
                posledice podnebnih sprememb. Te zahteve so bile pomemben del pogajanj o oblikovanju
                protokola in so večkrat povzročale spore, saj države v razvoju niso bile zadovoljne
                z višino ponujene finančne pomoči.</p>
            <p> Poudariti velja tudi znanstveno dejstvo, kar je tudi dobro opisano v dokumentaciji
                IPCC, znano še pred »podnebnimi pogajanji«, da so toplogredni plini v ozračju zelo
                obstojni. Zato bodo plini, ki jih zdaj pošiljamo v ozračje, učinkovali (torej
                zadrževali infrardeče sevanje ali toploto) še desetletja, nekateri industrijski
                plini pa še dlje. Četudi bi torej popolnoma zaustavili izpuste toplogrednih plinov,
                bi tisti, poslani še globoko v 20. stoletju, še vedno preveč ogrevali ozračje. Pri
                ukrepih proti škodljivim posledicam podnebnih sprememb gre torej tudi za današnje
                akcije, ki bodo imele učinek v prihodnosti. To znanstveno dejstvo je v pogajanjih o
                Kjotskem protokolu marsikdo težko razumel. Velikokrat so se slišali tudi glasovi
                podnebnih skeptikov, da je treba pač počakati na tehnologije prihodnosti, ki bodo
                rešile težavo, kar pa seveda ni rešitev. </p>
            <p> Pomemben del pogajanj o protokolu k okvirni konvenciji o spremembi podnebja, čeprav
                ne neposreden, je bila tudi javnost, še posebej okoljske nevladne organizacije. Te
                so bile na področju podnebnih sprememb zelo dejavne že pred in med Konferenco
                Združenih narodov o okolju in razvoju v Riu de Janeiru leta 1992. Okoljske nevladne
                organizacije so si zelo pomagale s poročili IPCC in tudi drugimi nastopi
                znanstvenikov o podnebnih spremembah. Pri tem ni šlo za neposredno povezavo, temveč
                so znanstveniki tudi sami v sredstvih obveščanja večkrat opozarjali na problematiko
                podnebnih sprememb. Podnebni skeptiki, večkrat povezani z industrijo, ki je
                temeljila na gorivih fosilnega izvora (denimo z Global Climate Coalition), so taka
                dejanja ožigosali kot »zeleni ali podnebni lobi«, ki želi javnosti predstaviti
                problem, ki naj ga sploh ne bi bilo. Za svoje nastope v sredstvih obveščanja, še
                posebej v Združenih državah Amerike, so porabili tudi veliko finančnih sredstev.</p>
            <p> Najbolj znan nastop znanstvenika, ki je javnost opozoril na problem podnebnih
                sprememb, je bilo pričanje dr. Jamesa Hansena, profesorja na univerzi Columbia in
                sodelavca ameriške vesoljske agencije Nasa pred odborom senata Združenih držav
                Amerike za energijo in naravne vire 23. junija 1988.<note place="foot" xml:id="ftn33" n="32"> Richard D. Besel,
                            <hi rend="underline" xml:space="preserve">»Accommodating climate change science: James Hansen and the rhetorical/political emergence of global warming,« </hi><hi rend="italic">Science in Context,</hi> 26, št. 1 (2013):
                        137–52,<hi rend="Hyperlink" xml:space="preserve"> pridobljeno 20. 6. 2018,</hi><ref target="http://digitalcommons.calpoly.edu/cgi/viewcontent.cgi?article=1014&amp;context=comm_fac">http://digitalcommons.calpoly.edu/cgi/viewcontent.cgi?article=1014&amp;context=comm_fac</ref><hi rend="Hyperlink">.</hi></note> Dr. Hansen je takrat v medijsko
                odmevnem nastopu preprosto povedal, da je problem podnebnih sprememb resničen in da
                je NASA 99- odstotno prepričana, da kopičenje toplogrednih plinov v ozračju zaradi
                človekovih dejavnosti res preveč segreva ozračje Zemlje. </p>
            <p> Nevladne okoljske organizacije, še posebej Greenpeace in Friends of the Earth, so
                zaradi znanstvenih ugotovitev o hitrem segrevanju ozračja zahtevale hiter in
                učinkovit dogovor pogodbenic Okvirne konvencije Združenih narodov o spremembi
                podnebja. To je pomenilo, da so od razvitih držav zahtevale čim večja zmanjšanja
                izpustov toplogrednih plinov v čim krajšem času. Večinoma je šlo za predloge o 60-
                do 80-odstotnem zmanjšanju teh izpustov do sredine 21. stoletja glede na leto 1990
                za industrijsko razvite države. Ali pa so izbrale krajši časovni okvir in so,
                denimo, podprle predlog držav AOSIS o 20-odstotnem zmanjšanju izpustov toplogrednih
                plinov do leta 2005 glede na stanje iz leta 1990.<note place="foot" xml:id="ftn34" n="33"> Tessa Robertson, »Greenpeace Guide to the Kyoto Protocol, October
                        1998,« (Amsterdam: Greenpeace International, 1998),
                            4<hi rend="Hyperlink" xml:space="preserve">, pridobljeno 20. 6. 2018, </hi><ref target="http://www.apmath.spbu.ru/ru/structure/depts/mmes/kyoto/1.pdf">http://www.apmath.spbu.ru/ru/structure/depts/mmes/kyoto/1.pdf</ref><hi rend="Hyperlink">.</hi></note> Od držav v razvoju pa so okoljske
                nevladne organizacije želele predvsem to, da ne bi ponavljale vzorcev razvoja iz
                preteklosti, temveč bi uporabljale trajnostni razvoj. Izpuste toplogrednih plinov bi
                vsaj v prvem obdobju zmanjševale prostovoljno, po svojih zmožnostih, predvsem pa bi
                te države (še najbolj Brazilija, Indonezija, Malezija in Kongo ali takratni Zair)
                zaustavile uničevanje tropskih gozdov in spet pogozdovale. Nevladne okoljske
                organizacije so tako podnebne spremembe že v prvi polovici devetdesetih let 20.
                stoletja, torej v obdobju sprejetja okvirne konvencije in prvih pogajanj o njenem
                protokolu, postavile v ospredje svojega delovanja in pri tem poudarjale globalnost
                problema in nujnost njegovega reševanja na globalen način z zavezujočim mednarodnim
                sporazumom. Poudarjale so, da se je tega problema treba lotiti na trajnostni način.
                Podnebne spremembe namreč vplivajo na vsa področja: od človekovih dejavnosti do
                biotske raznovrstnosti. Nevladne okoljske organizacije so, da bi ozaveščale širšo
                javnost, izdajale tudi različne brošure, letake in druge publikacije o podnebnih
                spremembah. Prirejale so tudi različne javne predstavitve in proteste, še posebej v
                času konferenc pogodbenic Okvirne konvencije. Tako so v drugi polovici devetdesetih
                let 20. stoletja začele delovati tudi slovenske nevladne okoljske organizacije.</p>
            <p> Problematika podnebnih sprememb je čedalje bolj odmevala tudi v medijskem prostoru.
                Nekaj člankov je bilo senzacionalističnih. Verjetno zaradi nekritičnega in
                nepoznavalskega povzemanja znanstvenih trditev ter povečevanja naklade so podnebne
                spremembe opisovali zelo mračno in katastrofično. Gre za profesionalni problem
                novinarstva in publicistike, pa tudi znanstvenih krogov, kako zapleteno problematiko
                na poljuden način približati čim širšemu krogu ljudi. Tu je pomembna ovira časovna
                komponenta podnebnih sprememb. Te so namreč dolgoročni proces, kar je mnogo težje
                opisati kot enkratni dogodek. Poročila IPCC so bila zelo previdna pri obravnavanju
                scenarijev za prihodnost. V začetku devetdesetih let 20. stoletja računalniški
                programi še niso bili dovolj razviti, da bi lahko na podlagi različnih podatkov zelo
                natančno napovedovali, kakšne bodo posledice podnebnih sprememb čez nekaj
                desetletij. Kljub omenjeni previdnosti poročil IPCC, ki so pisala o večji ali manjši
                verjetnosti, da se bo kaj zgodilo ali ne in ali se bo zares zgodilo prav vse, je to
                spodbujalo podnebne skeptike in zanikovalce, ki so pretirano opozarjali na domnevno
                nezanesljivost ali celo napačnost znanstvenih dognanj o podnebnih spremembah. To je
                zavedlo del javnosti, da je problem podnebnih sprememb pretiran ali celo
                izmišljen.</p>
            <p> V takem vzdušju so se torej začela uradna pogajanja o protokolu k Okvirni konvenciji
                Združenih narodov o spremembi podnebja, potem ko so jo ratificirali in na prvi
                konferenci njenih pogodbenic v Berlinu leta 1995 določili okvir pogajanj v t. i.
                »Berlinskem mandatu« ali AGBM. Torej so od sprejetja okvirne konvencije na
                okoljsko-razvojnem vrhu v Riu de Janeiru in do dejanskih pogajanj o sporazumu, ki je
                vseboval konkretne cilje, minila skoraj tri leta. Še bolj je zaostajala Slovenija.
                Ne samo da je zamudila z ratifikacijo okvirne konvencije in zato v Berlinu na COP 1
                ni sodelovala kot polnopravna pogodbenica, ampak tudi ni imela izdelane strategije,
                kako pristopiti k podnebnim pogajanjem. V Sloveniji je sicer že takrat bilo tudi več
                mednarodno uveljavljenih strokovnjakov na področju podnebnih sprememb, vendar se
                takratni politični odločevalci niso takoj povezali z njimi. Poznejši slovenski
                strokovni pogajalec na vseh konferencah pogodbenic, diplomirani meteorolog Andrej
                Kranjc, je v svojem magistrskem delu o pogajanjih o Kjotskem protokolu prostodušno
                opisal, kako se je vse skupaj začelo: <hi rend="italic">Spomladi 1994 je Svetovna
                    meteorološka organizacija poslala meteorološkim in hidrološkim službam držav
                    članic pobudo, naj se vključijo v delo Medvladnega pogajalskega odbora
                    (predhodnika Konference pogodbenic, najvišjega telesa Okvirne konvencije ZN o
                    spremembi podnebja) in Medvladnega foruma za spremembo podnebja (znanstvenega
                    telesa za področje podnebnih sprememb), obeh pod okriljem Združenih narodov.
                    Takratni direktor slovenskega Hidrometeorološkega zavoda g. Dušan Hrček mi je
                    zato predlagal, naj se udeležim 10. zasedanja Medvladnega pogajalskega odbora
                    avgusta 1994 v Ženevi, kar sem s precejšnjo negotovostjo sprejel, saj nisem imel
                    prave predstave, s čim se ta odbor ukvarja. Ob prebiranju tiskanih gradiv, ki
                    jih je bila že zelo velika količina, tako strokovnih kot pogajalskih, in
                    poslušanju razprav na zasedanjih sem se sčasoma seznanil s problematiko
                    spreminjanja podnebja in s pogajalskim procesom ter začel aktivno sodelovati v
                    obeh omenjenih telesih. Bil sem imenovan za koordinatorja za Okvirno konvencijo
                    ZN o spremembi podnebja in za Medvladni forum za spremembo podnebja v
                    Sloveniji.«</hi><note place="foot" xml:id="ftn35" n="34"> Kranjc, »Sprememba
                        podnebja, Kyotski protokol in Slovenija,« 5.</note> Vse skupaj se torej
                v Sloveniji ni začelo dobro organizirano, ampak je padlo na pleča Andreja Kranjca,
                ki pa se je na zapletenih mednarodnih pogajanjih odlično znašel. V Sloveniji je imel
                sicer dobro znanstveno pomoč, dostikrat pa ne veliko kadrovske, zato je moral veliko
                dela opraviti sam. Za to področje različne vlade tudi niso namenjale veliko
                sredstev. Kljub temu je Andrej Kranjc uspešno predstavljal Slovenijo na pogajanjih o
                Kjotskem protokolu in vseh poznejših ukrepih. Poleg tega je pozneje celo zastopal
                skupino držav, kandidatk za članstvo v Evropski uniji, in bil večkrat celo izvoljen
                v delovna predsedstva različnih teles konferenc pogodbenic. Slovenija je tako zaradi
                njegovega uspešnega dela na pogajanjih dohajala države, ki so za ta namen pripravile
                precej številčnejše delegacije z več sredstvi. Andrej Kranjc je že v obdobju
                pogajanj o Kjotskem protokolu in tudi pozneje napisal več poljudnoznanstvenih
                člankov o problematiki podnebnih sprememb za slovenske časopise ter sodeloval v
                oddajah RTV Slovenija. Torej je poleg svojega obsežnega strokovnega in pogajalskega
                dela o podnebnih spremembah še uspešno ozaveščal javnost.</p>
            <p> Berlinski mandat ali skupina AGBM je svoje prvo srečanje imela v Ženevi od 21. do
                25. avgusta 1995 (Slovenije na tem srečanju ni bilo, ker je okvirno konvencijo
                ratificirala šele 29. septembra 1995). 85 držav pogodbenic Okvirne konvencije
                Združenih narodov o spremembi podnebja je na svojem prvem srečanju pod delovnim
                predsedstvom argentinskega diplomata Raula Estrade Oyuela sprejelo sklep glede na
                okvirno konvencijo: <hi rend="italic">Berlinski mandat zagotavlja, da bo proces v
                    svojih zgodnjih fazah vključeval analize in ocene, da bi identificirali možne
                    politike in ukrepe za pogodbenice Aneksa 1, ki bi prispevali k limitiranju in
                    zmanjšanju izpustov po izvorih ter zaščitili in okrepili ponore in rezervoarje
                    toplogrednih plinov. Ta proces bo določil okoljske in gospodarske učinke in
                    rezultate, ki bi bili lahko doseženi glede na časovne horizonte kot so 2005,
                    2010 in 2020.</hi><note place="foot" xml:id="ftn36" n="35"> »Report of the Ad
                        Hoc Group on the Berlin Mandate on the work of its first session held at
                        Geneva from 21 to 25 August 1995, 28. September 1995,« <hi rend="italic">UNFCCC</hi>, 9,
                            <hi rend="Hyperlink" xml:space="preserve">pridobljeno 20. 6. 2018, </hi><ref target="http://unfccc.int/cop5/resource/docs/1995/agbm/02.pdf">http://unfccc.int/cop5/resource/docs/1995/agbm/02.pdf</ref><hi rend="Hyperlink">.</hi></note> Tako so se zavezali, da bodo dejansko
                soglasno sprejeli protokol z zavezujočimi ukrepi v omenjenih časovnih okvirih, in ne
                le dodatka k okvirni konvenciji, z večino glasov. Pogajanj v okviru AGBM je bilo
                osem, zaključek zadnjega je potekal prav med tretjo konferenco pogodbenic Okvirne
                konvencije – COP3 v Kjotu leta 1997, torej tik pred sprejetjem protokola. Na
                zasedanjih AGBM so potem predstavili več predlogov o zmanjšanju izpustov
                toplogrednih plinov.<note place="foot" xml:id="ftn37" n="36">
                        <hi rend="italic">Poročila o zasedanjih AGBM</hi>, pridobljeno 20. 6. 2018,
                            <ref target="http://unfccc.int/cop5/resource/repagbm.html">http://unfccc.int/cop5/resource/repagbm.html</ref>.Gl. tudi
                        Kranjc, »Sprememba podnebja, Kyotski protokol in Slovenija,«
                    36–38.</note> Na AGBM2 (30. oktobra do 3. novembra 1995) je Nemčija
                predlagala, naj industrijsko razvite države zmanjšajo izpuste za 10 odstotkov do
                leta 2005 glede na leto 1990 (torej za pol manj, kot je bil predlog AOSIS) in za 15
                do 20 odstotkov do leta 2010. To je bil, kar velja za spodnje številke, tudi eden od
                predlogov Evropske unije (oblikovan na AGBM6, od 3. do 7. marca 1997) za zmanjšanje
                izpustov ogljikovega oksida, metana in dušikovega oksida pred COP3 v Kjotu. Bilo je
                tudi nekaj alternativnih predlogov, ki niso navajali zgolj odstotkov zmanjševanj
                izpustov. Nizozemska je na AGBM3 (od 5. do 8. maraca 1996) zagovarjala načelo
                koridorja izpustov ali določene tolerance za razvite države, potem pa izračune za
                vsako posebej. Na AGBM5 (od 9. do 12. decembra 1996) je Madžarska predlagala, da bi
                morale države najprej ustaliti svoje izpuste toplogrednih plinov in potem določiti
                zmanjšanja. Norveška je predlagala, da bi obvezna zmanjšanja izpustov določili na
                podlagi bruto družbenega proizvoda na prebivalca, izpustov na prebivalca in vseh
                izpustov v primerjavi z BDP. Islandija je temu dodala (verjetno kot spodbudo) še
                delež obnovljivih virov v energetiki posamezne države. Proti tema predlogoma so bile
                Združene države Amerike. Avstralski predlog je bil podoben norveškemu in islandskemu
                in se je prav tako opiral na BDP. Zmanjšanja izpustov bi morali prilagoditi rasti
                prebivalstva, predvideni rasti BDP in intenzivnosti izpustov glede na izvoz.
                Francija in Švica sta predlagali, da bi zmanjšanja izpustov določili po količini
                izpustov na prebivalca. Francoski in švicarski izpusti na prebivalca so bili takrat
                (in so še) razmeroma nizki v primerjavi z večino primerljivo razvitih držav, ker
                dobi Francija večino električne energije iz jedrskih elektrarn, Švica pa iz
                hidroelektrarn in nima veliko energetsko intenzivne industrije. Francosko-švicarski
                predlog (ki ni imel podpore večine članic Evropske unije) je pokazal na določeno
                sebičnost ali branjenje nacionalnih interesov posameznih držav, čeprav je preveliko
                segrevanje ozračja seveda globalni problem. Francija in Švica nista bili edini
                državi, ki sta poskušali sicer neformalna »ad hoc« pogajanja v okviru Berlinskega
                mandata prilagoditi v svojo korist, tako da bi bile obveznosti čim manjše. To je
                upravičeno jezilo nevladne okoljske organizacije, ki so na pogajanjih AGBM
                sodelovale kot opazovalke in zahtevale večja zmanjšanja izpustov. </p>
            <p> Vseeno je bilo na teh pogajanjih nekaj napredka. Že na AGBM4 (od 11. do 16. julija
                1996) se je večina držav dogovorila za prihodnja konkretna pogajanja o obvezujočih
                ciljih in v to so privolile tudi ZDA. Kot je sporočil sekretariat okvirne
                konvencije, naj bi države svoje predloge sporočile do 15. oktobra 1996. O tem je
                poročal tudi <hi rend="italic">Informativni bilten Umanotere</hi>, Slovenske
                fundacije za trajnostni razvoj,<note place="foot" xml:id="ftn38" n="37"> Borut
                        Meško in Blaž Mihelič, »Kmalu plat zvona v svetovnih prestolnicah?« <hi rend="italic">Informativni bilten Umanotere</hi>, 3, 1996,
                    12.</note> ustanovljene oktobra 1994, v kateri so se zelo veliko ukvarjali s
                podnebnimi spremembami. V svojem biltenu so od 26. maja 1996 objavljali novice s
                področja okolja mreže Greenwire, ki jo je izdajal American Political Network inc. iz
                Alexandrije v zvezni državi Virginiji.<note place="foot" xml:id="ftn39" n="38">
                        <hi rend="italic">Informativni bilten Umanotere</hi>, 2, 1996, 2.</note>
                Po tej mreži so povzemali tudi veliko novic o pogajanjih v okviru AGBM in odzivih
                nanje. Leta 1997, še pred sprejetjem Kjotskega protokola, je izšla prva
                poljudnoznanstvena knjiga o podnebnih spremembah v Sloveniji: <hi rend="italic">Topla greda, podnebne spremembe, ki jih povzroča človek</hi>. Napisal jo je
                profesor na Fakulteti za matematiko in fiziko Univerze v Ljubljani in vodja
                reaktorskega centra na Inštitutu Jožef Štefan dr. Matjaž Ravnik (1953–2009), ki je
                članke o podnebni problematiki objavljal že prej. V knjigi je pojasnil fizikalne in
                kemijske vzroke podnebnih sprememb in tudi škodo, ki jo bodo povzročile. Kritično se
                je ozrl tudi na do takrat neuspešna pogajanja o zmanjšanjih izpustov: <hi rend="italic">Zanimivo je, da se človek kot misleče in biološko bitje prej
                    odziva na spremembe v naravnem okolju kot človek družbeno bitje. Čeprav
                    znanstveniki opozarjajo, da je treba takoj začeti ukrepati, čeprav je vsak od
                    nas bolj ali manj prepričan v usodne posledice ogrevanja ozračja, pa v družbi, v
                    politiki, v ekonomskih in finančnih krogih, ni čutiti kakšnega posebnega
                    vznemirjenja. Razlogi za to verjetno izvirajo iz bojazni, da bi utegnili
                    konkretni ukrepi za zmanjšanje učinkov tople grede zamajati ekonomski in
                    politični sistem prenekatere države.</hi><note place="foot" xml:id="ftn40" n="39"> Ravnik, <hi rend="italic">Topla greda</hi>, 7, 8.</note></p>
            <p> Kljub takšnim opozorilom predvsem znanstvenikov in okoljevarstvenikov se pogajanja v
                okviru AGBM niso razvijala v pravo smer, časa pa je bilo vedno manj, saj naj bi se
                COP3 v Kjotu začel konec novembra 1997. Na AGBM6 (od 3. do 7. marca 1997) je
                Evropska unija sporočila, da bi morale razvite države do leta 2010 za 15 odstotkov
                zmanjšati izpuste treh najbolj pogostih toplogrednih plinov (ogljikovega dioksida,
                metana in dušikovega oksida) v primerjavi z izhodiščnim letom 1990. Ta predlog, s
                katerim je EU pravzaprav tudi prišla na COP3 v Kjoto (podprla ga je tudi Slovenija),
                je na AGBM7 (od 31. julija do 7. avgusta 1997) dopolnila, da bi industrijsko razviti
                zmanjšali izpuste za 7,5 odstotka že do leta 2005, preostalo pa do leta 2010.
                Brazilija je takrat zanimivo opozorila na zgodovinsko odgovornost razvitih držav za
                izpuščanje toplogrednih plinov. Daljnosežno pa je bilo sporočilo, da bi pri ukrepih
                upoštevali zvišanje povprečne temperature na Zemlji v primerjavi z ravnijo pred
                industrijsko revolucijo. Ta koncept so uporabili po sklenitvi Kjotskega protokola na
                15. konferenci pogodbenic Okvirne konvencije – COP15 v <hi rend="Emphasis"><seg rend="italic">København</seg></hi> leta 2009, ko se niso mogli dogovoriti o
                nadaljnjih večjih zmanjšanjih izpustov toplogrednih plinov (ne samo za razvite),
                ampak so v sklepni dokument zapisali, da se povprečna temperatura ne bi smela
                zvišati za več kot 2 stopinji. </p>
            <p> Na podobnih ciljih temelji tudi »pariški podnebni sporazum«, sprejet na COP21
                decembra 2015. AOSIS in nevladne okoljske organizacije so takrat zahtevale, da
                zvišanje povprečnih globalnih temperatur ne bi bilo večje od 1,5 stopinje. Vsaka
                država bi morala sprejeti ukrepe, ki bi po letu 2020 omogočili ta cilj. Že zdaj pa
                so globalne povprečne temperature višje za stopinjo v primerjavi z obdobjem pred
                industrijsko revolucijo. Kot je zapisal Andrej Kranjc, je Brazilija predlagala tudi
                drugi pomemben sklep, ki bi povezal razvite države in države v razvoju. <hi rend="italic">Predviden je bil tudi »sklad za čisti razvoj«, v katerega bi
                    vplačevale države Aneksa I, ki ne bi izpolnile svojih obveznosti zmanjšanja
                    emisij, namenjen pa bi bil za financiranje prostovoljnega omejevanja emisij v
                    državah v razvoju. Zanimivo je, da bi 0,36 % denarja iz tega sklada dobila tudi
                    Slovenija, ker takrat pač še ni bila v Aneksu I. Največ bi dobila Kitajska, 29,8
                    %, na 6. mestu pa bi bila Brazilija s 3 %. Nekaj tega denarja bi bilo
                    namenjenega tudi za prilagajanje na podnebne spremembe v državah v razvoju,
                    vendar ne več kot 10 %. (Namesto predlaganega »sklada za čisti razvoj« je bil na
                    zaključnih pogajanjih v Kyotu sprejet sklep o ustanovitvi »mehanizma čistega
                    razvoja«, enega od treh kyotskih prožnih mehanizmov.)</hi><note place="foot" xml:id="ftn41" n="40"> Kranjc, »Sprememba podnebja, Kyotski protokol in
                        Slovenija,« 37.</note> Čeprav brazilskih predlogov takrat v predlagani
                obliki niso sprejeli, so oblikovali prihodnji Kjotski protokol. Na AGBM8 (od 22. do
                31. oktobra 1997 v Bonnu in potem še v Kjotu 30. novembra 1997), v obdobju tik pred
                COP3 v Kjotu, je skupina G77 skupaj s Kitajsko nekako povzela predlog Evropske unije
                z AGBM7 in dodala, da bi razviti izpuste treh najpogostejših toplogrednih plinov
                morali zmanjšati za 35 odstotkov v primerjavi z letom 1990. Združene države so
                marsikoga razočarale z medlim predlogom, da bi v prvem ciljnem obdobju novega
                protokola od leta 2008 do leta 2012 (ta predlog o časovni opredelitvi prvega
                ciljnega obdobja protokola je bil sicer pozneje sprejet) samo omejili izpuste na
                raven iz leta 1990, torej jih ne bi dodatno zmanjševali, kot so predlagali drugi.
                Američani so želeli uveljaviti tudi ostale t. i. prožne mehanizme. Še posebej njihov
                predlog o trgovanju z izpusti je takrat naletel na ostro kritiko, čeprav so ga
                pozneje sprejeli. Države v razvoju se niso strinjale tudi z nenehnim ameriškim
                ponavljanjem zahtev, da bi tudi same morale (sicer postopno in prostovoljno)
                zmanjševati izpuste toplogrednih plinov. Japonska je predlagala, naj bo zmanjšanje
                izpustov v prvem ciljnem obdobju novega protokola od leta 2008 do leta 2012 najmanj
                5-odstotno, potem pa bi za vsako državo dodali tudi zviševanje glede na izpuste na
                njeno stopnjo BDP, rast prebivalstva in izpuste na prebivalca. </p></div>
            <div><head>Tretja konferenca pogodbenic Okvirne konvencije ZN o podnebnih
                    spremembah v Kjotu</head>
            <p> Pred tretjo konferenco pogodbenic Okvirne konvencije Združenih narodov o spremembi
                podnebja ali COP3 v Kjotu<note place="foot" xml:id="ftn42" n="41"> Dokumenti s
                        tega zasedanja so dostopni na spletnem naslovu OZN <ref target="http://unfccc.int/meetings/kyoto_dec_1997/session/6279.php">http://unfccc.int/meetings/kyoto_dec_1997/session/6279.php</ref>,
                        pridobljeno 20. 6. 2018.</note> besedilo protokola k omenjeni konvenciji
                torej še zdaleč ni bilo izoblikovano. Pogajanja niso potekala zgolj v okviru
                Berlinskega mandata ali AGBM, zelo aktivno je bilo tudi na sekretariatu okvirne
                konvencije, veliko naporov pa je vložila tudi japonska diplomacija, ki je lobirala
                po vsem svetu, da bi na konferenci v stari japonski prestolnici le dosegli sporazum.
                Če ga ne bi, bi to pomenilo velik neuspeh in nadaljnji odlog resnih ukrepov v boju
                proti škodljivim posledicam podnebnih sprememb. Tudi zaradi tega je bilo jasno, da
                bo protokol dokument, ki bo vseboval veliko kompromisnih rešitev, naravnanih na
                najmanjši skupni imenovalec. V Kjotu so se 1. decembra zbrali predstavniki 158 držav
                pogodbenic okvirne konvencije in šestih držav opazovalk. Skupaj je bilo približno
                2200 uradnih delegatov. Ob robu zasedanja je delovalo, tudi z javnimi protesti,
                približno štiri tisoč predstavnikov nevladnih okoljskih organizacij, skupaj s
                številnimi znanstveniki z vsega sveta, večinsko pa iz ZDA in Evrope. To veliko
                srečanje je na kraju samem spremljalo približno 3700 novinarjev in snemalcev.
                Konferenca je bila torej eden od glavnih dogodkov na svetu in skoraj ves čas tudi v
                udarnih terminih elektronskih medijev in na prvih straneh časopisov. Tako je bilo
                tudi v Sloveniji, kjer so dogajanja (na konferenci ni bilo akreditiranih slovenskih
                novinarjev), redno spremljali v informativnem programu RTV Slovenija in v časopisih.
                Časopis Delo je na začetku konference objavil komentar Avgusta Pudgarja, v katerem
                avtor poudarja, da gre za najpomembnejši ekološki dogodek po konferenci v Riu de
                Janeiru leta 1992: <hi rend="italic">Zelo važno pa je znanstveno neovrgljivo
                    dejstvo, da je človek grobo in usodno posegel v naravo med drugim tudi tako, da
                    se je v poldrugem stoletju industrijskega razvoja v ozračju nakopičilo več
                    plinov tople grede kot v prejšnjih deset tisoč letih od prvih začetkov
                    civilizacije. Zaradi teh in drugih posegov v naravo je skrajni čas za ukrepanje,
                    ki je povezano z dolgoročnimi političnimi, gospodarskimi in socialnimi
                    odločitvami; zato okoljska vprašanja že dolgo niso več stvar okoljevarstvenih
                    »čudakov«, marveč strateško pomembna in tesno povezana s prihodnostjo
                    človeštva.</hi><note place="foot" xml:id="ftn43" n="42"> Avgust Pudgar,
                        »Podnebni vrh v Kjotu«, <hi rend="italic">Delo</hi>, 2. 12. 1997,
                    3.</note> Avtor komentarja je tudi korektno povzel tri glavne predloge na
                začetku kjotske konference: predlog Evropske unije o 15-odstotnem zmanjšanju
                izpustov do leta 2010, japonski predlog o 5- do 8-odstotnem znižanju in predlog ZDA,
                da bi do leta 2000 ostali na ravni izpustov iz leta 1990. Je pa časopis Delo 3.
                decembra 1997 naredil značilno napako za tisto obdobje z naslovom vesti o konferenci
                v Kjotu na zadnji strani (»O vsebnosti škodljivih plinov za ozonski plašč«), ko je
                pomešal dve problematiki: zaščito ozonskega plašča in podnebne spremembe. </p>
            <p> V začetnem delu konference, ko so sodelovale strokovne delegacije, ni bilo
                bistvenega napredka. Že nekaj časa je bilo jasno, da bodo obveze veljale le za
                industrijsko razvite države. Sporno je ostalo, katere toplogredne pline naj sploh
                zajame protokol, kolikšna naj bodo zmanjšanja njihovih izpustov (enaka za vse
                razvite ali različna), ali bodo upoštevani ponori (zajemanje CO2 iz ozračja, ki ga
                opravljajo olesenele rastline s fotosintezo) in v kakšni obliki, kakšni bodo drugi
                mehanizmi (trgovanje z izpusti, prenos čistejše tehnologije državam v razvoju) in
                predvsem kakšna bo finančna pomoč državam v razvoju. Evropska unija je v prvem tednu
                predlagala, da bi o sprejetju protokola glasovali večinsko (prej bi morali sprejeti
                popravek 17. člena Okvirne konvencije) kot dodatni pritisk na omahljive države,
                predvsem na ZDA in še bolj na nasprotnice ukrepov iz Opeca. Pogajanja o vsebini
                protokola so potekala v t. i. »odboru vseh« (angl. Comittee of the Whole –COW), kjer
                je sodeloval tudi naš strokovni pogajalec Andrej Kranjc. <hi rend="italic">Zaradi
                    kompleksnosti zadeve in mnogih nerešenih vprašanj je COW ustanovil precej
                    neformalnih pogajalskih skupin, ki so obravnavale ponore, trgovanje z emisijami,
                    skupno izvajanje, prostovoljne obveznosti držav v razvoju, politike in ukrepe,
                    vključevanje držav v razvoju, institucionalna vprašanja. Predsednik Estrada je
                    predsedoval pogajanjem o ciljih in rokih. K že tako polnemu urniku pogajalcev so
                    bila dodana še redna posvetovanja skupin oz. blokov držav, predvsem EU,
                    JUSSCANNZ (Japonska, ZDA, Švica, Kanada, Nova Zelandija), G-77 + Kitajska,
                    OECD.</hi><note place="foot" xml:id="ftn44" n="43"> Kranjc, »Sprememba
                        podnebja, Kyotski protokol in Slovenija,« 43.</note> Po prvem tednu
                intenzivnih pogajanj se je 8. decembra začel tudi ministrski del zasedanja (na njem
                je sodeloval tudi minister za okolje in prostor dr. Pavle Gantar), ki naj bi v treh
                dneh dokončno oblikoval protokol in ga tudi sprejel. Najbolj so pričakovali govor
                ameriškega podpredsednika Ala Gora, saj so pogajanja nakazovala, da utegnejo tudi
                ZDA na koncu le popustiti in sprejeti določen delež zmanjševanj izpustov
                toplogrednih plinov, če bodo upoštevali njihove predloge, še posebej o trgovini z
                izpusti. Al Gore je bil eden od prvih govornikov na začetku ministrskega zasedanja
                8. decembra. Dejal je, da je treba sprejeti obvezujoče trajnostne ukrepe in zavrniti
                trditve podnebnih skeptikov, da problema sploh ni. <hi rend="italic">Torej, kaj
                    predlagajo Združene države? Vsak predlog mora vsebovati okoljsko vrednost in naš
                    je okoljsko trden in trezen. Je močan in celovit ter vsebuje vseh šest pomembnih
                    toplogrednih plinov. Prepoznava povezavo med zrakom in kopnim in vključuje vire
                    in ponore. Ponuja orodja, ki zagotavljajo, da bomo izpolnili cilje: trgovanje z
                    izpusti, skupna izvajanja in raziskave kot močno gonilo tehnološkega napredka in
                    prenos. Še zmanjšuje izpuste pod ravnijo leta 1990 do leta 2012 in še naprej.
                    Zagotavlja tudi načine, ki bodo omogočili, da se nam bodo pridružile vse države
                    s pogoji, ki jih bodo določile same, da bi se soočili s tem skupnim
                    izzivom.</hi><note place="foot" xml:id="ftn45" n="44"> Govor A. Gora na COP3
                        8. 12. 1997,
                            <hi rend="Hyperlink" xml:space="preserve">pridobljeno 20. 6. 2018, </hi><ref target="https://clintonwhitehouse3.archives.gov/WH/EOP/OVP/speeches/kyotofin.html">https://clintonwhitehouse3.archives.gov/WH/EOP/OVP/speeches/kyotofin.html</ref><hi rend="Hyperlink">.</hi></note> Med ministrskim zasedanjem (oziroma
                branji govorov ministrov za okolje) so ves čas zelo intenzivno potekala pogajanja
                (zadnje dneve tudi ponoči), še posebej med ZDA in EU, med EU in skupino G77 ter
                Kitajsko in tudi z gostiteljico Japonsko. V Evropski uniji je pogajanja vodila
                trojka: Luksemburg kot predsedujoča država, Nizozemska kot prejšnja predsedujoča in
                Združeno kraljestvo Velike Britanije in Severne Irske kot prihodnja. V trojki je bil
                najpomembnejši člen namestnik britanskega premierja John Prescott. Težava Evropske
                unije pa je bila, da je morala usklajevati svoja stališča, ker je vedno nastopala z
                enim glasom. Slovenija je sledila stališčem Evropske unije. 9. decembra zvečer so
                ZDA, EU in Japonska zbližale stališča. Bolj ali manj so se dogovorili o obveznostih
                za vsako državo posebej (torej ne o enotnem znižanju izpustov za vse države) in tudi
                o skupnem izvajanju za skupino držav (to je bil t. i. »bubble« – mehurček za EU), o
                nekaterih kategorijah ponorov in ukrepih proti tistim državam, ki ne bodo
                izpolnjevale obveznosti.<note place="foot" xml:id="ftn46" n="45"> Kranjc,
                        »Sprememba podnebja, Kyotski protokol in Slovenija,« 45.</note> Že
                naslednji dan zgodaj zjutraj so se dogovorili o tem, da bo sporazum veljal za šest
                toplogrednih plinov, poleg naravnih ogljikovega dioksida, metana in didušikovega
                oksida še tri umetne, industrijske pline (fluorirane ogljikovodike, perfluorirane
                ogljikovodike in žveplov heksafluorid). Vse naj bi bilo torej pripravljeno za
                sprejetje protokola, čeprav še vedno niso natančno določili številk zmanjševanj
                izpustov. Zadnji dan konference, 10. decembra, bi se moralo sklepno zasedanje (in
                sprejetje protokola) začeti ob 11. uri, vendar so ga zaradi nesoglasij preložili na
                13. uro pa potem na 16. Zasedanje se je končno začelo ob 19. uri in se zavleklo v
                naslednji dan, 11. decembra, čeprav naj bi se COP3 uradno končal 10. decembra.
                Sporno je bilo trgovanje z izpusti in vztrajanje (skoraj že izsiljevanje) Rusije in
                Ukrajine, da ne bosta sprejeli nobenih obveznosti. Trgovanju z izpusti so zelo
                nasprotovale Kitajska, Indija, OPEC in tudi številne druge države skupine G77,
                najbolj pa je pri tem predlogu vztrajala ameriška delegacija. Poleg pogajanj v
                okviru COW so potekala tudi številna neformalna srečanja in tudi telefonski klici
                številnih svetovnih voditeljev, ki so se usklajevali med seboj in prepričevali še
                neodločene, da je treba sprejeti protokol. Verjetno najpomembnejšo vlogo pri tem so
                imeli ameriški predsednik Bill Clinton, britanski premier Tony Blair, nemški kancler
                Helmut Kohl in gostitelj, japonski premier Rjutaro Hašimoto, ki je deloval tudi
                osebno, na prizorišču konference. Glede trgovanja z izpusti je bil končno dosežen
                dogovor na pritisk skupine AOSIS, ki jo še posebej prizadevajo podnebne spremembe in
                ni hotela, da vse skupaj propade le zaradi omenjenega trgovanja. To so države v
                razvoju sprejele v nekakšno zameno, da protokol ne bi vseboval člena o prostovoljnih
                zmanjševanjih izpustov za to skupino držav. Pogajanja, zaradi utrujenosti in
                neprespanosti delegatov so bila čedalje bolj kaotična, so bila s tem rešena, čeprav
                količine zmanjšanj izpustov še niso bile natančno določene. Naš pogajalec Andrej
                Kranjc se takole spominja zadnjih ur konference:
                    <hi rend="italic" xml:space="preserve">Zaradi prezasedenosti vseh udeležencev proti koncu ni bilo več posvetovanj med EU in državami kandidatkami. Komuniciranje slednjih z EU je potekalo le preko </hi>koordinatorja<hi rend="italic" xml:space="preserve"> držav srednje in vzhodne Evrope, to je bila takrat Slovenija. Pri tem si je EU prizadevala predvsem za to, da bi jo države kandidatke podprle in solidarno prevzele enako obveznost zmanjšanja emisij kot EU, torej 8 %. Na internem posvetovanju so vse te države to podporo obljubile, a očitno Madžarska in Poljska s figo v žepu, saj sta na koncu, ko mnoge delegacije niso bile več prisotne, zase ločeno izposlovali manjšo obveznost – 6 %. Proti jutru je namreč cela vrsta delegacij, med njimi tudi slovenska, zapustila prizorišče, da bi ujela svoje predvidene lete domov, čeprav natančni cilji industrializiranih držav za zmanjšanje emisij še niso bili razkriti oz. sprejeti</hi>.<note place="foot" xml:id="ftn47" n="46"> Ibid., 47.</note></p>
            <p> Protokol k Okvirni konvenciji Združenih narodov o spremembi podnebja, po kraju
                sprejema imenovan tudi Kjotski protokol, so potem končno sprejeli 11. decembra 1997
                okoli treh popoldne, torej dan po tem, ko naj bi se konferenca končala. V vzdušju
                utrujenosti in odhodov delegacij s prizorišča se takrat marsikdo, skupaj z
                novinarji, ni zavedal pomembnosti tega dogodka. Če strnem: uspeh je bil, da so po
                tako dolgih pogajanjih sploh dosegli tako obsežen mednarodni sporazum, ki razvitim
                državam nalaga obveznosti, neuspeh pa, da so bile te obveznosti tako majhne. Določa
                jih 7. odstavek tretje točke protokola: <hi rend="italic">V prvem ciljnem obdobju za
                    količinsko omejevanje in zmanjševanje emisij od leta 2008 do leta 2012 je
                    dodeljena količina za vsako pogodbenico iz Aneksa I enaka odstotku iz Priloge B
                    njenih skupnih antropogenih emisij ekvivalenta CO2 toplogrednih plinov iz
                    Priloge A v letu 1990 ali v izhodiščnem letu ali obdobju, določenem v skladu s
                    petim odstavkom tega člena, pomnoženem s pet. Pogodbenice iz Aneksa I, za katere
                    sta bila v letu 1990 sprememba rabe zemljišč in gozdarstvo neto vir emisij
                    toplogrednih plinov, za izračun svoje dodeljene količine za izhodiščno leto ali
                    obdobje vključijo skupne antropogene emisije ekvivalenta CO2 toplogrednih plinov
                    iz virov, zmanjšane za po ponorih odstranjene toplogredne pline v letu 1990
                    zaradi spremembe rabe zemljišč.</hi><note place="foot" xml:id="ftn48" n="47">
                        Gl. op. 1.</note> V prilogi (aneksu) B protokola je poimensko
                navedenih 38 industrijsko razvitih držav, skupaj s Slovenijo, in še Evropska unija
                kot celota. Zanjo kot celoto je veljalo 8-odstotno zmanjšanje izpustov toplogrednih
                plinov, vendar je potem EU, v skladu z dovoljeno prerazporeditvijo znotraj
                »mehurčka«, imela svoja pogajanja, na katerih so natančno določili količine
                zmanjšanj izpustov za vsako posamezno članico. Slovenija je kot kandidatka za
                članstvo v EU sprejela njeno povprečno stopnjo znižanja (8-odstotkov), lahko pa si
                je izbrala svoje izhodiščno leto (tako kot tudi druge kandidatke za vstop), leto
                1986, ko so bili izpusti toplogrednih plinov pri nas največji, za izhodiščno leto za
                tri industrijske pline pa, kot vsi ostali, leto 1995. ZDA so morale izpuste znižati
                za 7 odstotkov, Japonska in Kanada za 6, nekatere države pa so jih lahko celo
                povečale: Avstralija za 8 odstotkov, sklicujoč se na veliko priseljevanje, in na
                primer Islandija za desetino, ker ima veliko obnovljivih virov energije. Rusija in
                Ukrajina pa sta lahko ohranili enako raven izpustov. Skupno je to pomenilo povprečno
                5,2-odstotno zmanjšanje izpustov. Če to primerjamo z zahtevami nevladnih okoljskih
                organizacij, AOSIS-a in s svarili znanstvenikov, je to zelo malo, zato je bilo tudi
                razočaranje veliko. Pozneje se je še povečalo, saj je bilo jasno, da bo
                republikanska večina v kongresu ZDA blokirala ratifikacijo Kjotskega protokola. Na
                to je že ob sprejetju protokola s posebnim pismom kolegu senatorju Chucku Haglu, ki
                je v Kjotu vodil opazovalno skupino ameriških senatorjev, in v pogovoru s
                predsednikom države opozoril vodja republikanske večine v senatu Trent Lott.<note place="foot" xml:id="ftn49" n="48"> »Deal to cut greenhouse gases,« <hi rend="italic">BBC News</hi>, 10. 12. 1997, pridobljeno 20. 6. 2018, <ref target="http://news.bbc.co.uk/1/hi/38329.stm">http://news.bbc.co.uk/1/hi/38329.stm</ref>.</note> Združene države
                Amerike so celo resno ogrozile izvajanje Kjotskega protokola, saj je predsednik
                George Bush mlajši konec marca 2001 sprejel ukaz o umiku ZDA iz tega sporazuma. Po
                pravilih bi moralo protokol ratificirati vsaj 55 držav, ki skupno proizvedejo vsaj
                55 odstotkov vseh izpustov toplogrednih plinov na svetu. ZDA so takrat še vedno
                imele četrtinski delež, predsednik Bush pa je ameriški umik iz protokola utemeljil z
                domnevno škodo ameriškemu gospodarstvu, če bi ga uresničevali, še posebej, ker so
                ZDA takrat v termoelektrarnah na premog proizvedle 51 odstotkov vse električne
                    energije.<note place="foot" xml:id="ftn50" n="49"> Paul Reynolds, »Kyoto: Why
                        did the US pull out?« <hi rend="italic">BBC News</hi>, 30. 3. 2001,
                            <hi rend="Hyperlink" xml:space="preserve">pridobljeno 20. 6. 2018, </hi><ref target="http://news.bbc.co.uk/1/hi/world/americas/1248757.stm">http://news.bbc.co.uk/1/hi/world/americas/1248757.stm</ref><hi rend="Hyperlink">.</hi></note> Podobno argumentacijo je 1. julija
                2017 za ameriški umik iz pariškega podnebnega sporazuma uporabil predsednik Donald
                Trump. Kjotski protokol je po dolgotrajnih pogajanjih, ki so se končala z rusko
                ratifikacijo konec leta 2004, po predpisanem 90-dnevnem roku začel veljati šele 16.
                februarja 2005.<note place="foot" xml:id="ftn51" n="50"> »KP Introduction,« <hi rend="italic">UNFCCC</hi>,<hi rend="Hyperlink" xml:space="preserve"> pridobljeno 20. 6. 2018</hi>,
                            <ref target="http://unfccc.int/kyoto_protocol/items/2830.php">http://unfccc.int/kyoto_protocol/items/2830.php</ref><hi rend="Hyperlink">.</hi></note> V Sloveniji je bilo doseženo
                politično soglasje o Kjotskem protokolu, vendar je Slovenija, podobno kot pri
                okvirni konvenciji, zamujala z ratifikacijo. Kot da bi politika preslišala opozorila
                znanstvenih krogov, nevladnih okoljskih organizacij in sredstev obveščanja, da je
                tema podnebnih sprememb zelo pomembna. Državni zbor je Kjotski protokol soglasno
                sprejel 21. junija 2002, predsednik države Milan Kučan je podpisal ukaz o njegovi
                veljavnosti 2. julija 2002, zakon pa je bil v Uradnem listu Republike Slovenije
                objavljen 10. julija 2002.<note place="foot" xml:id="ftn52" n="51"> Gl. op.
                        1.</note></p>
            <p> Določila Kjotskega protokola so bila večinoma dogovorjena šele na 7. konferenci
                pogodbenic Okvirne konvencije – COP7 v Marakešu konec leta 2001. Z izstopom ZDA se
                je zelo zmanjšala možnost nekaterih držav, predvsem Ukrajine in Rusije, da bi
                prodajale svoje presežke izpustov. ZDA so med pogajanji namerno zagovarjale trgovino
                z izpusti, saj bi bilo njihovo kupovanje v državah, ki so presegle svoje obveznosti,
                cenejše od dejanskih ukrepov. Prav to je zelo motilo nevladne okoljske organizacije,
                podobno kot dejstvo, da pri Rusiji in Ukrajini sploh ni šlo za dejanska zmanjšanja
                izpustov, ampak so se ta (celo za več kot tretjino) zmanjšala zaradi propada težke
                industrije in zaprtja številnih termoelektrarn. Ti dve državi bi potem prodajali
                »vroč zrak«, in ne dejanskih zmanjšanj izpustov. Drugi velik problem so bili ponori.
                V glavnem so ga rešili na COP7 v Marakešu, tako da so upoštevali dodatno
                pogozdovanje in trajnostno rabo gozdov. Okoljevarstveniki so očitali državam
                (predvsem Rusiji), ki so v svojih izračunih zmanjšanj izpustov uveljavljale pravico
                do ponorov, da se tako izogibajo zmanjševanjem izpustov pri svojih virih. Pozitivno
                pa je, da so prav zaradi ponorov (torej odstranjevanja CO2 iz ozračja, kar počnejo
                olesenele rastline s fotosintezo) številne države začele bolj intenzivno
                pogozdovati. </p>
            <p> Evropska unija je svojo notranjo razdelitev kvot izpustov opravila sredi leta 1998,
                Sloveniji je ostala 8-odstotna obveznost. Do uveljavitve Kjotskega protokola je IPCC
                leta 2001 objavil še tretje, tudi zelo odmevno poročilo o podnebnih spremembah. Na
                tem področju so, poleg omenjenih dr. Matjaža Ravnika in mag. Andreja Kranjca,
                odmevno delovali številni slovenski znanstveniki, na primer meteorologa prof. dr.
                Jože Rakovec, doc. dr. Tomaž Vrhovec (1959–2004), geograf prof dr. Dušan Plut in
                agrometeorologinja prof. dr. Lučka Kajfež Bogataj s svojih delom v IPCC, različnimi
                objavami ter odmevnimi medijskimi nastopi. </p>
            <p> Vse pogodbenice Kjotskega protokola, skupaj s Slovenijo, so v prvem ciljnem obdobju
                (2008–2012) uspešno izpolnile svoje obveznosti. Zdaj poteka drugo obdobje tega
                sporazuma, ki se bo izteklo konec leta 2020. Takrat pa bo začel veljati novi
                podnebni sporazum, ta bo veljal za vse države, ne le za industrijsko razvite kot
                Kjotski protokol, sprejet na COP21 v Parizu 12. decembra 2015.</p></div>
        </body>
        <back>
            <div type="bibliography">
                <head>Viri in literatura</head>
            <listBibl>
                <head>Časopisni viri:</head>
                <bibl>»Deal to cut greenhouse gases.« <hi rend="italic">BBC News</hi>, 10. 12. 1997.
                    Pridobljeno 20. 6. 2018. <ref target="http://news.bbc.co.uk/1/hi/38329.stm">http://news.bbc.co.uk/1/hi/38329.stm</ref>.</bibl>
                <bibl>Dobnikar Šeruga, Romana. »Uspešen vrh v Riu.« <hi rend="italic">Delo</hi>, 15.
                    6. 1992.</bibl>
                <bibl>Dobnikar Šeruga, Romana. »Vojna v Bih grozi z ekološko katastrofo.« <hi rend="italic">Delo</hi>, 13. 6. 1992.</bibl>
                <bibl><hi rend="italic">Informativni bilten Umanotere,</hi> Ljubljana,
                    2,1996.</bibl>
                <bibl>Meško, Borut in Blaž Mihelič. »Kmalu plat zvona v svetovnih prestolnicah?« <hi rend="italic">Informativni bilten Umanotere</hi>, Ljubljana, 3,1996.</bibl>
                <bibl>Pudgar, Avgust. »Podnebni vrh v Kjotu.« <hi rend="italic">Delo</hi>, 2. 12.
                    1997.</bibl>
                <bibl>Reynolds, Paul. »Kyoto: Why did the US pull out?« <hi rend="italic">BBC
                    News</hi>, 30. 3. 2001. Pridobljeno 20. 6. 2018. <ref target="http://news.bbc.co.uk/1/hi/world/americas/1248757.stm">http://news.bbc.co.uk/1/hi/world/americas/1248757.stm</ref><ref target="http://news.bbc.co.uk/1/hi/world/americas/1248757.stm">.</ref></bibl>
            </listBibl>
            <listBibl>
                <head>Internetni viri:</head>
                <bibl>»Alliance of Small Islands States.« Pridobljeno 20. 6. 2018. <ref target="http://aosis.org/">http://aosis.org/</ref><ref target="http://aosis.org/">.</ref></bibl>
                <bibl>»Anotated Provisional Agenda, A/AC.237/1/Add.1, 18. January
                    1991.«<hi rend="Hyperlink" xml:space="preserve"> </hi><hi rend="italic">United Nations General
                        Assembly</hi>.<hi rend="Hyperlink" xml:space="preserve"> Pridobljeno 20. 6. 2018. </hi><ref target="http://unfccc.int/resource/docs/a/01a01.pdf">http://unfccc.int/resource/docs/a/01a01.pdf</ref><ref target="http://unfccc.int/resource/docs/a/01a01.pdf">.</ref></bibl>
                <bibl>»KP Introduction.« UNFCCC. Pridobljeno 20. 6. 2018. <ref target="http://unfccc.int/kyoto_protocol/bibls/2830.php">http://unfccc.int/kyoto_protocol/bibls/2830.php</ref><ref target="http://unfccc.int/kyoto_protocol/bibls/2830.php">.</ref></bibl>
                <bibl>»Montreal Protocol on Substances that Deplete the Ozone Layer,« <hi rend="italic">UNEP</hi>. Pridobljeno 20. 6. 2018.
                    https://treaties.un.org/doc/Treaties/1989/01/19890101%2003-25%20AM/Ch_XXVII_02_ap.pdf.</bibl>
                <bibl>»Preglednica PS3-2: Izpusti toplogrednih plinov po glavnih kategorijah plinov,
                    Slovenija, 1986-2014.« <hi rend="italic">Arhiv TGP, Agencija republike Slovenije
                        za okolje</hi>. Pridobljeno 20. 6. 2018. <ref target="http://kazalci.arso.gov.si/xml_table?data=graph_table&amp;graph_id=16572&amp;ind_id=773">http://kazalci.arso.gov.si/xml_table?data=graph_table&amp;graph_id=16572&amp;ind_id=773</ref>.</bibl>
                <bibl>»Process of preparation of the Environmental Perspective to the Year 2000 and
                    Beyond.« United Nations, General Assembly, 19. 12. 1983, Meeting no. 102.
                    Pridobljeno 20. 6. 2018. <ref target="http://www.un.org/documents/ga/res/38/a38r161.htm">www.un.org/documents/ga/res/38/a38r161.htm</ref><ref target="http://www.un.org/documents/ga/res/38/a38r161.htm">.</ref></bibl>
                <bibl>»Protection of global climate for present and future generations of mankind,
                    A/RES/43/53 70th plenary meeting 6 December 1988.« <hi rend="italic">United
                        Nations General Assembly</hi>. Pridobljeno 20. 6. 2018. <ref target="http://www.un.org/documents/ga/res/43/a43r053.htm">http://www.un.org/documents/ga/res/43/a43r053.htm</ref><ref target="http://www.un.org/documents/ga/res/43/a43r053.htm">.</ref></bibl>
                <bibl>»Protection of global climate for present and future generations of mankind,
                    A/RES/45/212, 71st plenary meeting 21 December 1990.« <hi rend="italic">United
                        Nations General
                        Assembly</hi>.<hi rend="Hyperlink" xml:space="preserve"> Pridobljeno 20. 6. 2018. </hi><ref target="http://www.un.org/documents/ga/res/45/a45r212.htm">http://www.un.org/documents/ga/res/45/a45r212.htm</ref><ref target="http://www.un.org/documents/ga/res/45/a45r212.htm">.</ref></bibl>
                <bibl>»Report of the Ad Hoc Group on the Berlin Mandate on the work of its first
                    session held at Geneva from 21 to 25 August 1995, 28. September 1995.« <hi rend="italic">UNFCCC</hi>. Pridobljeno 20. 6. 2018.
                    http://unfccc.int/cop5/resource/docs/1995/agbm/02.pdf.</bibl>
                <bibl>»Report of the World Commission on Environment and Development: Our Common
                    Future.« <hi rend="italic">UN World Commission on Environment and
                        Development</hi>. Pridobljeno 20. 6. 2018. <ref target="http://www.un-documents.net/our-common-future.pdf">www.un-documents.net/our-common-future.pdf</ref>.</bibl>
                <bibl>»Status of ratification of the Convention.« <hi rend="italic">UNFCCC</hi>.
                    <hi rend="Hyperlink" xml:space="preserve">Pridobljeno 20. 6. 2018. </hi>http://unfccc.int/essential_background/convention/status_of_ratification/bibls/2631.php.</bibl>
                <bibl>»Svante Arrhenius-Biografical.«
                    <hi rend="italic" xml:space="preserve">Nobelprize.org. </hi>Nobel Media AB 2014.
                    Pridobljeno 20. 6. 2018.</bibl>
                <bibl>»Third session of the Conference of the Parties (COP 3)« <hi rend="italic">UNFCCC</hi>. Pridobljeno 20. 6. 2018. <ref target="http://unfccc.int/meetings/kyoto_dec_1997/session/6279.php">http://unfccc.int/meetings/kyoto_dec_1997/session/6279.php</ref>.</bibl>
                <bibl>»Trends in Atmospheric Carbon Dioxide.« <hi rend="italic">NOAA Earth System
                    Research Laboratory</hi>.
                    <hi rend="Hyperlink" xml:space="preserve">Pridobljeno 6. 6. 2018. </hi><ref target="https://www.esrl.noaa.gov/gmd/ccgg/trends/">https://www.esrl.noaa.gov/gmd/ccgg/trends/</ref><ref target="https://www.esrl.noaa.gov/gmd/ccgg/trends/">.</ref></bibl>
                <bibl>»UN Conference on Environment and Development (1992).« <hi rend="italic">UN</hi>.
                    P<hi rend="Hyperlink" xml:space="preserve">ridobljeno 20. 6. 2018. </hi><ref target="http://www.un.org/geninfo/bp/enviro.html">http://www.un.org/geninfo/bp/enviro.html</ref><ref target="http://www.un.org/geninfo/bp/enviro.html">.</ref></bibl>
                <bibl>Al Gore, »Kyoto Climate Change Conference, 8. 12. 1997,« <hi rend="italic">Clinton White House</hi>,
                    <hi rend="Hyperlink" xml:space="preserve">pridobljeno 20. 6. 2018, </hi><ref target="https://clintonwhitehouse3.archives.gov/WH/EOP/OVP/speeches/kyotofin.html">https://clintonwhitehouse3.archives.gov/WH/EOP/OVP/speeches/kyotofin.html</ref><hi rend="Hyperlink">.</hi></bibl>
                <bibl>Braasch, Gary. »Mauna Loa - Carbon Dioxide levels reach 400 ppm, a danger sign
                    to scientists.« <hi rend="italic">World View of Global Warming</hi>. Pridobljeno
                    6. 6. 2018. <ref target="http://www.worldviewofglobalwarming.org/pages/maunaloa.php">http://www.worldviewofglobalwarming.org/pages/maunaloa.php</ref>.</bibl>
                <bibl>Brown, Lester R. »The Rise and Fall of the Global Climate Coalition.« <hi rend="italic">Earth Policy Institute</hi>. Pridobljeno 12. 7. 2018. <ref target="http://www.earth-policy.org/plan_b_updates/2000/alert6">http://www.earth-policy.org/plan_b_updates/2000/alert6</ref><ref target="http://www.earth-policy.org/plan_b_updates/2000/alert6">.</ref></bibl>
                <bibl>Houghton J.T., G.J. Jenkins in J.J. Ephraums ur. <hi rend="italic">IPCC First
                    Asessement report (FAR)</hi>. Cambridge: Cambridge University Press, 1990.
                    Pridobljeno 20. 6. 2018. <ref target="https://www.ipcc.ch/publications_and_data/publications_ipcc_first_assessment_1990_wg1.shtml">https://www.ipcc.ch/publications_and_data/publications_ipcc_first_assessment_1990_wg1.shtml</ref><ref target="https://www.ipcc.ch/publications_and_data/publications_ipcc_first_assessment_1990_wg1.shtml">.</ref>
                    <ref target="http://www.nobelprize.org/nobel_prizes/chemistry/laureates/1903/arrhenius-bio.html">http://www.nobelprize.org/nobel_prizes/chemistry/laureates/1903/arrhenius-bio.html</ref>.</bibl>
                <bibl><hi rend="italic">Intergovernmental Panel on Climate Change</hi> (IPCC).
                    Pridobljeno 20. 6. 2018. www.ipcc.ch.</bibl>
                <bibl>Olivier, J.G. Jos, Greet Janssens-Maenhout, Marilena Muntean in Jeroen A.H.W.
                    Peters. <hi rend="italic">Trends in Global CO2 Emissions, 2016 report.</hi> The
                    Hague: PBL in EC-JRC, 2016. Pridobljeno 20. 6. 2018. <ref target="http://edgar.jrc.ec.europa.eu/news_docs/jrc-2016-trends-in-global-co2-emissions-2016-report-103425.pdf">http://edgar.jrc.ec.europa.eu/news_docs/jrc-2016-trends-in-global-co2-emissions-2016-report-103425.pdf</ref><ref target="http://edgar.jrc.ec.europa.eu/news_docs/jrc-2016-trends-in-global-co2-emissions-2016-report-103425.pdf">.</ref></bibl>
                <bibl>Ozone Secretariat UNEP. »The Vienna Convention for the Protection of the Ozone
                    Layer.« <hi rend="italic">UNEP</hi>. Pridobljeno 20. 6. 2018. <ref target="http://unep.ch/ozone/pdfs/viennaconvention2002.pdf">http://unep.ch/ozone/pdfs/viennaconvention2002.pdf</ref><ref target="http://unep.ch/ozone/pdfs/viennaconvention2002.pdf">.</ref></bibl>
                <bibl><hi rend="italic">Poročila o zasedanjih AGBM</hi>. Pridobljeno 20. 6. 2018.
                    <ref target="http://unfccc.int/cop5/resource/repagbm.html">http://unfccc.int/cop5/resource/repagbm.html</ref>.</bibl>
                <bibl><hi rend="italic">The Group of 77</hi>. Pridobljeno 20. 6. 2018. <ref target="http://www.g77.org">www.g77.org</ref><ref target="http://www.g77.org">.</ref></bibl>
                <bibl>Weart, Spencer. »Roger`s Revelle`s Discovery.« <hi rend="italic">American
                    Institute of Physics</hi>. Pridobljeno 20. 6. 2018. <ref target="https://history.aip.org/climate/Revelle.htm">history.aip.org/</ref><ref target="https://history.aip.org/climate/Revelle.htm">climate</ref><ref target="https://history.aip.org/climate/Revelle.htm">/Revelle.html</ref>.</bibl>
                <bibl>Zillman, John W. »A History of Climate activities.« <hi rend="italic">World
                    Meteorological Organization</hi>.
                    Pridobljeno 20. 6. 2018. <ref target="https://public.wmo.int/en/bulletin/history-climate-activities">https://public.wmo.int/en/bulletin/history-climate-activities</ref><ref target="https://public.wmo.int/en/bulletin/history-climate-activities">.</ref></bibl>
            </listBibl>
            <listBibl>
                <head>Literatura:</head>
                <bibl><hi rend="italic">Uradni list RS</hi> 59 (1995): 829-96. »Ukaz o razglasitvi Zakona o ratifikaciji Okvirne konvencije Združenih narodov
                    o spremembi podnebja.« 
                    <ref target="https://www.uradni-list.si/_pdf/1995/Mp/m1995059.pdf">https://www.uradni-list.si/_pdf/1995/Mp/m1995059.pdf</ref>.</bibl>
                <bibl><hi rend="italic">Uradni list RS</hi> 60 (2002): 721-52. »Ukaz o razglasitvi Zakona o ratifikaciji Kjotskega protokola k Okvirni
                    konvenciji Združenih narodov o spremembi podnebja.« <ref target="https://www.uradni-list.si/_pdf/2002/Mp/m2002060.pdf">https://www.uradni-list.si/_pdf/2002/Mp/m2002060.pdf</ref><ref target="https://www.uradni-list.si/_pdf/2002/Mp/m2002060.pdf">.</ref></bibl>
                <bibl>Besel, Richard D. "Accommodating climate change science: James Hansen and the
                    rhetorical/political emergence of global warming." <hi rend="italic">Science in
                        Context,</hi> 26, št. 1 (2013): 137-52. Pridobljeno 20. 6. 2018. <ref target="http://digitalcommons.calpoly.edu/cgi/viewcontent.cgi?article=1014&amp;context=comm_fac">http://digitalcommons.calpoly.edu/cgi/viewcontent.cgi?article=1014&amp;context=comm_fac</ref><ref target="http://digitalcommons.calpoly.edu/cgi/viewcontent.cgi?article=1014&amp;context=comm_fac">.</ref></bibl>
                <bibl>Kranjc, Andrej. »Sprememba podnebja: Kyotski protokol in Slovenija.«
                    Magistrsko delo, Univerza v Ljubljani, 2005.</bibl>
                <bibl>Ravnik, Matjaž. <hi rend="italic">Topla greda: Podnebne spremembe, ki jih
                    povzroča človek</hi>. Ljubljana: Založba Tangram in Prirodoslovno društvo
                    Slovenije, 1997.</bibl>
                <bibl>Robertson, Tessa. »Greenpeace Guide to the Kyoto Protocol, October 1998.«
                    Amsterdam: Greenpeace International, 1998. Pridobljeno 20. 6. 2018. <ref target="http://www.apmath.spbu.ru/ru/structure/depts/mmes/kyoto/1.pdf">http://www.apmath.spbu.ru/ru/structure/depts/mmes/kyoto/1.pdf</ref><ref target="http://www.apmath.spbu.ru/ru/structure/depts/mmes/kyoto/1.pdf">.</ref></bibl>
                <bibl>Sohn, Louis B. »The Stockholm Declaraditon on the Human Environment.« <hi rend="italic">The Harvard International Law Journal</hi>, 14, št. 3, (1973):
                    423-515. Pridobljeno 8. 1. 2018. <ref target="http://resources.spaces3.com/631e9a3e-f2f1-4fd8-ba02-2d8e46e215cc.pdf">resources.spaces3.com/631e9a3e-f2f1-4fd8-ba02-2d8e46e215cc.pdf</ref>.</bibl>
            </listBibl></div>
            <div type="summary" xml:lang="en">
                <head>THE ADOPTION OF THE KYOTO PROTOCOL OF THE UNITED NATIONS FRAMEWORK CONVENTION ON
                CLIMATE CHANGE</head>
            <head>SUMMARY</head>
            <p>Scientists have discovered that certain gases retain heat, causing excessive warming
                of the atmosphere and thus climate change. These are greenhouse gases, mostly
                created during fossil fuels combustion and other industrial, traffic, and
                agricultural processes. Regular measurements of these gases in the atmosphere – in
                particular the most commonly-occurring one, carbon dioxide – revealed that the
                concentrations were increasing rapidly. Therefore the scientists started underlining
                that greenhouse gas emissions should be reduced in order to prevent or at least
                mitigate the detrimental effects of climate change. The General Assembly of the
                United Nations established the World Commission on Environment and Development
                (WCED), which released, in October 1987, the report entitled "Our Common Future",
                underlining the problem of climate change. In accordance with the model of the
                Vienna Convention for the Protection of the Ozone Layer of 1985, the United Nations
                Framework Convention on Climate Change was established in 1992. In July 1992, this
                Convention was signed by the leaders of almost all of the UN member states
                (including the President of the Slovenian government at the time, Dr Janez Drnovšek)
                at the "United Nations Conference on Environment and Development" in Rio de Janeiro.
                The Framework Convention was also adopted due to the pressure from non-governmental
                environmental organisations from all around the world, as well as because of the
                reports drawn up by the UN scientific panel, called the Intergovernmental Panel on
                Climate Change (IPCC). The Framework Convention also provided for the drawing-up of
                an appendix: a protocol on the obligatory measures for the reduction of greenhouse
                gas emissions. The so-called "Conference of the Parties to the Framework
                Convention", which would meet once per year at the expert and political level, was
                established as well. After the ratification processes in the UN member states, the
                Framework Convention came into force on 21 March 1994. Due to its delayed
                ratification (the act on its implementation came into force on 19 October 1995),
                Slovenia was merely an observer at the first "Conference of the Parties – COP1",
                which took place in Berlin between 28 March and 7 April 1995. There it was agreed
                that the negotiations about the drawing-up of the Protocol of the Framework
                Convention would take place in the context of the Ad Hoc Group on the Berlin Mandate
                (AGBM). A dispute about the restrictions of greenhouse gas emissions immediately
                broke out between the industrially-developed countries and developing countries. The
                developing countries refused to adopt any obligatory reductions of emissions because
                of their already modest emissions per capita; their right to development; and due to
                the historical responsibility of the developed countries. The members of the G77
                group and China were against obligations for the developing countries; while the
                Alliance of Small Island States (AOSIS) supported a greater reduction of emissions
                in the developed countries and voluntary measures for the developing countries. On
                the other hand, non-governmental environmental organisations wanted to ensure, also
                by means of protests, the strictest possible emission reductions. Of the
                industrially developed countries, the European Union argued for maximum reductions;
                while the United States argued for a less demanding agreement due to the pressure of
                the oil and coal lobbies. Meanwhile, the petroleum exporting countries – members of
                the OPEC – obstructed the negotiations. As an industrially developed country and a
                candidate for the accession to the European Union, Slovenia adhered to the
                standpoints of the EU. The negotiations in the framework of the AGBM barely yielded
                any results, and therefore the Protocol on the greenhouse gas emission reduction was
                only adopted towards the end of the COP3 Conference in Kyoto on 11 December 1997.
                The Protocol provided for the obligatory reduction of greenhouse gas emissions by
                5.2 %, on average, until the year 2012 in comparison with the base-year of 1990; and
                it only applied to the group of industrially developed countries. The European
                Union, however, had to reduce its emissions by 8 % (the same applied for Slovenia as
                well, but in comparison with the base-year of 1986). Other measures had to be
                implemented as well: emission trading, implementation of cleaner technologies, and
                financial assistance for the developing states. As the United States withdrew from
                the Kyoto Protocol in 2001, its ratification became complicated. It finally came
                into force on 16 February 2005, after it had been ratified by more than 55 UN member
                states, together responsible for more than 55 % of the total global greenhouse gas
                emissions. </p></div>
        </back>
    </text>
</TEI>