<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=UTF-8" /><!--THIS FILE IS GENERATED FROM AN XML MASTER. DO NOT EDIT (5)--><title>Wilfried Sonnenthal in Rolf Michaelis, Wilfried Sonnenthal's Memories of the Waffen-SS. An SS Radioman with the SS-Karstwehr-Bataillon Remembers. Atglen, PA: Schiffer Publishing, 96 str. (s 63 črno-belimi fotografijami).</title><meta name="author" content="Klemen Kocjančič" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Wilfried Sonnenthal in Rolf Michaelis, Wilfried Sonnenthal's Memories of the Waffen-SS. An SS Radioman with the SS-Karstwehr-Bataillon Remembers. Atglen, PA: Schiffer Publishing, 96 str. (s 63 črno-belimi fotografijami)." /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link href="http://www2.sistory.si/publikacije/themes/css/pnz/tei-pnz.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Wilfried Sonnenthal in Rolf Michaelis, Wilfried Sonnenthal's Memories of the Waffen-SS. An SS Radioman with the SS-Karstwehr-Bataillon Remembers. Atglen, PA: Schiffer Publishing, 96 str. (s 63 črno-belimi fotografijami).</h1></div><!--TEI front--><div class="docAuthor">Klemen Kocjančič</div><!--TEI body--><div class="figure"><img src="Sonnenthal.jpg" alt="" class="graphic" style=" height:350px;" /></div><p><span class="numberParagraph">1</span>V letu 2018 je ameriška založba Schiffer Publishing izdala spomine Wilfrieda Sonnethala,<span id="ftn1_return"><a class="notelink" title="V knjigi je objavljenih več osebnih dokumentov, kjer je priimek Wilfrieda prikrit. Posledično lahko utemeljeno trdimo, da je Sonnenthal (v slovenščini…" href="#ftn1"><sup>1</sup></a></span> ki so zanimivi za raziskovalce slovenske vojaške in vojne zgodovine, še posebej Primorske med drugo svetovno vojno.</p><p><span class="numberParagraph">2</span>Zadnjih nekaj let tuje založbe izdajajo več spominov nemških vojakov, pri čemer se nekateri spomini dotikajo tudi Slovenije med drugo svetovno vojno. </p><p><span class="numberParagraph">3</span>Pričujoča knjiga je sestavljena iz dveh osrednjih delov: samih spominov, ki so razdeljeni na tri poglavja, ter dva dodatka, pri čemer slednja zavzemata več kot polovico samega vsebinskega obsega knjige (46 od 96 strani). Predhodno je bila knjiga izdana v nemščini pri založbi Michaelis Verlag kot <span style="font-style:italic">SS-Funker mit Bandenkampfabzeichen</span><span id="ftn2_return"><a class="notelink" title="Sonnenthal, Wilfried in Rolf Michaelis, ur. SS-Funker mit Bandenkampfabzeichen. Berlin: Michaelis Verlag, 2016." href="#ftn2"><sup>2</sup></a></span>.</p><p><span class="numberParagraph">4</span>V knjigi tako spremljamo spomine Wilfrieda iz Württemberga, ki je uradno prostovoljno, dejansko pa pod pritiskom, vstopil v Waffen-SS. Služenje je pričel januarja 1943 v Nürnbergu, kjer je začel usposabljanje za radijskega vezista. Zaradi več primerov dolgotrajnega obolenja je usposabljanje zaključil šele konec junija istega leta, ko je bil dodeljen esesovskemu bataljonu kraških lovcev. </p><p><span class="numberParagraph">5</span>Temu se je pridružil v njihovi garniziji v Pottensteinu. Dva tedna po prihodu je bil bataljon zaradi zavezniške invazije na Sicilijo premaknjen v Avstrijo, nakar je 26. avgusta 1943 odšel v Italijo. Dalje avtor opisuje, kako je potekalo razoroževanje italijanskih vojakov po italijanski kapitulaciji v septembru, kot tudi prve spopade s slovenskimi partizani. </p><p><span class="numberParagraph">6</span>V nadaljevanju spremljamo boje s partizani preko kratkih opisov posameznih večdnevnih operacij vse do nemške kapitulacije maja 1945. Na kratko je opisan tudi čas preživet v vojnem ujetništvu.</p><p><span class="numberParagraph">7</span>Prvi dodatek opisuje »življenjsko« zgodbo kraških lovcev od ustanovitve do kapitulacije, medtem ko je drugi dodatek namenjen predstaviti <span style="font-style:italic">Bandenkampfabzeichen</span>, odlikovanju za boj proti »bandam« (partizanom).</p><p><span class="numberParagraph">8</span>Raziskovalci te enote, območja in obdobja v predstavljeni knjigi ne bodo našli kakšnih novih spoznanj oz. podatkov. Morebiti najbolj zanimivo je »razkritje«, da so kraški lovci prejeli zgoraj omenjeni <span style="font-style:italic">Bandenkampfabzeichen</span> na podlagi splošne prijave vseh kontaktov s partizani, ne pa glede dejanskih bližinskih, neposrednih spopadov s partizani, ki so bili edino merilo za pridobitev tega odlikovanja. Tako so v poveljstvu enote za avtorja navedli, da je sodeloval v bojih proti partizanom tudi v dneh, ko tega sploh ni bilo v Sloveniji in je bil v Nemčiji na dopustu oz. zdravljenju.</p><p><span class="numberParagraph">9</span>Vseeno, zaradi maloštevilnih spominov pripadnikov nemških vojaških, policijskih in paravojaških enot ter organizacij, prisotnih v Sloveniji, predstavlja knjiga pomemben zgodovinski dokument. </p><!--TEI back--><!--Notes in [TEI]--><div class="notes"><div class="noteHeading">Opombe</div><div class="note" id="ftn1"><span class="noteLabel">1. </span><div class="noteBody">V knjigi je objavljenih več osebnih dokumentov, kjer je priimek Wilfrieda prikrit. Posledično lahko utemeljeno trdimo, da je Sonnenthal (v slovenščini »sončna dolina«, »dolina sonca«) psevdonim za avtorja spominov. </div> <a class="link_return" title="Go back to text" href="#ftn1_return">↵</a></div><div class="note" id="ftn2"><span class="noteLabel">2. </span><div class="noteBody">Sonnenthal, Wilfried in Rolf Michaelis, ur. <span style="font-style:italic">SS-Funker mit Bandenkampfabzeichen</span>. Berlin: Michaelis Verlag, 2016.</div> <a class="link_return" title="Go back to text" href="#ftn2_return">↵</a></div></div></body></html>