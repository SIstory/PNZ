<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title><hi rend="italic">Walter Lukan: Habsburška monarhija in Slovenci v prvi svetovni vojni.
                    Iz »črnožolte kletke narodov« v »zlato svobodo«?</hi> Dunaj 2017: new academic
                    press. 260 strani, 43 ilustracij, 29,90 €.</title>
                <author>
                    <name>
                        <forename>Martin</forename>
                        <surname>Moll</surname>
                    </name>
                </author>
                <editor role="translator">Filip Čuček</editor>
            </titleStmt>
            <editionStmt>
                <edition><date>2018-09-03</date></edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Kongresni trg 1</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/288</pubPlace>
                <date>2018</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">58</biblScope>
                <biblScope unit="issue">2</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <revisionDesc>
            <listChange>
                <change>
                    <date>2018-10-16</date>
                    <name>Neja Blaj Hribar</name>
                    <desc>Pretvorba iz DOCX v TEI, dodatno kodiranje</desc>
                </change>
            </listChange>
        </revisionDesc>
    </teiHeader>
    <text>
        <front>
            <docAuthor>
                <name>
                    <forename>Martin</forename>
                    <surname>Moll</surname>
                </name>
            </docAuthor>
        </front>
        <body>
            <figure>
                <graphic url="Lukan.jpg" height="300px"/>
            </figure>
            <p> Proti koncu prve svetovne vojne so v razpadajoči Avstro-Ogrski iskali odgovore,
                zakaj so Slovenci, do leta 1914 eden najbolj lojalnih in cesarju zvestih narodov, ki
                je po popisu prebivalstva leta 1910 štel 1,3 milijona prebivalcev, državi in
                dinastiji obrnili hrbet in konec leta 1918 odločno zahtevali združitev vseh južnih
                Slovanov, ne le z versko sorodnimi Hrvati, pač pa tudi z (v mnogih pogledih tujimi)
                Srbi, Črnogorci, Bosanci itd. Na drugi strani je slovenska evforija nad bodočo
                Jugoslavijo od leta 1919 naprej zaradi številnih razočaranj hitro izpuhtela. O
                odmiku Slovencev od habsburške monarhije je slovensko (oziroma jugoslovansko)
                zgodovinopisje od obdobja med obema vojnama naprej objavilo številna, pogosto
                nezadovoljiva, tendenciozna in (na podlagi jugoslovanske združitve 1918/19)
                teleološko naravnana dela in razprave, ki pa so bila zaradi jezikovnih ovir zunaj
                (nekdanje) Jugoslavije komaj opažena. </p>
            <p> Walter Lukan, od leta 2008 redni profesor za zgodovino na Univerzi v Ljubljani, je
                nedavno predložil prvo, po obsegu sicer ne preobsežno, toda bogato ilustrirano delo
                (z nekaj dokumenti v prilogi) v nemškem jeziku, ki ne tehta zgolj objavljene
                literature, pač pa celovito pritegne tudi arhivsko gradivo. Študija, ki zaradi
                obsežnega znanstvenega aparata ni ravno lahko berljivo delo, sprva sledi etapam, ki
                so pripeljale do oblikovanja združitvenega programa vseh habsburških Slovencev,
                Hrvatov in Srbov – najprej seveda pod vladavino Habsburžanov in v okviru
                Avstro-Ogrske (deklaracija iz 30. maja 1917) –, ki so ga ne glede na velike razlike
                med njimi podprle vse slovenske stranke. Lukan nato minuciozno podaja dejstva, ki so
                ta prizadevanja ovirala (predvsem v ogrski polovici monarhije), pa tudi
                radikalizacijo slovenske politike, ki je še v istem letu (1917) začela iskati
                rešitve zunaj meja podonavske monarhije, s pritegnitvijo antante in/ali preko zveze
                z vojnimi nasprotniki Srbi. Glavni razlog za to, tako Lukan, je bil v odklonilnem
                oziroma zavlačevalnem odzivu cesarja in vlade na Dunaju in v Budimpešti. Obe strani
                sta zasledovali dvolično politiko: Slovenci so se pretvarjali, češ da zavračajo
                vsakršno rešitev zunaj danih državnih okvirov, vlada pa je hlinila, da se bo s
                slovenskimi zahtevami resneje soočila kasneje, četudi šele po zmagovitem koncu
                vojne. Medtem ko so Slovenci trmasto vztrajali pri svojem programu (majniška
                deklaracija) ali ga še širili, je vladna politika, še posebej po zamenjavi na
                prestolu novembra 1916 (Karl I.), precej kolebala. Lukan domneva, da bi pravočasna
                izpolnitev slovenskih avtonomističnih želja preprečila nadaljnjo eskalacijo. </p>
            <p> Lukan je v bistvu napisal klasično politično-zgodovinsko študijo, zato ni nič
                čudnega, da so »veliki ljudje«, torej vodilne osebnosti vseh vpletenih strani, v
                ospredju. Logistična in institucionalna podlaga deklaracijskega gibanja je sicer
                ležala v kronovini Kranjski, kjer so Slovenci že desetletja pred svetovno vojno
                osvojili večino v deželnem zboru. Toda če odmislimo, da je bilo zbiranje podpisov
                podpore za majniško deklaracijo tudi na Spodnjem Štajerskem izredno uspešno in je
                povzročilo pravo množično mobilizacijo slovenskega prebivalstva (tudi žensk!), je
                nesporni vodja slovenskega tabora, duhovnik Anton Korošec, pravzaprav izviral s
                Štajerskega. Lukan zelo nazorno pokaže, s kakšno energijo in vztrajnostjo je Korošec
                koordiniral politiko slovenskega tabora čez meje kronovin in obeh državnih polovic
                ter kako mu je uspelo osamiti obotavljajočega se kranjskega deželnega glavarja Ivana
                Šušteršiča, ki je bil do konca zvest cesarski kroni in monarhiji.</p>
            <p> Škoda je le, da je konflikt v osnovi prikazan kot spor med Slovenci/južnimi Slovani
                na eni ter monarhom in vlado na drugi strani, medtem ko je tretja vpletena stran
                (nemškonacionalni nasprotniki Slovencev) komaj opazna. Kljub temu gre za pomembno
                monografijo, ki obravnava nacionalno problematiko v habsburški monarhiji pred in
                predvsem med prvo svetovno vojno, na katero smo tudi dolgo čakali. Na koncu knjige
                je tudi deset strani angleškega povzetka, ki nekako nadomešča manjkajočo sklepno
                oceno v nemščini.</p>
       </body>
        <back>
            <p rend="align(right)">Prevedel Filip Čuček</p>
        </back>
    </text>
</TEI>
