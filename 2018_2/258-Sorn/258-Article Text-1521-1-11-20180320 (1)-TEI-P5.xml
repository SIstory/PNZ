<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Simona Kustec Lipicer, ur., Poslanke Državnega zbora. Uradno in osebno
                    od prvega do sedmega mandata (1992–2017). Ljubljana: Državni zbor, 2017,
                    127 strani</title>
                <author>
                    <name>
                        <forename>Mojca</forename>
                        <surname>Šorn</surname>
                    </name>
                </author>
            </titleStmt>
            <editionStmt>
                <edition><date>2018-03-19</date></edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Kongresni trg 1</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/258</pubPlace>
                <date>2018</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">58</biblScope>
                <biblScope unit="issue">2</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
       <revisionDesc>
            <listChange>
                <change>
                    <date>2018-03-22</date>
                    <name>Neja Blaj Hribar</name>
                    <desc>Pretvorba iz DOCX v TEI, dodatno kodiranje</desc>
                </change>
            </listChange>
        </revisionDesc>
    </teiHeader>
    <text>
        <front>
            <docAuthor>Mojca Šorn</docAuthor>
        </front>
        <body>
            <figure>
                <graphic url="slika1.jpg" height="350px"/>
            </figure>
            <p>Poslanke in poslanci. Danes je nekaj povsem običajnega, da predstavnike
                ljudstva v parlamentu brez pomisleka omenjamo skupaj. To potrjujejo mdr. nemške
                letne analize o Angeli Merkel, objavljene v <hi rend="italic">Spieglu</hi>. Analize,
                ki nemško kanclerko obravnavajo z vseh vidikov, celo zdravstvenega, ne poudarjajo
                dejstva, da je ženska. Primerjajo jo z Adenauerjem, Kohlom – kot enako z enakimi. </p>
            <p>Čeprav se tema žensk v politiki in parlamentu ob vsem tem morda zdi kot
                nekaj preseženega, se spomnimo, da je še pred nekaj desetletji prisotnost žensk v
                politiki veljala za povsem neustrezno oziroma nedopustno. Za ilustracijo zgolj
                primer iz Narodne skupščine Kraljevine Jugoslavije; ko je leta 1933 skupina
                poslancev predlagala, da bi na občinskih volitvah volile tudi ženske, je po dvorani
                zadonelo od komentarjev in smeha. </p>
            <p>Zgodovinarji, ki se ukvarjajo z zgodovino parlamentarizma, imajo to še
                kako dobro pred očmi. Vedo sicer, da je bilo veliko napisanega o tem, kako so se
                ženske borile in pridobivale volilno pravico, vedo, da obstajajo številne analize o
                deležih žensk v parlamentih ipd. Hkrati pa se zavedajo, da je zelo malo znanega o
                tem, kaj vse je ženske spodbudilo k vstopu v parlament, kakšne so bile njihove
                izkušnje v svetu politike itd. Na tem področju veliko pomeni pridobitev publikacije
                <hi rend="italic" xml:space="preserve">Poslanke Državnega zbora. Uradno in osebno od prvega do sedmega mandata (1992–2017), </hi>ki
                jo je zasnovala in uredila prof. dr. Simona Kustec Lipicer. </p>
            <p>Zavedanje, da je sodelovanje žensk in moških na političnem parketu osnova
                demokratične družbe, je na začetku 90. let 20. stoletja sprožilo prizadevanja po
                večji udeležbi žensk v politiki. Položaj se ni spremenil čez noč, dolgoročnejši
                vpliv je imela celo uvedba spolnih kvot (2008),<note place="foot" xml:id="ftn1"
                    n="1"> Čeprav je leta 2008 že veljala kvota 25 odstotkov, se število poslank ni povečalo, delež je ostajal enak kot na volitvah leta 2004. – Barbara Hočevar, "Se kljub vsemu dogajajo premiki? Na vseh treh volitvah leta 2014 izvoljen največji delež žensk doslej,"<hi
                            rend="italic normalweight">Ženske v
                            politiki</hi>, <ref
                            target="http://www.delo.si/assets/info5/20150307/enakopravnost-spolov/do/sklop1-1.html"
                                ><hi rend="normalweight"
                                >http://www.delo.si/assets/info5/20150307/enakopravnost-spolov/do/sklop1-1.html</hi></ref>, 19. 3. 2018. </note> ki sama po sebi
                očitno ni zagotovilo za visoko zastopanost žensk v politiki. S seznama poslank v
                vseh sklicih Državnega zbora, s katerim se knjiga začne, je razvidno, da v družbi in
                na družbo deluje t. i. postopni razvojni model:<note place="foot" xml:id="ftn2"
                    n="2"> Več o postopnem razvojnem modelu in širše o
                        kvotah v politiki Alja Domjan, "Spolne kvote v politiki – »Enakomerna
                        zastopanost spolov ali umetno ustvarjena enakopravnost. Magistrsko delo." UL
                        FDV, Ljubljana 2016, str. 29, dostopno na:
                    <ref target="http://dk.fdv.uni-lj.si/magistrska_dela_2/pdfs/mb22_domjan-alja.pdf">http://dk.fdv.uni-lj.si/magistrska_dela_2/pdfs/mb22_domjan-alja.pdf</ref>.</note>
                v mandatu 1992–1996 so ženske zasedle 14 poslanskih mest, v mandatu 1996–2000 11, v
                mandatu 2000–2004 16, v mandatu 2004–2008 13, v mandatu 2008–2011 16, v mandatu
                2011–2014 39 in v mandatu 2014–2018 37 poslanskih mest (v vseh mandatih skupaj so
                poslanke zasedle 146 poslanskih mest). </p>
            <p>Knjiga je členjena na več delov. Že omenjenemu seznamu poslank v vseh
                sklicih Državnega zbora, ki je objavljen na notranji strani naslovne platnice, sledi
                uvodno poglavje Ženski spol slovenske politike, v katerem urednica predstavi idejo
                in izvedbo projekta Poslanke Državnega zbora. Poudari, da sta pobuda in delo
                izhajala iz sodelovanja in vključevanja kot temeljev politike prihodnosti.</p>
            <p>Ilustraciji, ki odstre delež poslank po mandatih, sledijo zgodbe 92 poslank.
                Posamezna zgodba je členjena na dva dela. Prvi del prikaže uradne podatke posamezne
                poslanke: starost, izobrazbo, članstvo v poslanskih skupinah, vodstvene funkcije v
                okviru delovanja Državnega zbora. Drugi del predstavitve je sestavljen iz treh
                sklopov oziroma razmišljanj poslank o treh temah: o njihovem vstopu v politiko, o
                dosežku/dogodku njihovega poslanskega dela in o viziji Slovenije v prihodnjih 25
                letih. Vsako predstavitev popestri izrek ali citat, ki ga posamezna poslanka čuti
                kot vodilo pri svojem delu ali mu sledi.</p>
            <p>Iz odgovorov poslank je razvidno, da vzroke za vstop v politiko povezujejo s
                pripadnostjo politični stranki, nič drugače ni, ko ocenjujejo svoje delo. Izstopa
                njihov optimistični pogled na prihodnost Slovenije. Zelo velikokrat se namreč
                pojavijo besede: (pravno) varna, čista, lepa, prijazna, sodelovanje, solidarnost,
                strpnost, zelena (razvrščeno po abecednem redu). Večinoma verjamejo v aktiven in
                vitalen razvoj države, v njeno konkurenčnost in njen trajnostni socialni in
                gospodarski razvoj. Veliko jim pomenijo izobraževanje in znanje, spoštovanje prava
                in človekovih pravic ter okolje. Za vsem tem stremijo, za vse to se trudijo.</p>
            <p>Kot zadnja dobi besedo generalna sekretarka Urša Zore Tavčar, ki predstavi ženske v
                službah Državnega zbora; zastopane so na vseh ravneh delovanja, tudi najvišjih –
                temu v prid govori dejstvo, da je imel Državni zbor v vseh letih delovanja le enega
                generalnega sekretarja.</p>
            <p>Knjiga se zaključuje z ilustracijami deleža žensk med vsemi zaposlenimi v Državnem
                zboru, deleža žensk med funkcionarji v službah Državnega zbora, deleža žensk med
                sekretarji poslanskih skupin Državnega zbora in deleža žensk med vodjami služb
                Državnega zbora. Pred imenskim kazalom poslank po mandatih ob potrditvi mandata je
                še legenda imen poslanskih skupin po mandatih, v katerih so bile zastopane poslanke. </p>
            <p>Odgovor na vprašanje, zakaj predstavljeno publikacijo vzeti v roke, je lahek: velik
                format, estetsko oblikovanje, mikavne priloge. Nič bolj zahteven ni niti odgovor na
                vprašanje, ali knjigo tudi prebrati. Poslanke razorožijo s tem, ko stopijo iz
                parlamentarnih prostorov in s svojimi zgodbami prikažejo dejavnosti žensk določenega
                časa in prostora. Pokažejo, da politiko oblikujejo »jasno in glasno iz javnega
                prostora« in tako s prepričljivimi dejstvi zavrnejo tabu, da »politika ni za
                ženske«.</p>
            <p>Knjiga, ki predstavlja slovensko politiko skozi delo in poglede poslank
                Državnega zbora od prvega do sedmega mandata, je izhodišče za nadaljnjo poglobljeno
                strokovno razpravo, ki je potrebna vsem demokracijam, še posebej mladim, kot je
                naša, in kot taka pripomore k (so)oblikovanju slovenske politične kulture.</p>
        </body>
    </text>
</TEI>
