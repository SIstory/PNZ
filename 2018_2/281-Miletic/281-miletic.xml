<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:lang="sr">
    <teiHeader>
        <fileDesc>
            <titleStmt>
                <title>Dravska banovina u Aprilskom ratu 1941. godine</title>
                <author>
                    <name>
                        <forename>Marko</forename>
                        <forename>Bogdan</forename>
                        <surname>Miletić</surname>
                    </name>
                    <roleName>Mag.</roleName>
                    <affiliation>Arhiv Jugoslavije</affiliation>
                    <address>
                        <addrLine>Palmira Toljatija 1</addrLine>
                        <addrLine>Beograd</addrLine>
                        <addrLine>Srbija</addrLine>
                    </address>
                    <email>marko.miletic1990@gmail.com</email>
                </author>
            </titleStmt>
            <editionStmt>
                <edition><date>2018-06-06</date></edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Kongresni trg 1</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/281</pubPlace>
                <date>2018</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">58</biblScope>
                <biblScope unit="issue">2</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <profileDesc>
            <langUsage>
                <language ident="sl"/>
                <language ident="en"/>
            </langUsage>
            <textClass>
                <keywords xml:lang="en">
                    <term>elites</term>
                    <term>nationalism</term>
                    <term>wedding strategies</term>
                    <term>women</term>
                    <term>Triest</term>
                    <term>Ljubljana</term>
                </keywords>
                <keywords xml:lang="sl">
                    <term>elite</term>
                    <term>nacionalizem</term>
                    <term>poročne strategije</term>
                    <term>ženske</term>
                    <term>Trst</term>
                    <term>Ljubljana</term>
                </keywords>
            </textClass>
        </profileDesc>
        <revisionDesc>
            <listChange>
                <change>
                    <date>2018-10-19</date>
                    <name>Neja Blaj Hribar</name>
                    <desc>Pretvorba iz DOCX v TEI, dodatno kodiranje</desc>
                </change>
            </listChange>
        </revisionDesc>
    </teiHeader>
    <text>
        <front>
            <docAuthor>Marko B. Miletić<note place="foot" xml:id="ftn1" n="*"> Mag., Arhiv
                Jugoslavije, Palmira Toljatija 1, Beograd, Srbija, <ref target="mailto:marko.miletic1990@gmail.com"
                        >marko.miletic1990@gmail.com</ref></note></docAuthor>
            <docImprint>
                <idno type="cobissType">Cobiss tip: 1.01</idno>
                <idno type="UDC">UDK: 355.48(497.4)"1941"</idno>
            </docImprint>
            <div type="abstract">
                <head>APSTRAKT</head>
                <p>
                    <hi rend="italic">Prostor Dravske banovine u Aprilskom ratu do sada nije bio
                        predmet posebnog istraživanja. Zbog toga smo se odlučili da na osnovu
                        neobjavljenih izvora pohranjenih u Vojnom arhivu Ministarstva odbrane
                        Republike Srbije u Beogradu, objavljenih izvora, relevantne memoarske i
                        istoriografske literature pokušamo da odgovorimo na niz pitanja: Kakav je
                        bio strategijski položaj Dravske banovine, kakve su ratne pripreme izvršene
                        na tom prostoru, kako su tekle ratne operacije i kakvo je bilo delovanje
                        civilnih (banskih) vlasti u toku rata?</hi></p>
                <p>
                    <hi rend="italic">Ključne reči: Dravska Banovina, Aprilski rat, Kraljevina
                        Jugoslavija</hi></p>
            </div>
            <div type="abstract" xml:lang="en">
                <head>ABSTRACT</head>
                <head>DRAVA BANATE IN THE APRIL WAR OF 1941</head>
                <p>
                    <hi rend="italic">The area of Drava Banovina in the April War wasn’t the subject
                        of special research so far. Therefore, we tried to give an answer a number
                        of questions based on unpublished sources which are keeping in the Military
                        Archive of the Ministry of Defense of the Republic of Serbia, published
                        sources, relevant memoir and historiographical literature: What was
                        strategic position of the Drava Banovina, what kind of war preparations were
                        made in that area, how the war operations were going and what was the
                        function of the civil authorities during the war?</hi></p>
                <p>
                    <hi rend="italic">Key words: Drava Banate, April War, Kingdom of Yugoslavia
                    </hi></p>
            </div>
        </front>
        <body>
            <p> Prostor Dravske banovine, koja se nalazila u krajnjem severozapadnom delu Kraljevine
                Jugoslavije nije predstavljao jedinstvenu geografsku celinu. Na njenoj teritoriji
                graničile su se važne geografske oblasti Evrope, dodirivali različiti delovi
                kontinenta i ukrštali različiti privredni putevi. Mada su spoljne granice Dravske
                banovine bile omeđene visokim planinama, posmatrano sa vojnogeografskog stanovišta
                njen položaj je bio vrlo nepovoljan. Ona je bila ugrožena sa dve strane, sa severa
                od strane Nemačke i sa zapada od strane Italije. Posmatrajući je sa
                operativno-geografskog aspekta na njoj se uočavalo sedam operativnih pravca i to tri
                sa severa i četiri sa zapada. Sa severa to su bili: 1) Grac – Maribor koji se od
                ovog mesta račvao u dva pravca: prvi Zidani Most – Brežice i drugi Rogatec –
                    Zagreb,<note place="foot" xml:id="ftn2" n="1"> Ovo je bio vrlo povoljan pravac
                    jer je bio dosta komunikativan. Prirodne prepreke na njemu su Drava i delom
                    Mura.</note> 2) Volsberg – Dravograd – Slovenjgradec – Velenje – Celje<note
                    place="foot" xml:id="ftn3" n="2"> Ovaj pravac je bio dosta nepovoljniji od
                    prethodnog, jer je do izbijanja u dolinu reke Savinje prolazio kroz planinski
                    kraj, sa jedinim proširenjima kod Slovengradeca i Velenja.</note> i 3)
                Celovac/Beljak – Kranj – Ljubljana,<note place="foot" xml:id="ftn4" n="3"> Na ovom
                    pravcu iz Celovačke kotline vodila su tri druma, ali je nepovoljnost
                    predstavljalo to što su sva tri morala da savladaju visoke planinske prevoje
                    Jezerski Vrh, Ljubelj i Podkorensko Sedlo.</note> a sa zapada: 1) Trbiž –
                Kranjska Gora – Kranj – Ljubljana,<note place="foot" xml:id="ftn5" n="4"> Kod
                    Ljubljane ovaj pravac se spajao sa napred pomenutim trećim pravcem koji je vodio
                    sa severa. Nepovoljnost ovog pravca je bila ta što je išao kroz visok planinski
                    teren, uglavnom dolinom Save, pa je zbog toga bio periferan.</note> 2) Sv.
                Lucija (Most na Soči)/Tolmin – Škofja Loka – Ljubljana,<note place="foot"
                    xml:id="ftn6" n="5"> I za njega važi slično kao i za pravi zapadni pravac, jer i
                    on prolazio kroz visok planinski teren.</note> 3) Gorica/Ajdovščina/Trst –
                    Ljubljana,<note place="foot" xml:id="ftn7" n="6"> Ovo je bio najkomunikativniji
                    i najlakši pravac za napad sa zapada.</note> i 4) Sv. Petar – Bloški plato –
                dolina reke Ribnice – Novo mesto – Karlovac.<note place="foot" xml:id="ftn8" n="7">
                    Vojni arhiv Beograd (u daljem tekstu: VA), fond: Popisnik 17 (u daljem tekstu
                    P-17), к.(utija) 4, f.(ascikla) 1, r.(egistracioni) b.(roj) 11, Izjava generala
                    Mihaila Apostolskog, 1-2.</note> Izvesna povoljnost, posmatrano sa strategijskog
                aspekta, bila je ta što je saobraćaj u Dravskoj banovini, u odnosu na ostatak
                Kraljevine Jugoslavije, bio dosta dobro razvijen. Putevi su bili vrlo gusto
                sprovedeni i bili su uglavnom u dobrom stanju, a železnička mreža bila je gusta.
                Kažemo izvesna, jer je orijentacija tih komunikacija bila nepovoljna, iz razloga što
                su one uglavnom bile orijentisane prema Nemačkoj i Italiji, a ne prema Banovini
                Hrvatskoj, što je bila posledica saobraćajne politike Austrougarske, koja je pre
                Prvog svetskog rata na ovaj prostor gledala kao na prelaznu teritoriju za izlaz u
                jadranske luke Trst i Rijeku.</p>
            <p>S obzirom na tako nepovoljan strategijski položaj Dravske banovine, ali i na
                činjenicu da je do anšlusa Austrije 1938. Italija bila jedini sused sposoban da
                vojno ugrozi Kraljevinu Jugoslaviju, na ovaj prostor se od stvaranja prve države
                Južnih Slovena gledalo sa posebnom pažnjom. Već u toku 1920-ih godina izvršeno je
                niz proučavanja zapadnog suvozemnog fronta prema Italiji, ali konkretnih radova na
                pripremi vojišta za mogući rat sa Italijom nije bilo sve do 1935. godine.<note
                    place="foot" xml:id="ftn9" n="8">
                    <hi style="font-size:10pt">U toku 1920-ih godina u Kraljevini Jugoslaviji su u
                        nekoliko navrata formirane komisije koje su imale zadatak da izvrše procenu
                        zapadnog suvozemnog fronta prema Italiji i izrade elaborat za njegovo
                        tehničko-fortifikacijsko projektovanje. Prva komisija Glavnog generalštaba
                        je još 1920. godine otpočela sa studijom i procenom suvozemnog zapadnog
                        graničnog fronta. Studija je bila fokusirana na proučavanje važnosti
                        pojedinih graničnih odseka i operacijskih pravaca, zatim na najverovatnije
                        grupisanje italijanskih sanga, kao i na izbor linija za odbranu
                        jugoslovenskih jedinica i način njihovog grupisanja koji bi bio najpogodniji
                        za izvršenje kontraofanzive. - VA, P-17, k. 4, f. 1, r.b. 23, Izjava generala
                        Radivoja Jankovića, 4. U toku 1924., 1926. i 1927. formirane su dve komisije
                        koje su se bavile procenom graničnog fronta prema Italiji u operacijskom i
                        taktičkom pogledu, a za tehničko-fortifikacijsko projektovanje formirana je
                        četvoročlana komisija koja je radila u periodu 1926</hi>−<hi
                        style="font-size:10pt">1928. godina. VA, P-17, k. 5, f. 1, r.b. 18, Izjava
                        generala Dušana Simovića, 8, 9.</hi></note> Te godine formirana je Stalna
                Komisija za utvrđivanje čiji je zadatak bio izrada studije i projektovanje radova na
                utvrđivanju zemlje u strategijsko-geografskom i taktičko-fortifikacijskom
                    smislu.<note place="foot" xml:id="ftn10" n="9"> VA, P-17, k. 447, f. 3, r.b. 1,
                    Knjiga zapisnika sa sednica Stalne komisije za utvrđivanje za 1935. i 1936.
                    godinu – 1. sednica, 3. avgust 1935. godine<hi rend="italic">.</hi></note>
                Izuzetan položaj Dravske Banovine uticao je na to da dve godine kasnije (1937) u
                Ljubljani bude formirana i Komanda utvrđivanja, na čijem čelu se našao divizijski
                general Lav Rupnik. Ova komanda je imala rukovodeću ulogu pri izvršenju radova na
                utvrđivanju zapadnog i severnog fronta.<note place="foot" xml:id="ftn11" n="10"> VA,
                    P-17, k. 4, f. 1, r.b. 30, Izjava pukovnika Stjepana Kerečina, 1. VA, P-17, k.
                    9, f. 1, r.b. 10, Izjava generala Stevana Živanovića, 1. O pripremama za rat na
                    prostoru Dravske banovine videti više u Aleš Žlebnik, »Priprave na obrambo v
                    Dravski banovini Kraljevine Jugoslavije. Razvoj civilno-vojaških odnosov zaradi
                    obrambnih priprav na lokalnem nivoju v letih 1935 do 1941« (Magistarsko delo,
                    Univerza u Ljubljani, 2016), rad u rukopisu.</note></p>
            <p>Konkretni radovi na zemljištu, koji su za cilj imali utvrđivanje spoljnih granica
                Dravske banovine, otpočeli su gotovo tri godine po formiranju Stalne komisije za
                utvrđivanje, u proleće 1938. godine, kada je izvršeno betoniranje fortifikacijskih
                objekata na prvom, Vrhničkom odseku.<note place="foot" xml:id="ftn12" n="11">
                    Vrhnički odsek ili »Vrhnička vrata«, prostirao se od vrha Sv. Tri Kralja na
                    severu do uzvišenja Strnica na jugu i to sledećim pravcem: Sv. Tri Kralja – k.
                    665 – Prapretno brdo – Ribari (k. 727) – k. 726 – prednje padine Gradišta (k.
                    773) – k. 675 – Travni vrh (k. 682) – Straža (k. 708) – Strnica (k. 626).
                    Najslabija tačka na ovom pravcu bile su prednje padine Gradišta, s obzirom na
                    malu dubinu na kojoj se moglo izvesti utvrđivanje, dok je najjača tačka bila
                    Strnica koja je dominirala nad komunikacijom Logotec – Ljubljana i bila
                    oslonjena na teško prohodnu šumu. - VA, P-17, k. 447, f. 3, r.b. 1, Knjiga
                    zapisnika sa Sednica Stalne komisije za utvrđivanje za 1935. i 1936. godinu, 52.
                    sednica, 10. jun 1936. godine, 63. VA, P-17, k. 9, f. 1, r.b. 10, Izjava
                    generala Stevana Živanovića, 1.</note> U isto vreme otpočeli su radovi na još
                dva odseka na zapadnom suvozemnom frontu prema Italiji. Prvi, Blegoš – Sv. Tri
                Kralja, nalazio se severno od Vrhničkog odseka i naslanjao se svojim levim krilom na
                    njega,<note place="foot" xml:id="ftn13" n="12"> Ovaj odsek pružao se linijom
                    Blegoš – Hlavče njive – Žirovski vrh – Sv. Tri kralja. - VA, P-17, k. 5. f. 1,
                    r.b. 11, Izjava generala Milana Radenkovića, 6.</note> dok se drugi odsek,
                Snežnik – Kraljevica, nalazio na krajnjem južnom delu zapadnog suvozemnog
                    fronta.<note place="foot" xml:id="ftn14" n="13"> Ovaj odsek pružao se linijom
                    Crni Vrh – Bela Peša – Kamenjak – Trebesičen Vrh – Svib – Plase sa naslonom na
                    Medveđak. - VA, P-17, k. 5. f. 1, r.b. 11, Izjava generala Milana Radenkovića,
                    6.</note> Četvrti, i poslednji odsek na zapadnom suvozemnom frontu, bio je
                Cerkinški odsek, a njegovo utvrđivanje otpočelo je u proleće 1939. godine.<note
                    place="foot" xml:id="ftn15" n="14"> VA, P-17, k. 9, f. 1, r.b. 10, Izjava
                    generala Stevana Živanovića, 2.</note> Na prva tri odseka utvrđivanje je vršeno
                u tipu stalne fortifikacije, sa objektima rađenim u vidu jačih betonskih bunkera, a
                do kraja marta 1941. godine izgrađena je gusta mreža jakih objekata sa traditornom i
                unakrsnom vatrom automatskih oruđa i kazematiranih topova. Na taj način dobijen je
                vid neprekidno dobro povezanog položaja, sa dubinom od 1,5 do 2 km. Ovakva odbrana
                dopunjena je sa postavljanjem više baterija tvrđavske artiljerije za koju su
                izgrađeni terenom zaštićeni borbeni položaji. Protivoklopne prepreke postavljene su
                na svim prolaznijim pravcima gde su postavljena i protivtenkovska oruđa u izgrađenim
                zaklonima. Za protivvazduhoplovnu odbranu određena su mesta na koja će se postaviti
                protivavionska oruđa u slučaju rata, ali na njima nije bilo stalnog prisustva ovih
                oruđa. Ispred ovako utvrđenog položaja pa sve do državne granice izgrađen je sistem
                zaprečnih objekata koji je trebalo da zadrži i uspori nastupanje neprijatelja.
                Izrazito dobro je bio utvrđen vrh Blegoš koji je smatran svojevrsnim bastionom. Na
                Cerkinškom odseku objekti su bili nešto manje otpornosti nego na preostalim
                odsecima, s obzirom na to da je prilikom projektovanja utvrđivanja procenjeno da će
                na ovom odseku nastupati slabije neprijateljske snage.<note place="foot"
                    xml:id="ftn16" n="15"> VA, P-17, k. 9, f. 1, r.b. 10, Izjava generala Stevana
                    Živanovića, 1-2. VA, P-17, k. 5. f. 1, r.b. 11, Izjava generala Milana
                    Radenkovića, 6. VA, P-17, k. 4, f. 1, r.b. 11, Izjava generala Mihaila
                    Apostolskog, 3. Марко Б. Милетић, »Утврђивање граница Краљевине Југославије
                    1935-1941,« <hi rend="italic">Војноисторијски гласник</hi>, бр. 1
                (2017).</note></p>
            <p>Pojava nacističke Nemačke na severnoj granici Dravske banovine (1938), naterala je
                jugoslovenski Generalštab da razmotri utvrđivanje i tog dela fronta. Posle detaljne
                analize terena i mogućih pravaca neprijateljskog nastupanja doneta je odluka da se
                utvrde i zapreče samo prelazi preko alpskog grebena Karavanke, a potpuno da se
                utvrdi samo odsek Drave od Dravograda do Ormoža, sa naročitom pažnjom na prostor
                Maribor–Ptuj i potpuno iskorišćenje reke Drave kao protivoklopne prepreke. S obzirom
                na to da se radilo o visokoplaninskom terenu, na graničnom odseku prema Koruškoj
                izvedeni su radovi na zaprečavanju komunikacija koji sa graničnih prelaza vode u
                dolinu gornje Save, dok je na ostalom delu graničnog fronta prema ranijoj
                jugoslovensko-austrijskoj granici, tj. na dravogradskom, mariborskom i ptujskom
                pravcu utvrđivanje izvođeno u tipu polustalne fortifikacije sa manjim bunkerima
                rasejanim po zemljištu, uz obimno zaprečavanje komunikacija.<note place="foot"
                    xml:id="ftn17" n="16"> VA, P-17, k. 5, f. 1, r.b. 11, Izjava generala Milana
                    Radenkovića, 6.</note> Do početka Aprilskog rata projektovane tri linije na
                odseku Maribor – Ptuj bile su delimično završene.<note place="foot" xml:id="ftn18"
                    n="17"> Prema svedočenju komandanta 7. posadnog puka, potpukovnika Franja
                    Kovačevića, stanje na ovom delu utvrđenog fronta je bilo sledeće: »Svi objekti
                    [su bili] nedovršeni. Izvršeno je betoniranje, ali je većina objekata bila bez
                    čeličnih vrata, a svi bez čeličnih puškarnica. Unutrašnji uređaj objekata
                    (ventilacija, peći, električna rasvjeta, kreveti) postojao je samo u onim
                    objektima koji su za vreme mira služili za stanovanje posade«. VA, P-17, k. 67,
                    f. 2, r.b. 807, Izjava potpukovnika Franja Kovačevića, 2.</note> Između Maribora
                i Dravograda bila je izgrađena tek jedna linija. Ni na planinskim prevojima Ljubelj
                i Jezersko radovi nisu bili u potpunosti završeni.<note place="foot" xml:id="ftn19"
                    n="18">
                    <hi style="font-size:10pt">Fabijan Trgo, ur.,</hi>
                    <hi rend="italic" style="font-size:10pt">Aprilski rat 1941. Zbronik Dokumenata, knj. 1</hi><hi
                        style="font-size:10pt">, (Beograd:
                        Vojnoistorijski institut, 1969), dok. br. 82: »Zapisnik s konferencije
                        ministra vojske i mornarice od 5. septembra 1939. s načelnikom Glavnog
                        generalštaba i drugim odgovornim rukovodiocima o načinu utvrđivanja severnog
                        fronta i angažovanju radne snage«, (vidi napomenu redakcije), 321-23.
                        General JA Mihailo Apostolski tvrdi da je završetak radova na graničnom
                        frontu prema bivšoj jugoslovensko-austrijskoj granici svesno produžavan te
                        da je njegova nedovršenost bila čin svesne sabotaže. VA, P-17, k. 4, f. 1,
                        dok. 11, Izjava generala Mihaila Apostolskog, 5. Sa druge strane general
                        Radivoje Janković piše: »Ukoliko su radovi na italijanskom frontu izvođeni
                        na miru i u jednoj metodičnoj postepenosti, utoliko su oni na austrijskom i
                        mađarskom frontu, u početku, vršeni užurbano i sa nedostatkom radne snage i
                        alata. U cilju da se postignu što bolji rezultati oni su se izvodili i po
                        ružnom vremenu, pa čak i u duboku zimu.« - VA, P-17, k. 4, f. 1, dok. 23,
                        Izjava generala Radivoja Jankovića. Mi smo mišljenja da se u slučaju
                        razmatranja svesne sabotaže mora u obzir uzeti i kratkoća vremena od početka
                        utvrđivanja do početka rata, nedostatak novca i radne snage, kao i mnoštvo
                        drugih razloga koji su uticali na usporavanje ili onemogućavanje radova na
                        izradi utvrđenja, ali ne odbacujemo mogućnost svesne sabotaže od strane
                        pojedinaca.</hi>
                </note></p>
            <p>Ovako izgrađen utvrđeni granični položaj na granicama prema Italiji i Nemačkoj, nije
                predstavljao jedinstvenu taktičku celinu. Nedostatak ovih utvrđenih odbrambenih
                linija, bio je u tome što nije postojao plan sadejstva između posadnih i operativnih
                jedinica u obrazovanju sistema vatre kako bi se pokrio onaj prostor koji sistemom
                vatre posadnih jedinica nije bio obuhvaćen.<note place="foot" xml:id="ftn20" n="19">
                    VA, P-17, k. 4, f. 1, r.b. 23, Izjava armijskog generala Radivoja Jankovića,
                    40.</note> Osnovni cilj na ovim linijama odbrane bio je neprijatelju naneti što
                veće gubitke, zaustaviti ili bar usporiti njegovo napredovanje, kako bi se dobilo
                vreme za izvođenje mobilizacije i koncentracije operativnih jedinica.</p>
            <p>Pored utvrđivanja graničnog fronta, u okviru pripreme vojišta za rat, bili su
                preduzeti radovi i na pripremi zaprečavanja komunikacija i rušenju važnijih
                objekata, uglavnom na prometnijim komunikacijama. Prema izveštaju koji je 31.
                januara 1941. godine, komandant Četvrte armijske oblasti, general Petar Nedeljković
                poslao Glavnom Generalštabu, na teritoriji Dravske divizijske oblasti bila je
                završena priprema na 370 od 400 predviđenih objekata za rušenje i zaprečavanje, dok
                se na ostalim objektima radilo ubrzanim tempom, kako bi i oni što pre bili
                    pripremljeni.<note place="foot" xml:id="ftn21" n="20"> VA, P-17, k. 33, f. 1,
                    r.b. 8, Izveštaj o stanju izvršenih priprema na objektima za rušenje i
                    zaprečavanje. Akt Štaba Četvrte armijske oblasti, Str. Pov. Đ. Br. 306, od 30.
                    januara 1941. godine, 1, 2. </note></p>
            <p>Prema odredbama jugoslovenskog ratnog plana R−41, na prostoru Dravske banovine svoje
                operacije trebalo je da izvodi Sedma armija, koja je zajedno sa Četvrtom armijom,
                činila Prvu grupu armija Vojske Kraljevine Jugoslavije. U sastav Sedme armije
                ulazili su Dravska i Triglavska divizija, Triglavski i Rišnjački planinski odred,
                Lički odred, osam posadnih pukova i jedan posadni bataljon, 66. armijski art. puk,
                6. armijska vazduhoplovna grupa, 66. armijska četa za vezu i 66. armijski pionirski
                bataljon. Ove jedinice, raspoređene na levom krilu Prve grupe armija, duž
                jugoslovensko-nemačke i jugoslovensko-italijanske granice, od Sv. Vida (isključno)
                do Karlobaga (zaključno), imale su zadatak da posednu i brane dodeljeni granični
                front i da se postepeno, u koordinaciji sa jedinicama Četvrte armije, povlače ka
                    jugoistoku.<note place="foot" xml:id="ftn22" n="21"> VA, P-17, k. 5, f. 1, r.b.
                    5, Izjava armijskog generala Milorada Petrovića, 12.</note></p>
            <p>S obzirom na to da elaborat ratnog plana R−41 nije sačuvan, kao i da su izjave
                oficira iz Sedme armije dosta retke i izvorno vrlo oskudne nismo u mogućnosti da
                prikažemo precizan projekat strategijskog razvoja za sve jedinice Sedme armije.
                Prema raspoloživim izvorima, odnosno prema podacima koje je u svojoj izjavi dao
                general Milorad Petrović, komandant Prve grupe armija, jedinice Sedme armije trebalo
                je da zauzmu sledeći raspored: štab armije trebalo je da bude stacioniran u
                Kerestincu kod Zagreba; Dravska divizija kod Maribora i Ptuja; Triglavski planinski
                odred u rejonu Kranja; Triglavska divizija u rejonu Vrhnike; Rišnjački planinski
                odred u rejonu Delnica; i Lički odred zapadno od Ogulina.<note place="foot"
                    xml:id="ftn23" n="22"> Ibid.</note> Velimir Terzić u svom radu o slomu
                jugoslovenske kraljevine daje nešto preciznije podatke o tome, ali nas ne upućuje na
                izvor. Prema podacima koje on iznosi Sedma armija trebalo je da svoj deo fronta
                posedne na sledeći način: Dravska divizija trebalo je da bude stacionirana na delu
                graničnog fronta od Radgone do Rinke (k. 2429 isključno); Triglavski planinski
                odred, na delu graničnog fronta od Rinke (zaključno) do Blegoša (k. 1562 zaključno);
                Triglavska divizija, na delu graničnog fronta od Blegoša (isključno) do Bičke Gore
                (k. 1527 isključno); Rišnjački planinski odred, na delu graničnog fronta od Bičke
                gore (zaključno) do Sušaka (zaključno); i Lički odred, na delu obalskog fronta od
                Kraljevice do Karlobaga (zaključno).<note place="foot" xml:id="ftn24" n="23">
                    Velimir Terzić, <hi rend="italic">Slom Kraljevine Jugoslavije 1941. Uzroci i
                        posledice poraza, I-II</hi> (Beograd, Ljubljana, Titograd: Narodna knjiga,
                    Partizanska knjiga, Pobjeda, 1982), <hi rend="italic">II</hi>, 263, 264.</note></p>
            <p>Vojni puč izvršen 27. marta 1941. godine u Beogradu Nemci su protumačili kao <hi
                    rend="italic">casus belli</hi>. Već po prvim reakcijama u Berlinu bilo je jasno
                da je rat neizbežan. Adolf Hitler je još istog dana, nečekajući eventualne izjave
                lojalnosti nove jugoslovenske vlade, odlučio da razori Jugoslaviju.<note
                    place="foot" xml:id="ftn25" n="24"> Bogdan Krizman, <hi rend="italic">Hitlerov
                        »Plan 25« protiv Jugoslavije. Jugoslavija u svijetlu Nürnberških
                        dokumenata</hi> (Zagreb: Novinsko izdavačko preduzeće, 1953), 77.</note> Sa
                druge strane državni i vojni vrh jugoslovenske kraljevine je na sednici tog dana
                doneo odluku da ne proglasi opštu mobilizaciju kako ne bi provocirao Nemačku.
                Naređenje za opšte aktiviranje Vojske Kraljevine Jugoslavije izdato je tek 30.
                    marta,<note place="foot" xml:id="ftn26" n="25"> VA, P-17, k. 33, f. 3, r.b. 19,
                    Naređenje ministra vojske i mornarice Str. Pov. Đ. Br. 2462 od 30. marta 1941.
                    godine.</note> a opšta mobilizacija proglašena je tek drugog dana rata, 7.
                    aprila.<note place="foot" xml:id="ftn27" n="26"> VA, P-17, k. 3а, f. 1, r.b. 2,
                        <hi rend="italic">Mobilizacija BJV</hi>, стр. 17-18. Terzić, <hi
                            rend="italic">Slom Kraljevine Jugoslavije, II</hi>, 226-29. Branko
                    Petranović, <hi rend="italic">Srbija u Drugom svetskom ratu 1939</hi>−<hi
                        rend="italic">1945</hi> (Beograd: Vojnoizdavački i novinski centar, 1992),
                    91.</note> Naređenje za opšte aktiviranje od 30. marta 1941. predviđalo je da
                prvi dan aktiviranja bude 3. april, čime je nepovratno izgubljeno sedam dana za
                izvršenje mobilizacije jugoslovenske vojske.<note place="foot" xml:id="ftn28" n="27">
                    <hi  xml:space="preserve">Kako bismo rešili terminološke dileme moramo odmah reći da opšte aktiviranje nikako nije isto što i opšta mobilizacija, iako imaju isti cilj. Opšta moblizacija je morala da se objavi </hi><hi
                        rend="italic" 
                        >javno</hi><hi  xml:space="preserve">, preko novina, radija i plakatima, dok je aktiviranje vršeno </hi><hi
                        rend="italic" 
                        >tajno</hi><hi >,
                        uručivanjem pozivnih spiskova opštinama i poverljivim saopštavanjem svakom
                        pojedincu, da ide na vežbu u određenom roku, u svoju jedinicu. To znači da
                        je postupak pri aktiviranju sporiji, jer je bilo potrebno vreme dok se
                        spiskovi prenesu od komande vojnih oblasti do opština i dok se posle toga
                        obveznici pronađu i poziv im se uruči. Pri aktiviranju su, to treba
                        naglasiti, psihološki uticaj i odziv bili slabiji, zatim, postojala su razna
                        oslobođenja obveznika i komore, a ratni zakoni nisu važili, što je sve
                        otežavalo postpupak aktiviranja.</hi></note></p>
            <p>Mobilizacijskim planom Vojske Kraljevine Jugoslavije sa prostora Dravske divizijske
                oblasti trebalo je u slučaju rata formirati dve kompletne operativne pešadijske divizije, Dravsku i Triglasvku i Triglavski
                    planinski odred. Šest ratnih pešadijskih pukova za dve divizije trebalo je
                    formirati iz četiri mirnodopska pešadijska puka,
                <note place="foot" xml:id="ftn29" n="28"> U pitanju su 37. peš. puk iz Ribnice, 40.
                    peš. puk iz Ljubljane, 39. peš. puk iz Celja i 45. peš. puk iz Maribora. </note>
                a dva ratna artiljerijska puka iz istog
                    broja mirnodopskih artiljerijskih pukova.
                <note place="foot" xml:id="ftn30" n="29"> U pitanju su 16. art. puk iz Ljubljane i
                    32. art. puk iz Maribora. </note>
               Iz 1. planinskog puka trebalo je formirati
                    Triglavski planinski odred.
                <note place="foot" xml:id="ftn31" n="30"> Triglavski planinski odred je trebalo da u
                    svom sastavu ima četiri planinska bataljona. Svaki od njih trebalo je da u svom
                    sastavu ima po tri pešadijske čete, četu mitraljeza, četu minobacača i komandnu
                    četu. Poslednja je u svom sastavu trebalo da ima vod izviđača i vod za
                    vezu.</note>
                Ovde moramo napomenuti da su u čitavoj
                    jugoslovenskoj vojsci, jedino pukovi iz sastava Dravske i Triglavske divizije
                    imali u svom sastavu po tri bataljona, dok su svi drugi imali četiri. Pored toga
                    vojni obveznici sa prostora Dravske divizijske oblasti popunjavali su i sedam
                    posadnih pukova koje je za slučaj rata trebalo formirati iz sedam posadnih
                    bataljona i jedan posadni bataljon koji je trebalo formirati iz jedne posadne
                    čete.
                <note place="foot" xml:id="ftn32" n="31"> Preostali osmi posadni puk koji je ulazio
                    u sastav Sedme armije, formirao se na teritoriji Savske divizijske
                    oblasti.</note>
                Sve nabrojane jedinice bile su u sastavu
                    Sedme armije.
                <note place="foot" xml:id="ftn33" n="32"> VA, P-17, k. 4, f. 1, r.b. 11, Izjava
                    generala Mihaila Apostolskog, 7.</note>
                Preostale dve operativne jedinice iz
                    sastava Sedme armije, Rišnjački planinski odred i Lički odred formirani su na
                    teritorijama drugih divizijskih oblasti. Prvi je formiran na teritoriji Savske,
                    a potonji na teritoriji Vrbaske divizijske oblasti.
            </p>
            <p>Kakav je bio odziv rezervnih oficira, obveznika i davalaca stoke sa prostora Dravske
                banovine na poziv za opšte aktiviranje jugoslovenske vojske? Fragmentarnost i
                skromna saznajna vrednost raspoloživih izvora onemogućavaju nas da precizno
                odgovorimo na ovo pitanje. Uprkos tome, mi ćemo kroz analizu raspoloživih izvora,
                pre svega kroz sećanja oficira koji su služili u jedinicama Sedme armije, pokušati
                da odgovorimo na njega.</p>
            <p>General Dragiša Pandurović, komandant
                    Triglavske divizije u Aprilskom ratu, u svojim sećanjima koja su nastala u vreme
                    njegovog ropstva u nemačkim logorima, zapisao je da je popunjenost ljudstvom
                    pešadijskih pukova njegove divizije pred sam rat bila 70%, a sa trupnom i bojnom
                    komorom 40-50%.
                <note place="foot" xml:id="ftn34" n="33"> М. С. Бјелајац, <hi rend="italic">Генерал
                        Драгиша Пандуровић</hi> (Београд: Институт за новију историју Србије,
                    Алтера, 2007), 123.</note>
                Odziv obveznika u Dravskoj diviziji, je po
                    svedočenju komandanta artiljerije te divizije, generala Janeža Ferdinanda od 8.
                    aprila 1953. godine, bio
                nešto bolji. Broj obveznika koji su se
                    odazvali pozivu za aktiviranje u boračkim jedinicama kretao se uglavnom između
                    70 i 90%, s tim da je u nekim jedinicama on išao i do 100%. Nažalost on u svojoj
                    izjavi ne daje podatke o broju stoke kojom je divizija raspolagala.
                <note place="foot" xml:id="ftn35" n="34"> VA, P-17, k. 9, f. 3, r.b. 146, Izjava
                    artiljerijskog brigadnog generala Janeža Ferdinanda, 3.</note>
                Što se tiče, Rišnjačkog planinskog odreda,
                    u izvornoj građi nismo pronašli podatke za ceo odred, već samo za jedan njegov
                    bataljon. U tom bataljonu popunjenost ljudstvom bila je oko 75%. Za broj stoke
                    nemamo tačan podatak, ali komandant tog bataljona je u svojoj izjavi napisao da
                    je i u tom pogledu bilo nedostataka.
                <note place="foot" xml:id="ftn36" n="35"> VA, P-17, k. 9, f. 3, r.b. 153, Izjava
                    pukovnika Mašana Radovića, 1.</note>
                U izvornoj građi nismo uspeli da pronađemo
                    podatke o popunjenosti Ličkog i Triglavskog odreda. Međutim, u nekim ranijim
                    aktiviranjima, 44. peš. puk iz koga je za slučaj rata trebalo da se razvije
                    Lički odred, imao je izuzetno loš odziv. Tako se prilikom odziva na aktiviranje
                    u martu mesecu, što znači neposredno pred sam Aprilski rat, u taj puk javilo tek
                    30% pozvanih obveznika.
                <note place="foot" xml:id="ftn37" n="36"> Antun Miletić, ur.,
                    <hi rend="italic" xml:space="preserve">Aprilski rat 1941, Zbornik
                    Dokumenata, knj. 2</hi> (Beograd: Vojnoistorijski institut, 1987), dok. br. 119:
                    Naređenje ministra vojske i mornarice od 26. marta 1941. načelniku Glavnog
                    generelštaba za preduzimanje potrebnih mera u vezi sa slabim odzivom obveznika u
                    pojedinim aktiviranim jedinicama, 331, 332.</note>
                Da li se stanje popravilo, ne znamo. Znamo
                    da se ovih 30% pozvanih obveznika u martu javilo za trinaest dana trajanja
                    aktiviranja. Sada kada je rok bio mnogo kraći, opravdano možemo sumnjati da je
                    popunjenost bila mnogo veća . Precizni podaci nedostaju nam i za posadne
                jedinica. One su aktivirane ranije od ostalih, već 27. marta, a s obzirom na to da
                su se popunjavale ljudstvom iz najbliže okoline, te da je na taj način vreme za
                njihovo aktiviranje bilo svedeno na minimum, mišljenja smo da su one bile gotovo
                stoprocentno popunjene. Što se tiče popunjenosti Štaba Sedme armije, prema
                svedočenju majora Vladimira Crlenjaka, referenta za vezu u ovom štabu, on je 10.
                aprila bio popunjen sa svega 35%.<note place="foot" xml:id="ftn38" n="37"> Mile
                    Bjelajac in Predrag Trifunović, <hi rend="italic">Između vojske i politike –
                        Biografija generala Dušana Trifunovića (1880-1942)</hi> (Beograd: Institut
                    za noviju istoriju Srbije, Narodni muzej Kruševac, 1997), 223.</note>
            </p>
            <p>Sve u svemu, čini nam se da odziv ljudstva
                    nije bio ispod 70%, ali se taj procenat u pojedinim operativnim jedinicama peo i
                    do 100%. O broju davalaca stoke u ovoj armiji, nemamo mnogo podataka, ali se ona
                    izgleda kretala oko 50%.
                <note place="foot" xml:id="ftn39" n="38"> Na teritoriji Dravske divizijske oblasti
                    postojao je i jedan karakterističan problem sa stokom. Naime, stoka gajena na
                    ovom prostoru nije odgovarala potrebama jedinica. Kada to kažemo, imamo u vidu
                    činjenicu da je na prostoru Dravske banovine uglavnom gajena tegleća stoka, a da
                    su jedinice sa ovog prostora iziskivale brdsku tovarnu stoku. Kao
                    karakterističan primer za to može nam poslužiti podatak da je za čitav
                    Triglavski planinski odred stoka trebalo da bude dovučena sa teritorije
                    Bosne.VA, P-17, k. 4, f. 1, r.b. 11, Izjava generala Mihaila Apostolskog,
                    13.</note></p>
            <p>Sedma armija je svoju koncentraciju trebalo da izvrši na teritoriji Dravske banovine,
                uglavnom duž graničnih linija sa Nemačkom i Italijom. Na njenom krajnjem desnom
                odseku nalazila se Dravska divizija. Za prvi dan koncentracije ove divizije bio je
                određen 5. april, a ona je prema planu, koncentraciju trebalo da izvrši na
                prostoriji Ptuj – Maribor – Slovenj Gradec – Slovenska Bistrica. Štab divizije bio
                je 5. aprila u Slovenskoj Bistrici na svom koncentracijskom mestu. Uveče toga dana,
                general Čedomir Stanojlović, komandant Dravske divizije, naredio je da sve jedinice
                hitno zauzmu predviđene odbrambene položaje. Do početka nemačkog napada veliki deo
                jedinica ove divizije uspeo je da izvrši strategijski razvoj i posedne predviđene
                položaje. U rejonu Maribora nalazili su se štab divizijske pešadije i 45. peš. puk,
                a rejonu Ptuja i Ptujskog polja 128. peš. puk i 38. art. puk (bez 2. diviziona) koji
                se nalazio u maršu ka svojoj koncentracijskoj prostoriji, oko Slovengradeca. Prema
                njemu se kretao i 112. peš. puk, bez 1. bataljona koji se već nalazio na svojoj
                koncentracijskoj prostoriji oko Dravograda, neposredno pozadi 6. posadnog puka.
                Ispred Dravske divizije na utvrđenom graničnom frontu, nalazili su se, pored već
                pomenutog 6, 7. i 8. posadni puk, te tri posadna artiljerijska diviziona.<note
                    place="foot" xml:id="ftn40" n="39"> VA, P-17, k. 9, f. 3, r.b. 146, Izjava
                    artiljerijskog brigadnog generala Janeža Ferdinanda, 1-2. Terzić, <hi
                        rend="italic">Slom Kraljevine Jugoslavije, II</hi>, 265.</note> Brzom
                izvršenju koncentracije ove divizije, pogodovalo je to što su mobilizacijska mesta
                jedinica bila u neposrednoj blizini koncentracijskih prostorija.</p>
            <p>Triglavski planinski odred je svoju koncentraciju trebalo da izvrši u rejonu Škofje
                Loke i Kranja. Zbog spoljnopolitičke situacije, ovaj odred je još pre 27. marta
                izvršio posedanje svoje koncentracijske prostorije. Njegove jedinice su se 6. aprila
                nalazile na prostoriji s. Jezersko – s. Tržič – Radovljica – Škofja Loka – Kranj i
                bile su spremne za izvođenje operacija. Štab odreda bio je u Kranju. Ispred njega su
                na utvrđenom graničnom frontu bili 4. i 5. posadni puk, kao i jedan posadni
                artiljerijski divizion.<note place="foot" xml:id="ftn41" n="40"> Terzić, <hi
                    rend="italic">Slom Kraljevine Jugoslavije, II</hi>, 219, 265.</note></p>
            <p>Triglavska divizija je svoju koncentraciju trebalo da izvrši u rejonu Sevnice. U toku
                5. aprila, komandant Sedme armije, general Dušan Trifunović, naredio je telefonom
                komandantu ove divizije, generalu Dragiši Panduroviću da svoje jedinice grupiše
                jačom snagom na levo krilo, u rejonu Logatec – Lašče.<note place="foot"
                    xml:id="ftn42" n="41"> Bjelajac i Trifunović, <hi rend="italic">Između vojske i
                        politike</hi>, 225</note> Koncentracijski pokret divizije trebalo je da
                otpočne uveče 5. aprila i da se u potpunosti završi u toku noći 6/7. arpila, s tim
                da u toku dana 6. aprila nije trebalo vršiti pokret. Planom je predviđeno da se
                zapadno od Ljubljane koncentriše desnokrilna grupa, sastavljena od 40. peš. puka
                (dva bataljona ovog puka) i jednog diviziona poljske artiljerije. Na levom krilu
                divizije trebalo je da budu dva bataljona 37. peš. puka i jedna brdska baterija, dok
                je njegov štab i treći bataljon, kao i preostali bataljon iz sastava 40. peš. puka
                trebalo da zauzmu položaj oko Velikog i Malog Lašča, kao središnja grupa. Rejon s.
                Grospulje, severoistočno do Ljubljane, bio je predviđen za 32. art. puk.<note
                    place="foot" xml:id="ftn43" n="42"> U svojim memoarima general Dragiša
                    Pandurović, piše da je u sastavu Trigalvske divizije bio 16. art. puk. Бјелајац,
                        <hi rend="italic">Генерал Драгиша Пандуровић</hi>, 120. Ovo nije tačno s
                    obzirom na to da su svi delovi Triglavske divizije osim pešadijskih pukova
                    nosili su brojnu oznaku 32.</note> U trenutku otpočinjanja rata većina jedinica
                Triglavske divizije nalazila se u pokretu ka svojim koncentracijskim prostorijama.
                Štab je do podne 6. aprila stigao u s. Grosuplje, s tim da je komandant divizije, u
                štab stigao tek uveče toga dana, posle obilaska jedinica na terenu. Zbog
                neprijateljskog napada, general Pandurović je naredio da se pokreti jedinica ne
                obustavljaju u toku dana 6. aprila, već da se oni nastave kako bi se do večeri toga
                dana dostigli predviđeni položaji. Tome su pogodovali magla i šumski putevi koji su
                onemogućavali nemačko i italijansko vazduhoplovstvo da ometaju izvršenje predviđenih
                marševa. Ispred ove divizije na utvrđenom graničnom frontu nalazili su se 2. i 3.
                posadni puk, kao i dva posadna artiljerijska diviziona.<note place="foot"
                    xml:id="ftn44" n="43"> Бјелајац, <hi rend="italic">Генерал Драгиша
                        Пандуровић</hi>, 123, 124. Terzić, <hi rend="italic">Slom Kraljevine
                            Jugoslavije, II</hi>, 265, 266.</note></p>
            <p>Na levo krilo Triglavske divizije, naslanjao se Rišnjački planinski odred. Poput
                Triglavskog planinskog odreda i on se na svojoj koncentracijskoj prostoriji nalazio
                još pre 27. marta 1941. godine. Štab odreda, 2. planinski puk, 5. divizion planinske
                artiljerije i ostali delovi odreda, nalazili su se u trenutku napada Sila osovina na
                prostoriji Smrekove drage – Delnice – Gornje Jelenje – Kamenjak – Srednji Jarak.
                Jedinice 2. planinskog puka bile su u sledećem rasporedu: 11. planinski bataljon
                nalazio se na prostoru Vučji hrid – Trikoliči – Bela Mekoja (k.1458) – Kobilja glava
                (k. 1331) – Klan (k. 972) – Kupički vrh (k. 715); 13. planinski bataljon, na
                prostoru Gornje Jelenje – Kamenjak; i 12. planinski bataljon, kao rezerva odreda,
                nalazio se u Delnicama. Na prostoru Gerovo – Mrzle Vodice – Lokve nalazio se 5.
                divizion planinske artiljerije. Ispred odreda su se na utvrđenom graničnom frontu
                nalazili 1. posadni puk, jedan samostalni posadni bataljon i jedan posadni
                artiljerijski divizion.<note place="foot" xml:id="ftn45" n="44"> Terzić, <hi
                    rend="italic">Slom Kraljevine Jugoslavije, II</hi>, 219, 266.</note></p>
            <p>Na krajnjem levom odseku Sedme armije, nalazile su se jedinice Ličkog odreda. Sve do
                početka rata odred se nije kretao iz svog mobilizacijskog mesta. Tek je izjutra 6.
                aprila general Trifunović predao komandantu Ličkog odreda, pukovniku Mariju Zlobecu,
                dokumenta i naređenja za početak koncentracije jedinice. Tek nakon toga, po povratku
                u Otačac, pukovnik Zlobec je poveo odred na koncentracijsku prostoriju. Ispred
                odreda, sa zadatkom da brane obalski front Kraljevica – Karlobag nalazili su se 554.
                i 555. bataljon rezervne vojske i granične trupe.<note place="foot" xml:id="ftn46"
                    n="45"> Ibid. Bjelajac i Trifunović, <hi rend="italic">Između vojske i
                        politike</hi>, 225.</note></p>
            <p>Vazdušni napadi nemačkog vazduhoplovstva na teritoriju Dravske banovine otpočeli su
                6. aprila oko 05.00 časova izjutra. U prvima naletima bombardovani su Ljubljana,
                Ptuj, aerodromi Cerklje i Prečko, na kojima je na zemlji uništeno 9 od 13 aparata 6.
                armijske vazduhoplovne grupe. Kopneni napad na teritoriju Dravske banovine, otpočeo
                je u isto vreme, a za cilj je imao zauzimanje važnijih prelaza i objekata na
                jugoslovensko-nemačkoj granici, koji bi nemačkoj vojsci omogućili lakši proboj u
                trenutku kada otpočne opšti napad na ovom pravcu. Napad jedinica 51. arm. korpusa
                nemačke vojske, išao je u tri pravca: Radgona – Ptuj, Šentilj – Maribor i Sv. Duh –
                Dravograd. Na isturenim položajima, na graničnom frontu bili su 7. i 8. posadni puk
                jugoslovenske vojske. Oni su neprijatelju pružili veliki otpor, ali su se, usled
                njegove nadmoćnosti i snažnog delovanja nemačkog vazduhoplovstva, koje je podržavalo
                svoje kopnene snage, morali povlačiti. To povlačenje vršeno je sve vreme pod borbom.
                Nešto malo pre 07.30 komanda nemačke Druge armije dobila je izveštaj da su zauzeti
                neoštećeni mostovi kod Mureka i Radgone. Do 11.30 od strane nemačke 132. pešadijske
                divizije zauzet je Seršan, dok je biciklistički eskadron ove divizije, zauzeo
                neoštećen most pred Murskom Sobotom i ušao u nju. Gubici u ovim borbama, prema
                jugoslovenskim izvorima, kod obe strane bili su približno isti i iznosili su oko 30
                mrtvih, s tim da su nemačke jedinince zarobile oko 300 jugoslovenskih vojnika. Pored
                toga, jedan nemački avion bio je primoran da se spusti kod sela Pragersko, a pilot
                je zarobljen.<note place="foot" xml:id="ftn47" n="46"> VA, P-17, k. 9, f. 3, r.b.
                    149, Izjava artiljerijskog birgadnog generala Janeža Ferdinanda, 4-5. <hi
                        rend="italic">Aprilski rat 1941, ZD, knj. 2</hi>, Prilog br. 4: Ratni
                    dnevnik nemačke 2. armije, 910-13. Terzić, <hi rend="italic">Slom Kraljevine
                        Jugoslavije, II</hi>, 300. Bjelajac i Trifunović, <hi rend="italic">Između
                        vojske i politike</hi>, 226.</note></p>
            <p>Po naređenju generala Fon Vajksa, komandanta Druge armije nemačke vojske, upućenom
                komandantu 51. arm. korpusa, ovaj korpus je posle prvih uspešnih akcija trebalo da
                ograniči dalje pokrete, posebno u rejonu mostobrana kod Mureka i Radgone. Takođe, on
                je odbio »ispravnu zamisao« komandanta 51. arm. korpusa da ovog dana pokuša da
                zauzme Maribor, iz razloga što zbog nezavršene koncentracije nije imao dovoljno
                snaga za održavanje takvog mostobrana, kao i zbog želje da po svaku cenu izbegne
                cepkanje sopstvenih snaga. Komandantu 51. arm. korpusa dozvoljeno je da
                »prikupljajući sve svoje snage i čuvajući slobodu rada na obema stranama puta za
                Maribor prodre do odseka Pesnice«.<note place="foot" xml:id="ftn48" n="47">
                    <hi rend="italic">Aprilski rat 1941, ZD, knj. 2</hi>, Prilog br. 4: Ratni
                    dnevnik nemačke 2. armije, 911, 912.</note></p>
            <p>U isto vreme kada i jedinice 51. arm. korpusa, u kopneni napad krenule su i jedinice
                49. brdskog korpusa nemačke vojske. Zadatak nemačkog brdskog korpusa, bio je
                ovladavanje graničnim planinskim prevojima. Ispred njega se na utvrđenom graničnom
                frontu nalazio 6. posadni puk jugoslovenske vojske. Žestokim otporom, ovog posadnog
                puka Nemci su zaustavljeni na planinskim prevojima Podkoren, Jezersko i Ljubelj. U
                borbama se posebno istakao kapetan II klase, Tihomir Petrović, koji je komandovao
                četom na položaju kod Jezerskog vrha.<note place="foot" xml:id="ftn49" n="48">
                    <hi rend="italic">Политика</hi>, 24. новембар 1970. Terzić, <hi rend="italic"
                        >Slom Kraljevine Jugoslavije, II</hi>, 300. Bjelajac i Trifunović, <hi
                        rend="italic">Između vojske i politike</hi>, 226. <hi rend="italic">Drugi
                        svetski rat (pregled ratnih operacija)</hi>. <hi rend="italic">Knjiga 1 –
                        Događaji od početka rata do 22. juna 1941</hi> (Beograd: Vojnoistorijski
                    institut, 1957), 451.</note> Ipak ovaj korpus uspeo je u toku prvog ratnog dana
                da zauzme kote Vurcen-Pas, Lojbl-Pas, Srezen, Sv. Duh i bezimena uzvišenja sa obe
                strane Šentilja, koji je ipak ostao u jugoslovenskim rukama. Pri ovim akcijama
                zarobljeno je prema nemačkim izvorima oko 40 oficira i 500 jugoslovenskih
                    vojnika.<note place="foot" xml:id="ftn50" n="49">
                        <hi rend="italic">Aprilski rat 1941, ZD, knj. 2</hi>, Prilog br. 4: Ratni
                    dnevnik nemačke 2. armije, 912, 913.</note></p>
            <p>Jedinice Druge italijanske armije pokušale su ovog dana da prepadom zauzmu Blegoš,
                planinski masiv zapadno od Ljubljane, ali je njihov napad odbijen.<note place="foot"
                    xml:id="ftn51" n="50"> Bjelajac i Trifunović, <hi rend="italic">Između vojske i
                        politike</hi>, 226.</note> Ipak, moramo naglasiti da je njihov osnovni
                zadatak u toku 6. aprila bio odbrana julijske granice i izviđanje položaja
                jugoslovenskih jedinica. Sa posebnom pažnjom trebalo je pratiti izvršenje
                koncentracije jedinica Sedme armije jugoslovenske vojske, njihove pokrete, obim
                železničkog saobraćaja i broj motorizovanih sredstava jugoslovenskih jedinica.<note
                    place="foot" xml:id="ftn52" n="51">
                    <hi rend="italic">Aprilski rat 1941, ZD, knj. 2</hi>, dok. br. 160: Zapovest
                    italijanske 2. armije od 6. aprila 1941. potčinjenim trupama za pripremu napada
                    na Jugoslaviju u predelu Julijskih Alpa, 482, 483. Ibid., Prilog br. 5, Izvod iz
                    dvomesečnog istorijskog dnevnika italijanske 2. armije, 979, 981.</note></p>
            <p>Sutradan, 7. aprila nastavljene se borbe u graničnim delovima Dravske banovine, tj.
                na ptujskom, mariborskom i dravogradskom pravcu. Na udaru nemačkih jedinica opet su
                bile posadne jedinice, i to 6, 7. i 8. posadni puk. Na Pravcu Dravograd – Slovenj
                Gradec kombinovana jedinica nemačke vojske sastavljena od pešadije, artiljerije i
                tenkova, naišla je na otpor 6. posadnog puka jugoslovenske vojske, koji je bio
                pojačan jednim bataljonom iz sastava Dravske divizije. Svi nemački napadi su
                odbijeni, a u toku dana izvršeno je i nekoliko protivudara. Ipak na druga dva pravca
                nemačke jedinice imale su uspeha, pa su delovi 51. arm. korpusa, i to 132. i 183.
                peš. divizija, dostigli liniju s. Pesnica – Sv. Lenart – Sv. Trojice – Kapela.<note
                    place="foot" xml:id="ftn53" n="52"> VA, P-17, k. 4, f. 1, r.b. 11, Izjava
                    generala Mihajla Apostolskog, 16. <hi rend="italic">Aprilski rat 1941, ZD,
                        knj. 2</hi>, Prilog br. 4, Ratni dnevnik nemačke 2. armije, 916. Terzić, <hi
                            rend="italic">Slom Kraljevine Jugoslavije, II</hi>, 316.</note></p>
            <p>Na frontu prema Italiji ni ovog dana nije bilo većih borbi. Italijani su vršili
                rekognosciranje terena, ali nisu jačim snagama prelazili granicu. Veću izviđačku
                delatnost italijanske vojske sprečavali su loši vremenski uslovi – kiša i
                    magla.<note place="foot" xml:id="ftn54" n="53">
                    <hi rend="italic">Aprilski rat 1941</hi>, ZD, knj. 2, Prilog br. 5, Izvod iz
                    dvomesečnog istorijskog dnevnika italijanske 2. armije, 981.</note> Ipak, takvi
                vremenski uslovi pogodovali su komandantu Triglavske divizije, generalu Dragiši
                Panduroviću, kako bi diviziju, po naređenju komandanta armije, generala Trifunovića,
                premestio na pravac Ljubljana – Velike Lašče – Ribnica, nešto južnije od položaja
                predviđenih ratnim planom. Ispred divizije, u prvoj liniji ostao je posadni
                    odred,<note place="foot" xml:id="ftn55" n="54"> Odred je bio jačine dva posadna
                    puka i 6 baterija.</note> kojim je komandovao pukovnik Milan Popović. Iako je
                kiša otežavala pokret jedinica, magla ih je štitila od neprijateljske avijacije, pa
                je do kraja dana divizija zauzela predviđena mesta.<note place="foot" xml:id="ftn56"
                    n="55"> Бјелајац, <hi rend="italic">Генерал Драгиша Пандуровић</hi>, 124, 125.
                    Bjelajac i Trifunović, <hi rend="italic">Između vojske i politike</hi>,
                    228.</note>
            </p>
            <p>Vrhovna komanda jugoslovenske vojske naredila je komandantu Prve grupe armija da
                ovoga dana sa Rišnjačkim planinskim odredom, iz sastava Sedme armije, napadne i
                zauzme Rijeku. Međutim, zbog razvoja situacije kod Četvrte armije, od ove akcije se
                    odustalo.<note place="foot" xml:id="ftn57" n="56"> Nemačke jedinice uspele su u
                    toku dana da u rejonu Đekeneša pređu reku Dravu i naprave mostobran na njenoj
                    levoj obali, čime su ugrozili pozadinu Sedme armije.</note> Iz istog razloga,
                general Dušan Trifunović predlagao je u 16.55 časova svome nadređenom komandantu
                Prve grupe armija, generalu Petroviću, da povuče svoju armiju sa graničnog fronta.
                General Petrović se saglasio sa ovim predlogom, pod uslovom da situacija kod Četvrte
                armije postane ozbiljnija. Sa druge strane, načelnik Štaba Vrhovne komande, general
                Dušan Simović odbio je ovaj predlog.<note place="foot" xml:id="ftn58" n="57">
                    Kritikujući ovakvu odluku generala Simovića, dr Mile Bjelajac i Predrag
                    Trifunović, pišu da je sva pažnja štaba Vrhovne komande i štaba Prve grupe
                    armija bila koncentrisana na dva pravca Koprivnica – Križevci – Zagreb i Ptuj –
                    Karpina – Zagreb koji su »bili najkraći i direktno vodili u pozadinu VII
                    armije«. Međutim, oni smatraju da je pravac »od Brača, preko Virovitice ka
                    Bjelovaru«, potpuno ispušten iz vida »pogotovo što je most kod Brača na Dravi
                    bio zauzet prepadom neoštećen i što je pružao mogućnost brzog prelaska oklopnih
                    i motorizovanih jedinica.« - Bjelajac i Trifunović, <hi rend="italic">Između
                        vojske i politike</hi>, 227. Međutim gotovo svi raspoloživi izvori govore o
                    tome da su nemačke jedinice most kod Brača prešle oko 20.00 časova i da su do
                    tada mostovi kod Brača bili u jugoslovenskih rukama - VA, P-17, k. 8а, f. 2, r.b.
                    38, Izjava armijskog generala Petra Nedeljkovića, 14. S toga, ni štab Vrhovne
                    komande, ni štab Prve grupe armija, nisu mogli računati na ovaj pravac u
                    trenutku kada je doneta odluka da se predlog generala Trifunovića odbije.</note>
                Uprkos ovakvoj odluci štaba Vrhovne komande, general Trifunović je u 19.30 časova
                naredio povlačenje nekih jedinica Sedme armije, na krajnjem desnom krilu.<note
                    place="foot" xml:id="ftn59" n="58">
                    Radi se o jedinicama Dravske divizije. To potvrđuju
                        reči komandanta artiljerije ove divizije, generala Janeža Ferdinanda, koji
                        je u svojoj izjavi napisao: »Istoga dana (7. aprila, M. M.) izdata je
                        zapovest za povlačenje, pošto su se susedne jedinice istočno od Dravske
                        divizije povlačile. Najbliža susedna jedinica bio je Međumurski odred.« - VA,
                        P-17, k. 9, f. 3, r.b. 149, Izjava brigadnog artiljerijskog generala Janeža
                        Ferdinanda, 5. Pomenuti »Međumurski odred« nismo pronašli u drugim izvorima
                        ili literaturi. Verovatno se radi o jedinicama 601. bataljona za zaštitu
                        granice i 341. puka rezervne vojske koji su se u toku ovog dana sa prostora
                        Međumurja povlačili ka Varaždinu po naređenju komandanta Murske
                        divizije.
                </note> Komandant Prve grupe armija, general Petrović, složio se sa ovom odlukom i
                ponovo je tražio saglasnost Vrhovne komande.<note place="foot" xml:id="ftn60" n="59">
                    <hi rend="italic">Aprilski rat 1941, ZD, knj. 2</hi>, Prilog br. 1, Operacijski
                    dnevnik Štaba Vrhovne komande JV, 818, 819. Terzić, <hi rend="italic">Slom
                        Kraljevine Jugoslavije, II</hi>, 316, 317. Bjelajac in Trifunović, <hi
                        rend="italic">Između vojske i politike</hi>, 227.</note></p>
            <p>Veliki problem Sedmoj armiji stvarala je i otežana veza sa potčinjenim jedinicama,
                jer njena, kao ni čete za vezu Triglavske i Dravske divizije, još uvek nisu bile na
                ratnim planom predviđenim mestima. Zbog toga su vezu morali održavati redovnom
                telefonskom linijom, a zapovesti su nosili kuriri-oficiri. Veza preko otvorene
                telefonske mreže bila je izuzetno nesigurna i opasna, jer je lako mogla biti
                prisluškivana. Pri tome takva veza bila je i spora.<note place="foot" xml:id="ftn61"
                    n="60"> VA, P-17, k. 9, f. 3, r.b. 149, Izjava artiljerijskog brigadnog generala
                    Janeža Ferdinanda, 4. Бјелајац, <hi rend="italic">Генерал Драгиша
                        Пандуровић</hi>, 124, 125.</note></p>
            <p>Napadi nemačkog 51. arm. korpusa nastavljeni su i 8. aprila. Jugoslovenske posadne
                jedinice su i ovog dana pružale snažan otpor. Na mariborskom pravcu 132. divizija
                nemačke vojske ovladala je u toku dana severnim delom Maribora i do 17.00 časova
                uspela da obrazuje uži mostobran na južnoj obali Drave, uprkos tome što su svi
                mostovi u Mariboru bili porušeni. U toku večeri u južnom delu Maribora, našli su se
                436. i 438. peš. puk nemačke vojske koji su uspostavili kontrolu i u tom delu grada.
                Jugoslovenske jedinice su pre napuštanja Maribora uništile pozadinske baze i
                materijal koji se nije mogao izvući, a dve jugoslovenske baterije su sa nekoliko
                plotuna gađale istočni dao Maribora. Za to vreme nemačka artiljerija bila je
                zaglavljena u podnožju Pesnice, i njeno privlačenje Mariboru bilo je onemogućeno
                zbog razorenih puteva. Na ptujskom pravcu, dve oficirske izviđačke patrole nemačke
                vojske uspele su oko 18.00 časova, da prodru u Ptuj, ali su tu naišle na jaku vatru
                sa južne obale Drave, posle čega su se povukle. Nakon toga je nemačka artiljerija
                otvorila vatru na položaje koje je čvrsto držala Dravska divizija. Severno od Drave
                na ova dva pravca u toku ovog dana mogli su se naći samo zaostali delovi 7. i 8.
                posadnog puka jugoslovenske vojske, koji zbog porušenih mostova nisu uspeli da se
                prebace na južnu obalu Drave. Na dravogradskom pravcu 6. posadni puk je koristeći
                bunkere i dalje davao jak otpor.<note place="foot" xml:id="ftn62" n="61"> VA, P-17,
                    k. 9, f. 3, r.b. 146, Izjava artiljerijskog brigadnog generala Janeža
                    Ferdinanda, 5. VA, P-17, k. 4, f. 1, r.b. 11, Izjava generala Mihajla
                    Apostolskog, 16. VA, P-17, k. 67, f. 2, r.b. 807, Izjava potpukovnika Franje
                    Kovačevića, 7. <hi rend="italic">Aprilski rat 1941, ZD, knj 2</hi>, dok. br.
                    177, Izveštaj nemačkog generalštaba kopnene vojske od 9. aprila 1941. o
                    dejstvima 2. i 12. armije na jugoslovenskom ratištu, 526. Ibid., Prilog br. 4:
                    Ratni dnevnik nemačke 2. armije, 918-20. Terzić, <hi rend="italic">Slom
                        Kraljevine Jugoslavije, II</hi>, 337. Bjelajac i Trifunović, <hi
                        rend="italic">Između vojske i politike</hi>, 228.</note></p>
            <p>Na frontu Triglavskog planinskog odreda, nemačke jedinice nikako nisu uspevale da se
                spuste u ravnicu prema Kranju. Njihov pokušaj da na ovom delu fronta izvrše proboj
                oklopnim vozilima, završio se neuspehom i njihovim zaglavljivanjem u klancima
                    Karavanki.<note place="foot" xml:id="ftn63" n="62"> Бјелајац, <hi rend="italic"
                        >Генерал Драгиша Пандуровић</hi>, 126.</note>
            </p>
            <p>Na frontu Triglavske divizije italijanske jedinice pokušale su napad na pravcu
                Vrhnike, ali je dejstvom jugoslovenskog posadnog odreda, koji se nalazio ispred
                Triglavske divizije, zapadno od linije Ljubljana – Velike i Male Lašče – Ribnica,
                taj napad odbijen. Tom prilikom je prema jugoslovenskim izvorima, zarobljeno 30
                italijanskih vojnika. Ipak u toku dana, ovaj posadni odred morao je svoje desno
                krilo poviti unazad i napustiti utvrđene objekte što je »proizvelo mučan utisak i
                kod stanovništva i kod vojske«. Pored toga zbog nedostatka komore, koja za posadne
                pukove po formaciji nije bila predviđena, jedinice nisu mogle izvršiti prenos svog
                materijala sa napuštene linije. Kod Rišnjačkog i Ličkog odreda ovog dana nije bilo
                    borbi.<note place="foot" xml:id="ftn64" n="63"> Ibid.</note></p>
            <p>Pošto je procenio da je zbog stanja kod Četvrte armije,<note place="foot"
                    xml:id="ftn65" n="64"> Stanje jugoslovenske Četvrte armije bilo je vrlo teško.
                    Nemačke jedinice su uspele da u toku 8. aprila prošire dan ranije uspostavljene
                    mostobrane kod Đekeneša i Brača, dok su se sa druge strane jugoslovenske
                    jedinice osipale (karakterstičan primer je pobuna 108. peš. puka iz sastava
                    Slavonske divizije).</note> Sedma armija počela da dolazi u težak položaj zbog
                svoje istaknutosti, general Milorad Petrović je naredio svom potčinjenom komandantu
                Sedme armije, generalu Trifunoviću da sa svojom armijom počne sa izvršenjem
                postupnog odstupnog manevra, s tim da ne gubeći vezu sa levim krilom Četvrte armije,
                prvo povuče svoj istaknuti centralni deo. Povlačenje je trebalo izvoditi pod
                zaštitom posadnih trupa na granici, sa čijih položaja je trebalo izvući važnija
                oruđa, kako ona ne bi pala u neprijateljske ruke. Prva linija na koju su jedinice
                Sedme armije trebale da se povuku bila je reka Drana – Zidani Most – desna obala
                Save – Krim.<note place="foot" xml:id="ftn66" n="65"> VA, P-17, k. 5, f. 1, r.b. 5,
                    Izjava armijskog generala Milorada Petrovića, 22.</note></p>
            <p>U toku 9. aprila komandant Prve grupe armija, naložio je, generalu Trifunoviću da
                ubrza sa povlačenjem svoje Sedme armije. Dravska divizija, koja je bila na desnom
                armijskom krilu trebalo je da se povlači uglavnom pravcem Krapina – Zagreb.
                Triglavski planinski odred i Triglavska divizija, iz armijskog centra, trebalo je da
                su povuku na desnu obalu reke Krke. Rišnjački planinski i Lički odred u tom trenutku
                još uvek nisu dobili naređenje za povlačenje. <note place="foot" xml:id="ftn67"
                    n="66"> Ibid., 23. Terzić, <hi rend="italic">Slom Kraljevine Jugoslavije,
                        II</hi>, 352. Bjelajac i Trifunović, <hi rend="italic">Između vojske i politike</hi>,
                    229.</note></p>
            <p>Dravska divizija se ovoga dana povlačila i njene jedinice, osim u izviđačkim
                akcijama, nisu dolazile u kontakt sa neprijateljom. Nemačke jedinice su uspele da na
                frontu Dravske divizije, ovog dana zauzmu Ptuj i Štajendorf, te prošire mostobran
                kod Maribora. Deo 7. posadnog puka, čiji su delovi prethodnog dana uspeli da pređu
                Dravu kod Maribora, pre rušenja mostova, bio je ovog dana postavljen severno od
                Slovenske Bistrice, na liniji Loka – Skoke – Slivnica, i to tako da je 1. bataljon
                bio na liniji Loka – Skoke, a 2. bataljon kod Slivnice. Nemačke jedinice uspele su
                da do 21.30 časova, razbiju 1. bataljon, dok je 2. bataljon većim delom bio opkoljen
                i zarobljen. Od celog puka, ostalo je svega 385 oficira i vojnika.<note place="foot"
                    xml:id="ftn68" n="67"> VA, P-17, k. 9, f. 3, r.b. 146, Izjava artiljerijskog
                    brigadnog generala Janeža Ferdinanda, 5-6. VA, P-17, k. 67, f. 2, r.b. 807,
                    Izjava potpukovnika Franja Kovačevića, 8. <hi rend="italic">Aprilski rat
                        1941, ZD, knj. 2</hi>, Prilog br. 4, Ratni dnevnik nemačke 2. armije, 926.
                    Terzić, <hi rend="italic">Slom Kraljevine Jugoslavije, II</hi>, 352, 353. Bjelajac
                    i Trifunović, <hi rend="italic">Između vojske i politike</hi>, 229,
                230.</note></p>
            <p>Na delu odbrambenog fronta koji je zatvarao Triglavski planinski odred ovog dana,
                jedinice 49. arm. korpusa nemačke vojske, uspele su da zauzmu izlaz jako oštećenog
                tunela ispod Karavanki. Pored toga Nemci su uspeli i nameri da prošire mostobran kod
                Donjeg Dravograda.<note place="foot" xml:id="ftn69" n="68">
                    <hi rend="italic">Aprilski rat 1941, ZD, knj. 2</hi>, Prilog br. 4, Ratni
                    dnevnik nemačke 2. armije, 926. Terzić, <hi rend="italic">Slom Kraljevine
                        Jugoslavije</hi>, II, 352.</note></p>
            <p>Triglavska divizija izjutra 9. aprila bila je raspoređena u dve grupe. Desna grupa,
                sastava 40. peš. puk, jačine dva bataljona,<note place="foot" xml:id="ftn70" n="69">
                    Treći bataljon ovog puka, pojačan jednom poljskom baterijom po naređenju
                    komandanta Sedme armije, generala Trifunovića, prebačen je ovog dana za Zagreb,
                    radi »osiguranja desnog boka armije, a zbog škakljive situacije kod IV
                    arm.(ije)«. (Бјелајац, <hi rend="italic">Генерал Драгиша Пандуровић</hi>,
                    127).</note> divizijski mitraljeski bataljon, pionirski bataljon (dve čete) i
                jedan poljski artiljerijski divizion nalazila se 5 km zapadno od Grosuplja, dok se
                leva grupa, sastava 37. peš. puk i jedan brdski artiljerijski divizion, nalazila kod
                sela Velike Lašče. Preostala dva artiljerijska diviziona iz sastava 32. art. puka
                bili su stacionirani oko 5 km istočno od leve grupe, dok se konjički divizion
                nalazio zapadno od 40. peš. puka. Zbog povlačenja Triglavske divizije, za odbranu
                Ljubljane predviđen je posadni odred koji se nalazio ispred nje, a u čijem sastavu
                su bila dva posadna puka. Radi izvršenja toga zadatka, desnokrilni posadni puk
                trebalo je da se povije prema Ljubljani, dok je levokrilni posadni puk, trebalo da
                ostane na svom mestu.<note place="foot" xml:id="ftn71" n="70"> Ibid., 127,
                    128.</note></p>
            <p>Jedinice Rišnjačkog planinskog odreda napadane su od strane italijanskih vojnika
                čitavog dana, ali su svi ti napadi odbijeni. Italijani su napade preduzimali obično
                jednovremeno i na više pravaca, tako da snage napadača ni na jednom pravcu nisu bile
                jače od jednog bataljona. Po rečima, pukovnika Mašana Radovića, ovi italijanski
                napadi više su imali karakter kakvog nasilnog izviđanja, jer su se italijanske
                jedinice povlačile čim bi naišle na uporniju vatru vojnika Rišnjačkog planinskog
                odreda. Pa i pored toga što italijanske akcije nisu imale uspeha, u odredu su počele
                da se osećaju defetističke ideje, izražavane u rečenicama »ne možemo se mi boriti
                protiv sviju« i tsl.<note place="foot" xml:id="ftn72" n="71"> VA, P-17, k. 9, f. 3,
                    r.b. 158, Izjava pukovnika Mašana Radovića, 4. VA, P-17, k. 9, f. 3, r.b. 159,
                    Izjava potpukovnika Lazara Ilića, 1, 2. </note> Lički odred je ovog dana zauzeo
                svoj deo obalskog fronta kod Novog, ali nije uznemiravan od strane
                    neprijatelja.<note place="foot" xml:id="ftn73" n="72"> Terzić, <hi rend="italic"
                        >Slom Kraljevine Jugoslavije, II</hi>, 353.</note></p>
            <p>Radio Grac i radio Ljubljana su celog dana na slovenačkom jeziku prenosili vesti da
                su Nemci zauzeli celu Južnu Srbiju, da su pali Niš, Ćuprija i Kosovska Mitrovica,
                čime je dodatno unošena zabuna kod vojske i stanovništva. General Pandurović, je
                intervenisao kod bana Natlačena zbog ovoga. Moral vojnika čitave Sedme armije je
                    opadao.<note place="foot" xml:id="ftn74" n="73"> Бјелајац, <hi rend="italic"
                        >Генерал Драгиша Пандуровић</hi>, 127, 128.</note></p>
            <p>U toku 10. aprila nastavljeno je prethodnih dana započeto povlačenje Sedme armije.
                Dravska divizija koja se u toku 9. aprila povukla kod sela Đurmanec, severno od
                Karpine, nije u toku dana vršila pokrete. Borbeni dodir sa nemačkim jedinicama
                održavale su divizijske zaštitnice, koje su na nemačko iznenađenje davale jači otpor
                nego što su to činile prethodnog dana. Predveče je naređeno povlačenje divizije
                južno od Krapine i dalje prema zapadu, a štab divizije krenuo je nešto pre ponoći
                prema Klanjecu.<note place="foot" xml:id="ftn75" n="74"> VA, P-17, k. 9, f. 3, r.b.
                    146, Izjava artiljerijskog brigadnog generala Janeža Ferdinanda, 6. Bjelаjac i
                    Trifunović, <hi rend="italic">Između rata i politike</hi>, 231.</note> Do kraja
                dana 51. arm. korpus nemačke vojske uspeo je da izbije na liniju Slovenska Bistrica
                – Jurovci – Sv. Barbara.<note place="foot" xml:id="ftn76" n="75">
                    <hi rend="italic">Aprilski rat 1941, ZD, knj. 2</hi>, Prilog br. 4: Ratni
                    dnevnik nemačke 2. armije, 928.</note></p>
            <p>Za razliku od 51. arm. korpusa koji je bio iznenađen borbom sa zaštitnicama Dravske
                divizije, 49. arm. korpus nemačke vojske, nailazio je samo na srazmerno slab otpor
                jedinica Triglavskog planinskog odreda. Ovaj odred se u toku čitavog dana povlačio,
                rušeći za sobom mostove i važnije prolaze, a štab odreda prešao je iz Kranja u
                Ljubljanu. U toku poslepodneva, pošto je dobio izveštaj da je u Zagrebu proglašena
                NDH, a kako nije bio u mogućnosti da stupi u vezu sa svojim nadređenim komandantom
                Sedme armije, general Mihailo Lukić, komandant Triglavskog planinskog odreda, okupio
                je sve svoje potčinjene komandante i upoznao ih sa ovakvim stanjem i istovremeno im
                naredio da prikupe sva motorna vozila koja se nalaze u odredu. Pošto je mislio da se
                jedinice jugoslovenske vojske u Bosni koncentrišu za dalju borbu, on je želeo da se
                do nje prebaci preko Metlike i Črnomlja. Kada je pitao ko želi da pođe na taj put,
                javili su se svi oficiri, veliki broj podoficira i vojnika. Ipak, zbog ograničenog
                broja motornih vozila, prema Bosni su krenuli samo aktivni oficiri i 150-200
                vojnika. Njihov pokušaj da se preko Hrvatske probiju u Bosnu završio se neuspehom.
                Odred se posle ovog neuspeha rasuo u Litiji, a njegov komandant otišao je u Zagreb,
                gde se kao Hrvat i bivši oficir austrougarske vojske stavio na raspolaganje Anti
                    Paveliću.<note place="foot" xml:id="ftn77" n="76"> VA, P-17, k. 9, f. 3, r.b.
                        156, Izjava potpukovnika Đorđa Čavića. <hi rend="italic">Aprilski rat 1941,
                            ZD, knj. 2</hi>, Prilog br. 4, Ratni dnevnik nemačke 2. armije, 928. Bjelаjac i
                    Trifunović, <hi rend="italic">Između rata i politike</hi>, 232, 233.</note></p>
            <p>Triglavska divizija je 10. april dočekala na položaju koji je zauzela prethodnog
                dana. Oko 10.00 časova, general Pandurović je uspeo da stupi u vezu sa generalom
                Trifunovićem. Komandant Sedme armije je tražio od svog potčinjenog da u toku
                predstojeće večeri u Zagreb pošalje preostala dva bataljona 40. peš. puka i 2
                poljske baterije, »zbog nekog specijalnog zadatka«. Zadatak da organizuje prevoz
                ovih jedinica, dobio je pukovnik Stojanović, delegat Ljubljanske železničke mreže, a
                železnička kompozicija je uveče toga dana iz Grosuplja krenula prema Zagrebu. Njena
                dalja sudbina nam nije poznata, ali s obzirom na to da su se u tom trenutku u
                Zagrebu već nalazili Nemci, te da je proglašena NDH, mišljenja smo da su ove
                jedinice po dolasku u Zagreb zarobljene, izuzev ako to ustaše nisu učinile na nekoj
                od železničkih stanica koje su prethodile Zagrebu. U istom razgovoru general
                Pandurović, je naglasio svoje mišljenje »da je zbog opasnosti groženja desnom boku i
                pozadini Sedme armije potrebno – da izvlačenje mojih trupa (Posadnog odreda i
                Triglavske divizije) bude bržim tempom, a ne ovako postepeno, jer može biti dockan
                kada neprijateljske oklopne jedinice i motorizovane pojure brzinom od 60 km na čas,
                od Zagreba ka Karlovcu, a marš mojih trupa je mali i prelazi samo 4 km na čas!« Dva
                sata kasnije u štab Triglavske divizije stiglo je, preko oficira-kurira, naređenje
                komandanta Sedme armije, da divizija do mraka izvrši povlačenje u dve grupe. Prva
                grupa je trebalo da se povuče prema Kočevju, a druga u visinu Višnje Gore. Posadni
                odred, trebalo je da se povuče na liniju Lašče – Grospulje.<note place="foot"
                    xml:id="ftn78" n="77"> Бјелајац, <hi rend="italic">Генерал Драгиша
                        Пандуровић</hi>, 128, 130.</note></p>
            <p>General Pandurović je odmah, telefonskim putem, prosledio ovo naređenje svojim
                potčinjenim komandantima, a ubrzo zatim, uputio i pismena naređenja. On je naredio
                da se kod Višnje Gore povuče komandant pešadije Triglavske divizije, pukovnik
                Mihailo Božović, te da na tom mestu formira jednu grupu sastavljenu od: divizijskog
                konjičkog diviziona, jednog bataljona iz 37. peš. puka, divizijskog mitraljeskog
                bataljona, pionirskog bataljona, jednog haubičkog i jednog brdskog artiljerijskog
                diviziona. Na pravac Ribnica – Kočevje naređeno je povlačenje 37. peš. puka (dva
                bataljona) i jednog brdskog artiljerijskog diviziona. Posle izveštaja generala Živka
                Levadinovića, komandanta ratne Dravske divizijske oblasti, general Pandurović je
                predveče 10. aprila odlučio da sa ostatkom svojih jedinica odstupi prema Novem
                Mestu. Izveštaji koje je general Pandurović u isto vreme dobijao od svojih
                potčinjenih, bili su vrlo loši. U njima je isticano da se oficiri Hrvati, gube i da
                sabotiraju rad jedinica i da se Slovenci osipaju. Pošto je pala noć i kada je
                otpočeo pokret jedinica prema Novom mestu, »nastalo (je) i ono karakteristično
                pucanje iz pušaka vojnika koji odlaze u svoja sela«. Stroge mere koje su uključivale
                i streljanje, a koje su primenjivane da bi se sprečilo ovo osipanje, nisu dovodile
                do željenih rezultata i smanjivanja osipanja. Primer za to je i postupak
                potpukovnika Bećira Kulenovića, komandanta divizijskog konjičkog diviziona, koji je
                rasturio svoju jedinicu i otišao u Zagreb kako bi se stavio na raspolaganje
                novoproglašenoj NDH.<note place="foot" xml:id="ftn79" n="78"> Ibid.,
                130-39.</note></p>
            <p>Rišnjački planinski odred je kao i prethodnog dana vodio borbe sa izviđačkim delovim
                italijanske Druge armije, koji ni 10. aprila nisu napadali jačim snagama na
                jugoslovenske jedinice. U nekim jedinicama odreda došlo je u toku dana do masovnog
                odlaska vojnika.<note place="foot" xml:id="ftn80" n="79"> VA, P-17, k. 9, f. 3, r.b.
                    158, Izjava pukovnika Mašana Radovića, 4-5. VA, P-17, k. 9, f. 3, r.b. 160,
                    Izjava potpukovnika Milenka Kovačevića. VA, P-17, k. 9, f. 3, r.b. 159, Izjava
                    potpukovnika Lazara Ilića, 2.</note> Komandant jednog bataljona Rišnjačkog
                planinskog odreda, Mašan Radović, je po svojim svedočenjima u toku ovog dana iz
                štaba odreda dobijao u najmanju ruku čudna naređenja. Naime, u tim naređenjima
                skretana mu je pažnja da se po svaku cenu izbegnu sukobi sa italijanskim jedinicama.
                Mi nažalost nismo u mogućnosti da u raspoloživoj izvornoj građi utvrdimo ko je
                izdavao ova naređenja,<note place="foot" xml:id="ftn81" n="80">
                    <hi style="font-size:10pt">Komandir tehničke čete Rišnjačkog planinskog odreda,
                        Milenko Kovačević u svojoj izjavi takođe tvrdi da je pukovnik Milenković
                        pustio Italijane bez borbe, kako bi im kasnije prebegao (VA, P-17, k. 9, f.
                        3, 160, Izjava potpukovnika Milenka Kovačevića). S obzirom na to, ali i na
                        činjenicu da je pukovnik Stojadin Milenković u periodu između 1935. i 1937.
                        godine bio vojni izaslanik u Rimu, pitamo se, postoji li mogućnost da je on
                        ipak stajao iza naređenja koja su zahtevala da se Italijanima ne pruža
                        otpor?</hi>
                </note> jer se Radović žali da nije uspeo da stupi u vezu sa komandantom Rišnjačkog
                odreda, pukovnikom Stojadinom Milenkovićem, koji je ovog dana prebegao
                    Italijanima.<note place="foot" xml:id="ftn82" n="81">
                    U izvorima i literaturi imamo različite stavove po pitanju pukovnika Milenkovića i njegovog bežanja Italijanima. Sa jedne strane potpukovnik JNA Milenko Kovačević, koji je u toku Aprilskog rata bio komandir tehničke čete Rišnjačkog planinskog odreda, u svojoj izjavi o učešću u Aprilskom ratu o tome piše na sledeći način: »Nemci su ušli u Zagreb i 10. aprila je usledilo proglašenje NDH. 
                    <hi rend="bold">Komandant Rišnjačkog odreda je primio
                        direktive ustaških vlasti iz Zagreba i pustio Talijane bez borbe, a sam je
                        otišao Talijanima</hi>« (istakao, M. M.). - VA,
                        P-17, k. 9, f. 3, 160, Izjava potpukovnika Milenka Kovačevića. Još jedan
                        potpukovnik JNA, Mašan Radović, u Aprilskom ratu komandant jednog od
                        bataljona Rišnjačkog planinskog odreda, piše da mu je 11. aprila rezervni
                        potporučnik Vilim Kučić kazao »da je pukovnik Milenković napustio odred još
                        8. aprila u veče, i da je odred prethodno predao kapetanu Hrvatu /imena tog
                        kapetana se ne sećam/ i da je prešao Italijanima.« Treba napomenuti da je
                        potporučnik Kučić ovo prenosio kao »izalanik (novoformirane) hrvatske vlade«
                        pa se istom iskazu mora prići sa priličnom dozom nepoverenja jer se bataljon
                        potpukovnika Radovića u ovom trenutku još uvek nalazio na položaju i često
                        bio u bornenom dodiru sa italijanskim jedinicama. Kontekst u kome je
                        pomenuto obaveštenje izrečeno, a to je traženje da bataljon potpukovnika
                        Radovića prestane sa dejstvom i da se preda, dodatno ide u prilog našem
                        nepoverenju u potpunu tačnost iskaza potporučnika Kučića. - VA, P-17, k. 9, f.
                        3, r.b. 158, Izjava potpukovnika Mašana Radovića, 5, 6. Sa druge strane 
                        Mile Bjelajac i Predrag Trifunović o istom događaju pišu: »
                    <hi rend="bold">Da bi izbegao da padne u ustaško ropstvo,
                        pukovnik Milenković je prešao na italijansku stranu</hi>.« (istakao, M. M.) - Bjelajac i Trifunović, 
                    <hi rend="italic">Između vojske i politike</hi>, 233. Međutim pišući napred navedeno, njih dvojica
                        se pozivaju upravo na izjave potpukovnika Kovačevića i Radovića u kojima
                        nema reči o tome da je pukovnik Milenković napustio svoj položaj kako ne bi
                        pao u ustaške ruke, već sasvim suprotno da je sa ovima usko sarađivao.
                </note> Što se tiče Ličkog odreda, njegov komandant pukovnik Mario Zlobec je u toku
                čitavog dana neuspešno pokušavao da uspostavi vezu sa štabovima Sedme armije i
                Rišnjačkog planinskog odreda. Zbog toga je samostalno doneo odluku da sa odredom
                krene put Like, gde je sa većim delom svoga odreda i zarobljen.<note place="foot"
                    xml:id="ftn83" n="82"> Bjelаjac i Trifunović, <hi rend="italic">Između vojske i
                        politike</hi>, 233.</note>
            </p>
            <p>Proglašenjem Nezavisne Države Hrvatske i ulaskom nemačkih trupa u Zagreb, jedinice
                Sedme armije jugoslovenske vojske, našle su se u potpunom strategijskom okruženju i
                ostale su odsečene u krajnjem jugozapadnom delu zemlje. Pored toga, u istom danu
                armija je ostala i obezglavljena jer su ustaše zarobile njen Štab i komandanta,
                generala Dušana Trifunovića.<note place="foot" xml:id="ftn84" n="83"> Ibid.,
                    246.</note> Već su same vesti o proglašenju NDH imale pogubne posledice kako u
                vojnom tako i u političkom smislu. Ban Dravske banovine, Marko Natlačen, žalio se
                odmah pošto je saznao za dešavanja u Zagrebu, da je izgubio svaku telefonsku vezu sa
                ovim gradom, te da vezu ne može da uspostavi ni sa slovenačkim krajevima u pravcu
                Celje – Maribor. U takvoj situaciji on je generalu Dragiši Panduroviću, saopštio:
                »Nalazi(m) kako je ovim stvorena takva situacija za Slovenačku, da je svaki njen
                dalji otpor – dalja borba iluzorna, nekorisna i nemoguća (...) i štetna po njene
                interese. Mislim da bi operacije trebalo sada što pre prekinuti, izašiljanjem jedne
                delegacije sa jednim đeneralom pred nemačku vojsku sa ciljem: da se izdejstvuje
                primirje.« Pošto je general Pandurović ovo odbio, ban Natlačen je nastavio: »(...)
                drugojačije se ne može. Veza sa Beogradom više ne postoji, a Slovenija biće izložena
                pustošima ratnih operacija, bez ikakvog izgleda na uspeh. Ja Vas molim g. đenerale,
                da odmah dođete u Ljubljanu, gde sam sastavio ’Slovenačko narodno veće’ i već izdao jedan proglas za narod u
                pogledu nastupelih događaja. Ovo Veće preuzima svu vlast u Sloveniji.«<note
                    place="foot" xml:id="ftn85" n="84"> Citirano prema: Бјелајац, <hi rend="italic"
                        >Генерал Драгиша Пандуровић</hi>, 131, 132.</note></p>
            <p>Slovenačko narodno veće nastalo je već 6. aprila i bilo je sastavljeno od
                predstavnika svih političkih partija u Sloveniji, izuzev tada ilegalne Komunističke
                partije Jugoslavije. Predsednik ovog tela bio je ban Marko Natlačen.<note
                    place="foot" xml:id="ftn86" n="85">
                    Pored njega članovi Slovenačkog narodnog veća bili
                        su: Juro Adlešič, gradonačelnik Ljubljane (SLS), dr Ivan Ahčin, urednik
                        dnevnog lista
                    <hi rend="italic">Slovenec</hi>, dr Darko Černej, advokat iz Ljubljane (SDS), dr Andrej Gosar,
                        univerzitetski profesor i bivši ministar (SLS), Marko Kranjc (SLS), Josip
                        Petejan (SSJ), dr Dinko Puc, bivši ban Dravske banovine (NRS), Ivan Pucelj,
                        bivši ministar u penziji (JNS) i Miloš Stare, bivši narodni poslanik (SLS).
                        - Boris Mlakar, »Dr. Marko Natlаčеn o svojem delovanju med 6. aprilom in 14.
                        junijem 1941,«
                    <hi rend="italic">Prispevki za novejšo
                    zgodovino</hi>, 41, št. 1 (2001): 122, 123.</note>
                Narodno veće se u toku svakog ratnog dana sastajalo u Ljubljani, a očekujući brz pad
                ovog grada ono je u toku 10. aprila izdalo rezoluciju sledeće sadržine: »Veza između
                Slovenačke i centralne jugoslovenske vlade više nije moguća. Vrhovna državna uprava
                Jugoslavije nad Slovenačkom prestala je. Zbog toga je Narodno veće Slovenačke
                preuzelo u svoje ruke Vrhovnu komandu nad slovenačkom teritorijom kao i brigu za
                mir, poredak i sudbinu slovenačkog naroda.«<note place="foot" xml:id="ftn87" n="86">
                    Citirano prema: Terzić, <hi
                        rend="italic">Slom Kraljevine Jugoslavije, II</hi>, 488. Postoji nesaglasje oko toga kada je ovaj proglas objavljen da li pre ili posle podne 10. aprila? Metod Mikuž tvrdi da je to bilo u prepodnevnim časovima, dok France Škerl piše da da je sastanak na kome je doneta ovakva odluka održan posle podne. - Metod Mikuž, »Pregled razvoja NOB u Sloveniji,« u: 
                    <hi rend="italic">Vojno delo</hi>
                    (Beograd: MNO FNRJ, 1956), 48. Terzić, 
                    <hi rend="italic">Slom Kraljevine Jugoslavije, II</hi>, 488. Prema onome što je u svom svedočanstvu o
                        tim danima zapisao ban Natlečan, to se desilo u popodnevnim časovima.
                        Mlakar, »Dr. Marko Natlаčеn,« 129.
                </note> Rezoluciju je pratio i proglas kojim se Narodno veće obraćalo narodu. Ovaj
                proglas je u toku posle podneva 10. aprila kao letak rasturan po Ljubljani i njenoj
                okolini, a dva dana kasnije objavio ga je i list »Slovenec« koji je sve vreme rata
                izlazio bez prekida.<note place="foot" xml:id="ftn88" n="87">
                    <hi rend="italic">Slovenec</hi>, LXIX, št. 85a, 12. april 1941, 1. U
                    periodu od 6. do 18. aprila 1941. ukupno je izašlo deset brojeva lista <hi
                        rend="italic">Slovenec.</hi> List je izlazio svakim danom, osim
                    ponedeljkom.</note> U proglasu se Slovenci i Ljubljančani obaveštavaju:
                »Ljubljana prestonica Slovenije biće za kratko vreme posednuta«, a onda se od njih
                traži: »Ovom prilikom očuvajmo red i mir, što je kod nas tradicionalno, budimo
                prisebni i disciplinovani potomci svojih predaka. Na miran način pokažimo svoje
                dostojanstvo.« Kraj proglasa imao je karakter upozorenja: »U ovom času prema narodu
                su moguća samo dva greha. Sad kada je naša vojska otišla bio bi najveći greh kad bi
                civilno stanovništvo upotrebilo oružje protiv strane vojne sile ili domaće narodne
                manjine ili ako bi na ma koji način neprijateljski postupili. S tim bi možda doveli
                desetine naših bližnjih u najveću opasnost ili nesreću. Državne i samoupravne vlasti
                ostaće na svojim mestima i vršiće svoje poslove do daljih naredbi. Svi rokovi ostaju
                na snazi dok se ne promene. Svaka promena biće objavljena. Zakoni se moraju
                bezuslovno poštovati. Red i mir ne sme da bude nigde poremećen. Pokažimo u tom času
                i tih dana, da znamo biti disciplinovani takođe i u teškim časovima. Ne bežimo,
                izdržimo, istrajmo!«<note place="foot" xml:id="ftn89" n="88">
                    <hi rend="italic">Slovenec</hi>, LXIX, št. 85a, 12. april 1941, 1. Mlakar,
                    »Dr. Marko Natlаčеn,« 124, 125.</note>
            </p>
            <p>Posle izdavanja rezolucije i proglasa, koji su morali imati uticaja na moral vojnika
                Slovenaca, komandant Triglavske divizije, general Pandurović, uspostavio je nešto
                posle 20.00 časova vezu sa ban Natlačenom. I ovoga puta, ban je ponovio svoj stav o
                prekidu operacija i opet zamolio generala Pandurovića da dođe u Ljubljanu, što je on
                ponovo odbio. General Pandurović je poručio banu da ukoliko želi sastanak sa njim,
                dođe u selo Mali Zagradec u kome se nalazio štab Triglavske divizije. Ban je pristao
                na ovaj zahtev i oko 23.15 časova stigao u Mali Zagradec sa delegacijom Narodnog
                    veća.<note place="foot" xml:id="ftn90" n="89"> Pored bana u delegaciji su bili:
                    dr Adlešič, dr Zalokar, dr Gosar, Miloš Stare i Mirko Kranjec. - Ferdo Čulinović,
                        <hi rend="italic">Okupatorska podjela Jugoslavije</hi> (Zagreb: Grafički
                    zavod Hrvatske, 1970), 139.</note>
            </p>
            <p>Prvi je govorio ban Natlačen. On je ponovio svoje ranije stavove o težini situacije u
                kojoj se našla Dravska banovina, i još jednom zatražio da se vojska stavi pod
                komandu Narodnog veća, da se prekinu ratne operacije i da se što pre prema Nemcima
                uputi jedno izaslanstvo na čijem čelu bi bio general i koje bi imalo zadatak da
                zaključi primirje.<note place="foot" xml:id="ftn91" n="90"> Mlakar, »Dr. Marko
                    Natlаčеn,« 128.</note> General Pandurović, podržan od svih prisutnih oficira,
                ponovo je odbio sva ova traženja.<note place="foot" xml:id="ftn92" n="91"> Ibid.
                    Бјелајац, <hi rend="italic">Генерал Драгиша Пандуровић</hi>, 135, 136.</note>
                Pošto su uvideli da ne mogu da izdejstvuju odluku kojom bi vojska bila stavljena pod
                njihovu komandu, predstavnici Narodnog veća, molili su da se odobri vojsci da se
                vrati u svoja mirnodopska mesta i da dalje vrši službu reda i mira.<note
                    place="foot" xml:id="ftn93" n="92"> Mlakar, »Dr. Marko Natlаčеn,« 128.</note>
                Kraj razgovora nije doneo ništa novo, a general Pandurović je preporučio banu
                Natlačenu da se vrati u Ljubljanu i izvestio ga da će »jugoslovenska (vojska) i
                dalje vršiti svoju vojničku dužnost«.<note place="foot" xml:id="ftn94" n="93">
                    Бјелајац, <hi rend="italic">Генерал Драгиша Пандуровић</hi>, 136-37. Bjelajac i
                    Trifunović, <hi rend="italic">Između vojske i politike</hi>, 240-44.</note></p>
            <p>Nakon što je ispratio bana Natlačena i delegaciju Narodnog veća, general Pandurović
                je počeo pripreme za odlazak u Novo mesto. Još za vreme razgovora koji je vodio sa
                banom on je dobijao informacije o teškom stanju svoje divizije. Jedinice su se
                topile i osipale pod plaštom noći, tako da je general Pandurović izražavao
                nesigurnost po pitanju njihove dalje operativne sposobnosti. Vesti koje su stizale
                iz Zagreba, ali i rezolucija i proglas Narodnog veća iz Ljubljane počeli su da
                deluju. Kada je u zoru 11. aprila krenuo put Novog mesta, general Pandurović se i
                sam uverio u istinitost izveštaja svojih potčinjenih komandanata. U svojim
                svedočenjima, on je zapisao: »Uz put stizali smo grupe vojnika bez oružja, sa
                konjima iz topovske ili komorske zaprege, što je već dovoljno jasno obeležavalo
                rasulo.« Kada je stigao u Novo mesto oko 09.00 časova izjutra 11. aprila, zatekao je
                još mračniju sliku. »Kroz Novo mesto, i pored njega, jurila je bujica od ljudi,
                konja, automobila i stočnih kola, bez ikakvog reda, gubeći se od te raskrsnice na
                sve strane. Nije bilo ljudske moći da se stane ovome na put i zajazi tok ove
                pobesnele bujice rečne koja se zove – rasulo jedne vojske koja hita domovima.«<note
                    place="foot" xml:id="ftn95" n="94">Б јелaјац, <hi rend="italic">Генерал Драгиша
                        Пандуровић</hi>, 139.</note> Ipak, on je, pošto je stigao u Novo mesto,
                pokušao da uspostavi vezu sa ostalim jedinicama Sedme armije, ali mu to nije uspelo.
                Vezu je dobio jedino sa komandantom Posadnog odreda koji se na početku rata nalazio
                ispred položaja Triglavske divizije, pukovnikom Milanom Popovićem i komandantom
                pešadije svoje divizije, pukovnikom Mihailom Božovićem koji su ga takođe obavestili
                o rasulu svojih jedinica. General Pandurović im je tada naredio da sa preostalim
                vojnicima Srbima »energično« nastave povlačenje ka Novom mestu.<note place="foot"
                    xml:id="ftn96" n="95"> Ibid., 138-40.</note></p>
            <p>Nedugo zatim oko 10.30 časova otpočeo je kombinovani nemački napad na Novo mesto.
                Prvi udar izvršilo je nemačko vazduhoplovstvo, koje je bombardovalo grad. Zgrada
                škole u kojoj je bio smešten štab Triglavske divizije bombardovana je nekoliko puta.
                Bilo je gubitaka. Ranjeni su generali Pandurović i Dragan Korais. Nakon vazdušnih
                udara, usledio je napad nemačkih oklopnih jedinica i njihov ultimativni zahtev da
                sve trupe u Novom mestu polože oružje. U slučaju da jugoslovenski oficiri ne
                pristanu na to, zaprećeno je ponovnim bombardovanjem iz vazduha. Pošto nisu videle
                drugi izlaz iz ovakve situacije, jugoslovenske jedinice su se predale. Triglavska
                divizija više nije postojala kao organizovana vojna formacija. Sam general
                Pandurović je posle ranjavanja prenesen u bolnicu Milosrdne braće, gde je ostao i
                12. aprila, posle čega je narednog dana kao zarobljenik odveden u Celje, a zatim 14.
                aprila i u Zagreb.<note place="foot" xml:id="ftn97" n="96"> VA, P-17, k. 9, f. 3,
                    r.b. 146, Izjava artiljerijskog brigadnog generala Janeža Ferdinanda, 4, 5.
                    Бјелјац, <hi rend="italic">Генерал Драгиша Пандуровић</hi>, 140, 141,
                    147.</note></p>
            <p>Trupe Dravske divizije koje su u toku noći 10/11. aprila počele povlačenje pravcem
                jugozapadno od Karpine nisu stigle do novog položaja, već su pod uticajem vesti koje
                su stizale iz Zagreba i Ljubljane, u toku noći počele da se rasturaju. Štab divizije
                stigao je oko ponoći iste večeri u Klanjec. Kako je ovo mesto pripadalo
                novoproglašenoj NDH, načelnik klanječkog sreza je od komandanta divizije tražio da
                štab divizije napusti NDH i pređe u susedno selo Sv. Petar pod Gorama. General
                Stanojlović je prihvatio ovaj zahtev. Komanda pozadine otišla je u pravcu
                    Brežica.<note place="foot" xml:id="ftn98" n="97"> VA, P-17, k. 9, f. 3, r.b.
                    146, Izjava artiljerijskog brigadnog generala Janeža Ferdinanda, 4, 5.</note>
                Epizoda sa načelnikom klanječkog sreza, slikovito prikazuje raspad jedne države i
                njene armije. Umesto da uhapsi pomenutog načelnika, komandant jedne divizije, morao
                se zbog svoje nemoći povinovati njegovom zahtevu.</p>
            <p>U selu Sv. Petar pod Gorama, štab divizije napustio je načelnik divizijskog štaba,
                major Ivan Babić, pošto je izjavio »da je Hrvat i (da će) kao takav ići u Zagreb«.
                Nakon što je uzeo automobil i vozača to je i učinio. Posle ovoga štab Dravske
                divizije je raspušten, a komandant, general Stanojlović je zajedno sa pomoćnikom
                načelnika štaba i komandantom artiljerije, generalom Janežom Ferdinandom, prešao u
                selo Sevnica, gde su našli komandanta levog divizijskog odseka koji ih je izvestio o
                rastrojstvu jedinica. Svi zajedno su odatle produžili prema Novom mestu, jer su
                pretpostavljali da se tamo nalazi štab Triglavske divizije. General Pandurović u
                svojim svedočenjima beleži da ga je 11. aprila oko 15.00 časova posetio general
                Stanojlović i da mu je tom prilikom rekao da će pokušati da se preko Primorja
                probije ka Albaniji. Na tom putu on je i zarobljen od italijanskih jedinica.<note
                    place="foot" xml:id="ftn99" n="98"> Ibid. Бјелaјац, <hi rend="italic">Генерал
                        Драгиша Пандуровић</hi>, 141. Bjelajac i Trifunović, <hi rend="italic"
                        >Između vojske i politike</hi>, 231, 232.</note> Tako je u toku 11. aprila
                prestala da postoji i Dravska divizija, druga jedinica tog ranga iz sastava Sedme
                armije.</p>
            <p>Rišnjački planinski odred nalazio se izjutra 11. aprila još uvek na svom ranijem
                položaju. Ipak, u toku dana došlo je do odstupanja i raspuštanja pojedinih jedinica,
                što je konačno završeno sutradan kada je svo ljudstvo skinuto sa položaja i
                raspušteno kućama. Deo oficira srpske nacionalnosti koji je pokušao da se preko
                Hrvatske probije do Bosne je zarobljen i odveden u Karlovac, a odatle dalje u
                    Nemačku.<note place="foot" xml:id="ftn100" n="99"> VA, P-17, k. 9, f. 3, r.b.
                    158, Izjava pukovnika Mašana Radovića, 5-6. VA, P-17, k. 9, f. 3, r.b. 159,
                    Izjava potpukovnika Lazara Ilića, 2.</note> U Operacijskom dnevniku nemačke
                Druge armije, zapisano je naveče 11. aprila da kod Delnica oko 30.000 ljudi namerava
                da položi oružje.<note place="foot" xml:id="ftn101" n="100">
                    <hi rend="italic">Aprilski rat 1941, ZD, knj. 2</hi>, Prilog br. 4: Ratni
                    dnevnik nemačke 2. armije, 935.</note> Verovatno se radi o ljudstvu iz
                Rišnjačkog planinskog odreda, jedina nelogičnost je broj od 30.000 ljudi. Ili je taj
                broj u izveštaju preuveličan ili su se sa vojnicima Rišnjačkog planinskog odreda
                nalazili delovi vojnika iz posadnih jedinica i susedne Triglavske divizije.</p>
            <p>Ban Natlačen i članovi Narodnog veća koji su bili u s. Mali Zagradec, posle povratka
                u Ljubljanu u toku 11. aprila nastavili su da deluju isto kao i prethodnog dana.
                Izjutra je preko radija <hi rend="italic">Ljubljana</hi> pročitan proglas Narodnog
                veća: »Sinoć su u Zagrebu proglasili samostalnu Hrvatsku državu, sve veze između
                Slovenije i jugoslovenske vlade su onemogućene. Vrhovna državna vlast, Kraljevine
                Jugoslavije ne može da deluje nad Slovenačkom. Zbog toga je ban i Narodno veće za
                Slovenačku preuzelo na našem zemljištu izvršnu vrhovnu vlast i brigu nad redom i
                mirom kao i daljom sudbinom našeg naroda.«<note place="foot" xml:id="ftn102" n="101"
                    > Mlakar, »Dr. Marko Natlаčеn,« 129. <hi rend="italic">Slovenec</hi>, LXIX,
                    št. 85a, 12. april 1941, 1.</note> Poseban proglas upućen je i vojnim licima:
                »Da niko ne pokušava da biježi iz naše vojske, naročito svi oficiri koji su na
                dužnosti u Dravskoj banovini i da bezuslovno održe svoje jedinice u dosadašnjim
                formacijama u redu i disciplini. Sve vojnike pozivam da ostanu na svojim mestima po
                naređenju oficira do daljnih naređenja.«<note place="foot" xml:id="ftn103" n="102">
                    Mlakar, »Dr. Marko Natlаčеn,« 129.</note>
            </p>
            <p>Istog jutra, u vreme dok je Triglavska divizija u Novom Mestu trpela udare nemačkog
                vazduhoplovstva, Slovenačko narodno veće ovlastilo je bana Natlačena da sa Nemcima
                povede pregovore o primirju. Njegovi pokušaji da zbog toga uspostavi vezu sa
                Zagrebom bili su neuspešni, jer su sve telefonske veze između Dravske banovine i
                novoproglašene NDH bile u prekidu. Zbog toga je Natlačen odlučio da u Zagreb pošalje
                Antona Krajšeka, okružnog načelnika iz Brežica, sa zadatkom da stupi u pregovore sa
                nemačkim komandantom u Zagrebu. Ni Krajšekov pokušaj nije imao uspeha, jer se
                nemački komandant u Zagrebu proglasio nenadležnim za pregovore sa predstavnicima
                Slovenaca i uputio ih da uspostave vezu sa nemačkim jedinicama koje su se nalazile
                na teritoriji Dravske banovine.<note place="foot" xml:id="ftn104" n="103"> Ibid.,
                    129, 130.</note>
            </p>
            <p>Posle neuspeha u Zagrebu, veza sa nemačkim jedinicama uspostavljena je na prostoru
                Dravske banovine. Naime, celjski župan Alojzij Voršič i sreski načelnik iz Celja
                Ivan Zobec, sastali su se u ovom gradu sa nemačkim generalom Hubertom Lancom,
                komandantom 49. arm. korpusa. Međutim, on je iz štaba nemačke Druge armije dobio
                uputstvo da se pregovori mogu voditi samo sa odobrenjem Hitlera, osim sa vojnim
                komandama, sa kojima su se pregovori mogli voditi u svako doba, ali pod uslovom
                potpunog polaganja oružja. To je bio razlog zbog koga je general Lanc odbio da pođe
                u Ljubljanu, gde ga je u banskim dvorima očekivao ban Natlačen. Umesto odlaska u
                Ljubljanu, general Lanc je preko Voršiča i Zobca poručio Natlačenu da ga 12. aprila
                oko 11.00 časova očekuje u Celju.<note place="foot" xml:id="ftn105" n="104"> Ibid.,
                    130. <hi rend="italic">Aprilski rat 1941, ZD, knj. 2</hi>, Prilog br. 4: Ratni
                    dnevnik nemačke 2. armije, 934, 935. Terzić, <hi rend="italic">Slom Kraljevine
                        Jugoslavije, II</hi>, 391, 392.</note></p>
            <p>U toku 11. aprila je i italijanska Druga armija počela sa izvršenjem ofanzivnih
                operacija, i to tako što je njen 11. korpus (divizije »Re« i »Isonco« i 3. alpski
                odred »Vale«), ojačan 11. bersaljerskim pukom brzog korpusa i uz podršku oklopne
                divizije »Litorio« preduzeo napad iz rejona Idrija−Postojna ka Ljubljani, dok je 6.
                korpus (divizije »Lombardija« i »Bergamo« i posada Rijeke) uz podršku motorizovane
                divizije »Torino«, nastupao iz rejona Rijeke ka Senju i Karlovcu. S obzirom na to da
                su se posadne jedinice povukle sa utvrđenog graničnog fronta, a da su Triglavska
                divizija i Triglavski planinski odred praktično prestali da postoje kao organizovane
                vojne formacije, italijanske trupe nisu nailazile na veći otpor. Jedini koliki
                toliki otpor davale su u toku 11. aprila jedinice Rišnjačkog planinskog odreda, sve
                dok se i one predveče i toku jutra narednog dana nisu rasturile. Italijanski vojnici
                zauzeli su ovog dana Sušak, Bakar, Delnice, Vrhniku, Jasenice, Logatec i Ljubljanu.
                U slovenačku prestonicu je oko 17.30 ušla brza kolona divizije »Isonco«.<note
                    place="foot" xml:id="ftn106" n="105">
                    <hi rend="italic">Aprilski rat 1941, ZD, knj. 2</hi>, Prilog br. 5, Izvod iz
                    dvomesečnog istorijskog dnevnika italijanske 2. armije, 991-94. Dragan S.
                    Nenezić, <hi rend="italic">Jugoslovenske oblasti pod Italijom 1941</hi>−<hi
                        rend="italic">1943</hi> (Beograd: Vojnoistorijski institut, 1999),
                    45-48.</note> Pre ulaska u Ljubljanu, Adlešić je u ime Narodnog veća na Viću
                dočekao generala Romera, komandanta divizije »Isonco«, i na simboličan način mu
                predao ključeve nebranjenog grada. Po ulasku u Ljubljanu njega je u ime »slovenskog
                naroda« pozdravio ban Natlačen, prilikom čega je izrazio »uvijerenje da će biti
                njihovom (okupatorskom) pomoću očuvan red i mir«.<note place="foot" xml:id="ftn107"
                    n="106"> Čulinović, <hi rend="italic">Okupatorska podjela Jugoslavije</hi>, 140.
                    Terzić, <hi rend="italic">Slom Kraljevine Jugoslavije, II</hi>, 393.</note> Tom
                prilikom Natlačen je od generala Romera tražio i dobio pismenu izjavu, zapravo neki
                vid propusnice, kako bi u toku prepodneva 12. aprila mogao otići u Celje na
                pregovore sa nemačkim generalom Lancom.<note place="foot" xml:id="ftn108" n="107">
                    Mlakar, »Dr. Marko Natlаčеn,« 131, 132.</note></p>
            <p>Komanda nemačke Druge armije dobila je izjutra 12. aprila instrukcije iz štaba
                komandanta Kopnene vojske da se u slučaju dolaska neke slovenačke političke
                delegacije, od nje bezuslovno zahteva predaja oružja jugoslovenskih jedinica na
                prostoru Dravske banovine. U slučaju da ta slovenačka delegacija zatraži pregovore o
                političkim pitanjima, trebalo joj je reći da se vojska ne bavi političkim
                    stvarima.<note place="foot" xml:id="ftn109" n="108">
                        <hi rend="italic">Aprilski rat 1941, ZD, knj. 2</hi>, Prilog br. 4, Ratni
                    dnevnik nemačke 2. armije, 938.</note> Delegacija Slovenačkog narodnog veća,
                koju je vodio ban Natlačen, stigla je u Celje, po dogovoru, nešto pre 11.00 časova,
                ali je general Lanc nije primio. U poruci koju je ostavio slovenačkim delegatima, on
                im je, u skladu sa napred pominjanim instrukcijama komande nemačke Kopnene vojske,
                poručio da je za sve političke razgovore isključivo nadležna vlada nemačkog Rajha,
                te da on može voditi razgovore isključivo o pitanjima koja su imala vojni
                    značaj.<note place="foot" xml:id="ftn110" n="109"> Mlakar, »Dr. Marko Natlаčеn,«
                    132, 133.</note> U toku 12. aprila Hitler izdao <hi rend="italic">Privremene
                    smernice za podelu Kraljevine Jugoslavije</hi> prema kojima su Dravsku banovinu
                trebale da podele Nemačka i Italija, što je ubrzo i učinjeno.<note place="foot"
                    xml:id="ftn111" n="110"> Prilikom konačne podele Dravske banovine Nemci su
                    anektirali njen severni deo površine 10.261 km² sa oko 798.700 stanovnika u kome
                    su od većih gradova ostali Maribor, Celje i Kranj, dok su Italijani anektirali
                    južni deo banovine površine 4.550 km² sa 336.000 stanovnika. U italijanskom delu
                    ostala je prestonica Ljubljana. Linija razgraničenja između ova dva dela pružala
                    se »južno od Žira, severno od od Polhov-Gradeca i Ljubljane, zatim južno od
                    Litije, Radeča i Sevnice kroz Kraško polje do Kostanjevice i vrhovima Grojanca
                    do reke Save«. - Čulinović, <hi rend="italic">Okupatorska podjela
                    Jugoslavije</hi>, 90, 130, 131.</note> Ovo je bio završni udarac pokušajima bana
                Marka Natlačena da svoju banovinu sačuva od okupacije.</p>


        </body>
        <back>
            <div type="acronyms"><head>Skraćenice:</head>
            <p>peš. puk – pešadijski puk</p>
            <p>art. puk – artiljerijski puk</p>
            <p>arm. korpus – armijski korpus</p></div>
<div type="bibliography">            <head>Izvori i literatura:</head>
            <list type="unordered">
                <head>Izvori:</head>
                <head>1. Arhivski izvori</head>
                <item>VA, Vojni Arhiv Beograd<list type="unordered">
                        <item>Fond Popisnik 17 – Arhiva Vojske Kraljevine
                                SHS/Jugoslavije.</item>
                    </list></item>
            </list>
                <listBibl>
                    <head>Literatura:</head>
                    <bibl>Bjelajac, Мile i Trifunović, Predrag.
                        <hi rend="italic">Između vojske i politike – Biografija generala Dušana Trifunovića (1880-1942). </hi>Beograd: Institut za noviju istoriju Srbije, Narodni
                        muzej Kruševac, 1997.</bibl>
                    <bibl>Čulinović, Ferdo.
                        <hi rend="italic">Okupatorska podjela Jugoslavije</hi>. Zagreb: Grafički zavod Hrvatske, 1970.</bibl>
                    <bibl><hi rend="italic">Drugi svetski rat (pregled ratnih
                        operacija)</hi>. <hi
                            rend="italic">Knjiga 1, Događaji od početka rata do
                            22. juna 1941</hi>. Beograd: Vojnoistorijski
                        institut, 1957.</bibl>
                    <bibl>Krizman, Bogdan.
                        <hi rend="italic">Hitlerov »Plan 25« protiv Jugoslavije –
                            Jugoslavija u svijetlu »Nürnberških dokumenata.«</hi>
                        Zagreb: Novinarsko izdavačko preduzeće,
                        1953.</bibl>
                    <bibl>Mikuž, Мetod.<hi rend="italic"> »Pregled razvoja NOB u Sloveniji.«
                        Vojno delo.</hi> Beograd: Vojnoizdavački Zavod JNA, 1956.
                    </bibl>
                    <bibl>Милетић, Марко Б. »Утврђивање граница Краљевине
                        Југославије 1935 −1941.«
                        <hi rend="italic">Војноисторијски гласник</hi>, бр. 1 (2017).</bibl>
                    <bibl>Petranović, Branko.
                        <hi rend="italic">Srbija u Drugom svetskom ratu
                            1939-1945</hi>. Beograd: VINC, 1992.
                    </bibl>
                    <bibl>Terzić, Velimir.
                        <hi rend="italic">Slom Kraljevine
                            Jugoslavije</hi>. <hi
                                rend="italic">Uzroci i posledice poraza, I-II</hi>. Beograd, Podgorica, Ljubljana: Narodna
                        knjiga, Partizanska knjiga, Pobjeda, 1982.</bibl>
                    <bibl>Žlebnik, Aleš. »Priprave na obrambo v Dravski
                        banovini Kraljevine Jugoslavije. Razvoj civilno-vojaških odnosov zaradi
                        obrambnih priprav na lokalnem nivoju v letih 1935 do 1941.« Magistarsko
                        delo, Univerza u Ljubljani, Fakulteta za družbene vede, 2016 (rad u
                        rukopisu).
                    </bibl>
                </listBibl>
    <list type="unordered">
        <head>Memoari:</head>
        <item>Бјелајац, Миле.
            <hi rend="italic">Генерал Драгиша Пандуровић, живот и
                сведочења</hi>. Београд: Институт за новију
            историју Србије, Алтера, 2007.</item>
    </list>
            <list type="unordered">
                <head>Objavljeni izvori:</head>
                <item><hi rend="italic">Aprilski rat 1941. Zbornik
                        Dokumenata</hi>, <hi
                        rend="italic">knjiga 1,</hi>
                    ur. Fabijan Trgo. Beograd: Vojnoistorijski institut,
                        1969.</item>
                <item><hi rend="italic">Aprilski rat 1941. Zbornik
                        Dokumenata</hi>, <hi
                        rend="italic">knjiga
                    2,</hi> priredio Antun Miletić. Beograd, Vojnoistorijski institut, 1987.</item>
                <item> Mlakar, Boris. »Dr. Marko Natlаčеn o svojem
                        delovanju med 6. aprilom in 14. junijem 1941 (predgovor).«
                    Prispevki za novejšo zgodovino,
                    41, št. 1 (2001): 117-48.
                </item>
            </list>
            <list type="unordered">
                <head>Štampa:</head>
                <item>Slovenec.</item>
                <item>Politika.</item>
            </list>
           </div>
            <div type="summary" xml:lang="en">
                <head>DRAVA BANATE IN THE APRIL WAR OF 1941</head>
                <head>SUMMARY</head>
                <p>Ever since the establishment of the Kingdom of Yugoslavia, the Yugoslav General
                    Staff would pay special attention to the Drava Banate, the territory located in
                    the furthest north-western part of the state, because of its specific position –
                    particularly because until 1938, Italy had been the only neighbouring state
                    capable of endangering the Kingdom of Yugoslavia in the military sense. For this
                    reason, the external borders of the Drava Banate were the most heavily guarded
                    in comparison with the other state borders of the Kingdom of Yugoslavia.</p>
                <p>The operations in the territory of the Drava Banate were carried out by the
                    Kingdom of Yugoslavia's 7th Army of the First Army Group. Its primary mission
                    was to secure the border along the Yugoslav-German and Yugoslav-Italian border
                    between the town of Radgona and municipality of Karlobag, while afterwards it
                    was supposed to gradually move towards the south-east together with the units of
                    the 4th Army, deployed in the vicinity. At the beginning of the war, the 7th
                    Army concentrated its troops. The first hostile attacks took place at the border
                    positions. Until 11 April, the Yugoslav units only faced the German 2nd Army, as
                    the Italian 2nd Army had not attacked until that moment.</p>
                <p>The units of the Yugoslav 7th Army became strategically surrounded after the
                    collapse of the Yugoslav 4th Army at its flank and in light of the German
                    advance into the territory of the Banate of Croatia. This prevented the 7th Army
                    from retreating to the potential new positions by the rivers Kolpa and Una. All
                    military operations in the territory of the Drava Banate came to an end on 12
                    April. After the end of this conflict, Germany annexed the northern part of the
                    Drava Banate, while Italy captured its south.</p>
            </div>
            <div type="summary" xml:lang="sl">
                <head>DRAVSKA BANOVINA V APRILSKI VOJNI LETA 1941 </head>
                <head>POVZETEK</head>
                <p>Dravska banovina, ki se je nahajala na skrajnem severozahodnem delu države, je
                    vse od nastanka Kraljevine Jugoslavije imela poseben položaj; ker je bila do
                    leta 1938 Italija edini sosed, ki bi lahko vojno ogrozil Kraljevino Jugoslavijo,
                    je Jugoslovanski generalštab temu območju posvečal precej pozornosti. Zaradi
                    tega so bile zunanje meje Dravske banovine v odnosu do preostalih državnih meja
                    Kraljevine Jugoslavije tudi najbolje varovane. </p>
                <p>Operacije na območju Dravske banovine je izvajala jugoslovanska 7. armada iz 1.
                    skupine armad Vojske Kraljevine Jugoslavije. Njena primarna naloga je bila, da
                    obrani dodeljeno mejo vzdolž jugoslovansko-nemške in jugoslovansko-italijanske
                    meje od Radgone do Karlobaga, nato pa da se postopoma pomakne na jugovzhod
                    skupaj z enotami sosednje 4. armade. Na začetku vojne je 7. armada koncentrirala
                    svoje čete. Prvi sovražni napadi so bili na mejnih položajih. Do 11. aprila so
                    se jugoslovanske enote soočile samo z enotami nemške 2. armade, ker do takrat
                    italijanska 2. armada ni izvedla napada. </p>
                <p>Enote jugoslovanske 7. armade so bile po kolapsu sosednje 4. armade in ob
                    prodiranju nemških enot na ozemlje Banovine Hrvaške strateško obkoljene. To je
                    preprečilo izvedbo umika armade na nove položaje ob rekah Kolpa in Una. Na
                    območju Dravske banovine so se vse vojaške operacije končale 12. aprila. Po
                    koncu tega konflikra je Nemčija anektirala severni, Italija pa južni del Dravske
                    banovine.</p>
            </div>
            
        </back>
    </text>
</TEI>
