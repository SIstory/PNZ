<?xml version="1.0" encoding="UTF-8"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
             <title>»Bil je konkurz
                 prava katastrofa.«</title>
             <title>Stečajni postopki pred Deželnim sodiščem v Ljubljani med letoma 1900 in
                 1918</title>
            <author>
               <name>
                  <forename>Ivan</forename>
                  <surname>Smiljanić</surname>
                  <roleName>mag. zgodovine</roleName>
                  <roleName>mladi raziskovalec</roleName>
                  <affiliation>Inštitut za novješo zgodovino</affiliation>
                  <address>
                     <addrLine>Privoz 11</addrLine>
                     <addrLine>SI–1000 Ljubljana</addrLine>
                  </address>
                  <email>ivan.smiljanic@inz.si</email>
               </name>
            </author>
         </titleStmt>
         <editionStmt>
            <edition>
               <date>2020-08-24</date>
            </edition>
         </editionStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <address>
                  <addrLine>Privoz 11</addrLine>
                  <addrLine>SI-1000 Ljubljana</addrLine>
               </address>
            </publisher>
            <pubPlace>http://ojs.inz.si/pnz/article/view/1104</pubPlace>
            <date>2020</date>
            <availability status="free">
               <licence>http://creativecommons.org/licenses/by-nc-nd/4.0/</licence>
            </availability>
         </publicationStmt>
         <seriesStmt>
            <title xml:lang="sl">Prispevki za novejšo zgodovino</title>
            <title xml:lang="en">Contributions to Contemporary History</title>
            <biblScope unit="volume">60</biblScope>
            <biblScope unit="issue">3</biblScope>
            <idno type="ISSN">2463-7807</idno>
         </seriesStmt>
         <sourceDesc>
            <p>No source, born digital.</p>
         </sourceDesc>
      </fileDesc>
      <encodingDesc>
         <projectDesc xml:lang="en">
            <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
            <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
         </projectDesc>
         <projectDesc xml:lang="sl">
            <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
            <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
         </projectDesc>
      </encodingDesc>
      <profileDesc>
         <langUsage>
            <language ident="sl"/>
            <language ident="en"/>
         </langUsage>
         <textClass>
            <keywords xml:lang="en">
               <term>bankruptcy</term>
               <term>bankruptcy proceeding</term>
               <term>Provincial Court in Ljubljana</term>
               <term>civil law</term>
               <term>creditor</term>
               <term>Austria-Hungary</term>
            </keywords>
            <keywords xml:lang="sl">
               <term>stečaj</term>
               <term>stečajni postopek</term>
               <term>Deželno sodišče v Ljubljani</term>
               <term>civilno pravo</term>
               <term>upnik</term>
               <term>Avstro-Ogrska</term>
            </keywords>
         </textClass>
      </profileDesc>
      <revisionDesc>
         <listChange>
            <change>
               <date>2020-12-02</date>
               <name>Neja Blaj Hribar</name>
               <desc>Pretvorba iz DOCX v TEI, dodatno kodiranje</desc>
            </change>
         </listChange>
      </revisionDesc>
   </teiHeader>
   <text>
       <front>
           <docAuthor>Ivan Smiljanić<note place="foot" xml:id="ftn1" n="*">
               <hi rend="bold">Mag. zgodovine, mladi raziskovalec, Inštitut za
                   novejšo zgodovino, Privoz 11, SI-1000 Ljubljana;
                   ivan.smiljanic@inz.si</hi></note></docAuthor>
           <docImprint>
               <idno type="cobissType">Cobiss tip: 1.01</idno>
           </docImprint>
           <div type="abstract" xml:lang="sl">
               <head>IZVLEČEK</head>
               <p>
                   <hi rend="italic">V prispevku so analizirani stečajni
                       postopki, ki so pred ljubljanskim deželnim sodiščem potekali med letoma 1900 in
                       1918. Predvsem na podlagi sodnih spisov je rekonstruiran značilen potek
                       stečajnega postopka in njegove faze. V uvodu so navedeni razlogi, ki so
                       zasebnike in podjetnike prignali v stečaj, nato pa so orisani razglasitev
                       stečaja, izbira stečajnega komisarja in upravitelja, položaj upnikov, načini za
                       doseganje največje mogoče vrednosti stečajne mase, razdelitev mase in zaključek
                       stečaja. Citati iz sodnih spisov omogočajo vpogled v številne probleme, s
                       katerimi so se srečevali vsi vpleteni v stečajnem postopku, od nekooperativnosti
                       stečajnikov in nizkih kvot do prve svetovne vojne.</hi>
               </p>
               <p>
                   <hi rend="italic">Ključne besede: stečaj, stečajni postopek,
                       Deželno sodišče v Ljubljani, civilno pravo, upnik, Avstro-Ogrska</hi>
               </p>
           </div>
           <div type="abstract" xml:lang="en">
               <head>ABSTRACT
               </head>
                   <head>“THE BANKRUPTCY
                       WAS A REAL DISASTER.” BANKRUPTCY PROCEEDINGS IN THE PROVINCIAL COURT IN
                       LJUBLJANA BETWEEN 1900 AND 1918</head>
               <p>
                   <hi rend="italic">The contribution analyses the bankruptcy
                       proceedings that took place in the Ljubljana Provincial Court between 1900 and
                       1918. The typical course of bankruptcy proceedings and their stages are
                       reconstructed mainly based on the court documents. The introduction lists the
                       reasons that drove private individuals and entrepreneurs into bankruptcy,
                       followed by the declaration of bankruptcy, the selection of a bankruptcy
                       commissioner and administrator, the position of creditors, ways of achieving the
                       maximum possible value of the bankruptcy estate, the distribution of the estate,
                       and the conclusion of the proceeding. Quotations from court files provide
                       insight into the many problems faced by everyone involved in these proceedings,
                       from the non-cooperation of debtors and low quotas to World War I.</hi>
               </p>
               <p>
                   <hi rend="italic">Keywords: bankruptcy, bankruptcy proceeding,
                       Provincial Court in Ljubljana, civil law, creditor, Austria-Hungary</hi>
               </p>
           </div>
       </front>
      <body>
         <div><head>Uvod</head>
         <p>Avstro-ogrsko gospodarstvo je bilo ob prelomu stoletja
                    razmeroma dobro stoječe, vendar neenotno.<note place="foot" xml:id="ftn2" n="1">
                Več o tem gl. Andrej Pančur, »Ekonomska vloga
                        Avstro-Ogrske v evropskem prostoru s stališča modernizacijskih procesov in
                        položaj posameznih dežel v njej,« <hi rend="italic">Prispevki za novejšo
                            zgodovino</hi> 42, št. 2 (2002): 17–31.
                    
            </note> Madžarski ekonomski zgodovinar Iván Berend je ocenil, da je industrijsko razvitejša cislajtanska polovica monarhije v 19. stoletju sodila med področja, ki so dosegla uspešno modernizacijo in industrializacijo, vzhodni del pa se je moderniziral le delno in prepletal kmetijske elemente z industrijskimi,<note place="foot" xml:id="ftn3" n="2">
                Iván T. Berend, <hi rend="italic">An Economic History of Nineteenth-Century Europe:
                            Diversity and Industrialization</hi> (Cambridge: Cambridge University
                        Press, 2013), 8,
                    9.
            </note> saj so madžarske veleposesti predstavljale žitnico cele države, predelava hrane pa je postala glavna panoga porajajočih se industrij.<note place="foot" xml:id="ftn4" n="3">
                Iván T. Berend,
                        <hi rend="italic">Gospodarska zgodovina Evrope v 20. stoletju </hi>(Ljubljana:
                        Založba ZRC, ZRC SAZU in Modrijan, 2013), 47.
                    
            </note> Kljub temu je bila dokončna industrializacija zahodnih avstro-ogrskih pokrajin dolgotrajna, saj se je vlekla vse do prve svetovne vojne.<note place="foot" xml:id="ftn5" n="4">
                Berend, <hi rend="italic">An Economic History</hi>,
                    185.
            </note> Do konca 19. stoletja so se razlike med obema deloma že precej zmanjšale zaradi začetka industrializacije ogrskega dela imperija in hitrejše rasti, zaradi česar je med gospodarskim zagonom v času t. i. druge industrijske revolucije Ogrska presegla zahodne pokrajine, ki niso zmogle ohranjati prvenstva.<note place="foot" xml:id="ftn6" n="5">
                Iván T. Berend, <hi rend="italic">Case Studies on Modern European Economy: Entrepreneurship,
                            Inventions, and Institutions</hi> (London in New York: Routledge, 2013),
                        151.
            </note> Kljub gospodarski rasti in visoki stopnji BDP<note place="foot" xml:id="ftn7" n="6">
                Več o tem gl. David
                        Good, <hi rend="italic">The Economic Rise of the Habsburg Empire:
                            1750</hi>–<hi rend="italic">1914</hi> (Berkeley: University of
                        California Press,
                1984).
            </note> je Avstro-Ogrska zaradi pozne in nepopolne industrializacije konstantno dosegala rezultate, ki so bili precej slabši v primerjavi s stopnjo zahodnoevropskih držav.</p>
         <p>Z zamudo se je moderniziral tudi slovenski gospodarski
                    prostor, saj je imel na začetku 20. stoletja še vedno izrazito agrarni značaj,
                    ki ga je pestila prenaseljenost, zato je bila industrializacija zanj ključna.
                    Četudi so bili industrijski začetki na Slovenskem vzpostavljeni zgodaj, tj. že
                    pred sredino 19. stoletja, pa tem pionirskim poskusom ni sledil razvoj, temveč
                    nov zastoj, ki je povzročil, da je bila Kranjska v drugi polovici stoletja bolj
                    agrarizirana kot pred tem. Šele v zadnjih dveh desetletjih 19. stoletja je
                    industrializacija na Slovenskem doživela večji razmah, vendar je vseskozi ostala
                    v okvirih neizrazitega avstrijskega povprečja zaradi tankega meščanskega sloja
                    ter izogibanja vlaganjem v nove in s tem tvegane panoge. Do konca prve svetovne
                    vojne zato proces industrializacije še ni bil zaključen.
                <note place="foot" xml:id="ftn8" n="7">
                Žarko Lazarević, <hi rend="italic">Plasti prostora in časa: iz gospodarske zgodovine
                            Slovenije prve polovice 20. stoletja</hi> (Ljubljana: Inštitut za
                        novejšo zgodovino, 2009),
                    22–24.
            </note> Na prelomu stoletja se je okoli 80 odstotkov prebivalstva še vedno preživljalo s kmetijstvom, meščanski sloj pa so poleg izobražencev in uradnikov predstavljali še mali obrtniki in trgovci, ki so bili v gospodarskem smislu še vedno neambiciozni in konservativni.<note place="foot" xml:id="ftn9" n="8">
                Ibid.,
                    246.
            </note> Od preloma stoletja se je po drugi strani zmanjševal pereč problem kmečkega zadolževanja, ki je predstavljalo eno od ključnih težav v obdobju po začetku za kmete uničujoče industrializacije, vendar se je drobljenje kmečkih posesti nadaljevalo tudi v novem stoletju.<note place="foot" xml:id="ftn10" n="9">
                Jasna Fischer,
                        »Zagate v kmetijstvu,« v: <hi rend="italic">Slovenska novejša zgodovina: od
                            programa Zedinjena Slovenija do mednarodnega priznanja Republike
                            Slovenije 1848</hi>–<hi rend="italic">1992</hi>, ur. Jasna Fischer et
                        al. (Ljubljana: Mladinska knjiga in Inštitut za novejšo zgodovino, 2005),
                        72, 73. 
            </note>
         </p>
         <p>Čas med koncem 19. stoletja in prvo svetovno vojno se
                    pogosto razglaša za obdobje blaginje evropskega gospodarstva,<note place="foot" xml:id="ftn11" n="10">
                Berend, <hi rend="italic">An Economic History</hi>,
                    308.
            </note> ki je prineslo okrevanje po kriznem obdobju od dunajskega borznega zloma leta 1873 do stabilizacije okoli leta 1896 (četudi krize na slovenskem prostoru niso huje občutili).<note place="foot" xml:id="ftn12" n="11">
                Lazarević, <hi rend="italic">Plasti prostora in časa</hi>,
                    245.
            </note> Najpomembnejši ekonomisti, ki so se posvečali raziskavam cikličnih gospodarskih obdobij kriz in blagostanja, kot so Nikolaj Kondratjev, Joseph Schumpeter in Walt Whitman Rostow, so se strinjali pri označevanju obravnavanega obdobja za čas gospodarskega vzpona,<note place="foot" xml:id="ftn13" n="12">
                Neven Borak, »Uvod v
                        krize in gospodarske cikluse,« v: <hi rend="italic">Gospodarske krize in
                            Slovenci</hi>, ur. Neven Borak in Žarko Lazarević (Ljubljana: Inštitut
                        za novejšo zgodovino in Zveza ekonomistov Slovenije, 1999), 15,
                    16.
            </note> vendar tega stališča, kot bomo videli, niso podpirali takratni sodobniki. Zlasti zadnje mirnodobno leto 1913 je po vojni postalo gospodarski ideal, h kateremu so se želeli vrniti Evropejci, saj je simboliziralo poslednje obdobje gospodarskega razcveta.<note place="foot" xml:id="ftn14" n="13">
                Eric Hobsbawm, <hi rend="italic">Čas imperija: 1875</hi>–<hi rend="italic">1914</hi>
                        (Ljubljana: Sophia, 2012), 67.
            </note> Evropa je bila še vedno najmočnejša svetovna gospodarska sila, saj je bila tega leta odgovorna za 52 odstotkov svetovne industrijske proizvodnje, in daleč največji svetovni bankir.
                <note place="foot" xml:id="ftn15" n="14">
                Berend, <hi rend="italic">Gospodarska zgodovina</hi>,
                37.
            </note> Ne glede na v splošnem ugodno gospodarsko stanje to seveda ne pomeni, da se tedaj niso dogajali neuspehi in polomi, ki jih pooseblja zlasti stečaj – tako rekoč sopomenka za gospodarski propad pa tudi opomin na vse probleme, ki jih imajo pri opravku z njim zadolženec in upniki.
            </p>
         <p>Stečaj (v obravnavanem obdobju znan predvsem pod iz nemščine prevzetim izrazom <hi rend="italic">konkurz</hi>) je
                    zakonsko urejena oblika prenehanja delovanja zadolženega (bankrotiranega)
                    posameznika ali gospodarskega subjekta, med katero se opravi generalna izvršba
                    nad dolžnikovim premoženjem z namenom poplačila upnikov.<note place="foot" xml:id="ftn16" n="15">
                Emica
                        Ogrizek<hi rend="italic">, Stečaji in prisilne poravnave izven stečaja v gradivu Okrožnega sodišča Maribor 1898–1941 </hi>(Maribor:
                        Pokrajinski arhiv, 2008), 15. Ali z definicijo, ki je nastala v obravnavanem
                        obdobju: »Namen konkurznega postopanja […] je, zadobiti vsem upnikom
                        skupnega dolžnika z realiziranjem in razdeljenjem vsega njegovega izvršbi
                        podvrženega premoženja v zmislu konkurznega reda« (SI AS 307, civilni spisi,
                        S 8/12, št. spisa
                    105).
            </note> Stečajni postopek ima dva osnovna cilja: s svojo zakonsko reguliranostjo onemogoča stihijsko, nepravično razlastitev zadolženca, saj se izgube porazdelijo med upnike, obenem pa iz gospodarskega življenja izloča tiste subjekte, ki ne zmorejo več poslovati.<note place="foot" xml:id="ftn17" n="16">
                V sodobnem pravu se
                        praksa popolne eliminacije podjetja v stečaju in onemogočanja njegove
                        sanacije sicer opušča. Gl. npr. Janez Šinkovec in Drago Škerget, <hi rend="italic">Zakon o finančnem poslovanju z uvodnimi pojasnili in Zakon
                            o prisilni poravnavi, stečaju in likvidaciji s komentarjem</hi>
                        (Ljubljana: Primath, 1999),
                    13.
            </note> Tudi če podjetje ni bilo v stečaju, je konstantna možnost poloma delovala kot spodbuda k previdnemu poslovanju, predvsem glede zadolževanja. Izraz »stečaj« je imel in ima vse do danes negativno konotacijo, obravnavan je (bil) kot »pereče gospodarsko in družbeno zlo«,<note place="foot" xml:id="ftn18" n="17">
                France Kresal,
                        »Stečajna politika v Sloveniji do druge svetovne vojne,« <hi rend="italic">Prispevki za novejšo zgodovino</hi> 43, št. 1 (2003):
                    37.
            </note> ki ima škodljive posledice za obe vpleteni strani, zato se stečajno pravo ne more izogniti povezavam s problemi gospodarske in socialne narave.<note place="foot" xml:id="ftn19" n="18">
                Nina Plavšak, Saša
                        Prelič in Živko Bergant, <hi rend="italic">Zakon o prisilni poravnavi,
                            stečaju in likvidaciji s komentarjem. Zakon o finančnem poslovanju
                            podjetij s komentarjem</hi> (Ljubljana: Gospodarski vestnik, 2000), 13.
                    
            </note>
         </p>
         <p>Evropske stečajne zakonodaje so se dokončno formirale v
                    19. stoletju, vendar niso bile enotne. Velika Britanija je uvedla precej
                    liberalno, deregulirano stečajno zakonodajo, ki je pritegovala dolžnike,
                    francoski in nemški zakoni pa so bili prijaznejši do upnikov. Med državami, ki
                    so se pri stečajih najslabše odrezale, je bila Italija.<note place="foot" xml:id="ftn20" n="19">
                Pierre-Cyrille Hautcoeur in Paolo
                        Di Martino, »The Functioning of Bankruptcy Law and Practices in European
                        Perspective (ca.1880–1913),« <hi rend="italic">Enterprise &amp; Society</hi>
                        14, št. 3 (2013): 579–605.
            </note>
                V Avstrijskem cesarstvu je bil prvi stečajni zakon
                    sprejet pod cesarjem Jožefom II. leta 1781, toda stečajno zakonodajo je
                    temeljito razdelal šele njegov avstro-ogrski naslednik, Konkurzni red (<hi rend="italic">Die Concursordnung</hi>), sprejet 25. decembra 1868.
                <note place="foot" xml:id="ftn21" n="20">
               
                  <hi rend="italic">Prestave natiskov iz Državnega zakonika, tečaj 1869, za štajersko vojvodstvo. I. del </hi>[<hi rend="italic">Konkursni
                        red</hi>]<hi rend="italic">. </hi>S. l.: s. n.,
                        1869.
            </note> Zakon je bil strog do dolžnikov, saj je stečaj lahko obravnaval kot gospodarski prestopek, če je do njega prišlo zaradi malomarnosti, pa tudi kot kaznivo dejanje, če je podjetnik imel špekulativne ali goljufive namene (goljfiva krida),<note place="foot" xml:id="ftn22" n="21">
                Ogrizek, <hi rend="italic">Stečaji</hi>, 7.
                    
            </note> za kar je bil lahko po kazenskem zakoniku obsojen na zaporno kazen.<note place="foot" xml:id="ftn23" n="22">
                Anton Kralj, <hi rend="italic">Obrtni red: zbirka in razlaga najvažnejših obrtnih
                            zakonov, ukazov in razsodb upravnega sodišča</hi> (Ljubljana: Slovenska
                        krščansko-socialna zveza, 1903), 38.
            </note>
                S trenutkom vstopa v stečaj je posameznik izgubil
                    samoupravičenost, torej pravico do upravljanja s svojim premoženjem, s čimer se
                    je pravno izenačil z mladoletniki, duševnimi in telesnimi bolniki ter
                    zapravljivci.
                <note place="foot" xml:id="ftn24" n="23">
                Ibid., 32,
                    33.
            </note>
                Hkrati zakon ni posebej koristil niti upnikom (četudi
                    nekateri pisci ocenjujejo, da je bil do njih zelo ugoden),<note place="foot" xml:id="ftn25" n="24">
                Prim. Jaka Cepec,
                        »Corporate Insolvency Law – a Necessity of Market Economy, Lessons from
                        History and Slovenia,« <hi rend="italic">Acta Histriae</hi> 22, št. 3
                        (2014): 771.
            </note> saj so dolgotrajni in naporni postopki odžrli večino sredstev. Številne pomanjkljivosti zakona je skušala država odpraviti s sprejemom dopolnjenega stečajnega zakona 6. junija 1896, ki je težišče prestavil na skupne interese upnikov in dolžnikov,
                <note place="foot" xml:id="ftn26" n="25">
                Kresal, »Stečajna
                        politika,«
                41.
            </note> ter z novim zakonom, ki je v veljavo stopil 1. junija 1914 in s katerim je bil dosežen hitrejši, preprostejši postopek.</p>
         <p>Kako pogosti so bili stečaji v Avstro-Ogrski? Podatki za
                    celotno obdobje niso znani oziroma zbrani, zato si oglejmo le vzorec s preloma
                    stoletja. Preračun za obdobje med 1898 in 1902 pove, da je bilo v cislajtanski
                    polovici povprečno 1.254 stečajev na leto
                <note place="foot" xml:id="ftn27" n="26">
                Dr. v. Zwiedinek,
                        »Die Ergebnisse des Konkursverfahrens im Jahre 1902,« v: <hi rend="italic">Statistische Monatschrift</hi> (Wien: K. K. Statistischen
                        Zentral-Kommission, 1904), 68, 69.
            </note> in tudi v prihodnje je povprečje ostalo razmeroma stabilno. Ekonomski zgodovinar France Kresal je izračunal, da je na slovensko ozemlje v tem času odpadlo 3,6 odstotka teh stečajev.
                <note place="foot" xml:id="ftn28" n="27">
                France Kresal,
                        »Kazenske določbe za stečaj in bankrot na Slovenskem od 1868 do druge
                        svetovne vojne,« v: <hi rend="italic">Stiplovškov zbornik</hi>, ur. Dušan
                        Nećak (Ljubljana: Oddelek za zgodovino Filozofske fakultete, 2005),
                    149.
            </note> Podatkovna baza, iz katere bi bili razvidni statistični podatki o stečajih za slovenske dežele, ne obstaja, prav tako še ni bilo podrobneje pregledano arhivsko gradivo. Do zdaj so bili (urejeni) stečajni sodni spisi za čas pred letom 1918 skoraj izrecno<note place="foot" xml:id="ftn29" n="28">
                Izjema je
                        Pokrajinski arhiv Maribor, ki hrani pet stečajnih spisov za leti 1916 in
                        1917.
            </note>
                odkriti v Arhivu Republike Slovenije (ARS), ki v 133
                    škatlah hrani dokumentacijo za 330 stečajnih postopkov posameznikov in podjetij
                    pred Deželnim sodiščem v Ljubljani med letoma 1900 in 1940, označenih s črko S
                    in kasneje St. Ohranjen je le manjši del vseh stečajnih spisov; po do zdaj
                    zbranih podatkih je iz avstro-ogrskega obdobja na razpolago le petina spisov (v
                    resnici pa – zaradi delno neugotovljenega števila vseh stečajev – še nekoliko
                    manj).</p>
             <figure>
                 <head>Tabela 1. Število vseh stečajev pred
                     Deželnim sodiščem v Ljubljani in število ohranjenih sodnih spisov po
                     letih</head>
                 <graphic url="tabela.png" height="600px"/>
                 <p rend="text-align: center">Vir: SI_ZAL_LJU/0085, š. 52, f. 1.3, 1.4 in 1.5. SI AS
                     307</p>
             </figure>
            
         <p>Tudi če v pregled dosedanjih slovenskih raziskav o
                    stečajih vključimo obdobje do druge svetovne vojne, se izkaže, da je bilo
                    področje raziskano le parcialno. Najbolj koncizen pregled tematike predstavlja
                    uvod Emice Ogrizek k popisu zadevnih fondov v Pokrajinskem arhivu
                    Maribor.<note place="foot" xml:id="ftn30" n="29">
               
                        Gl. op. 15.
            </note>
                S pravno-kazenskega vidika se je s stečaji avstrijskega
                    in starojugoslovanskega obdobja ukvarjal France Kresal,<note place="foot" xml:id="ftn31" n="30">
                Gl. op. 17 in 27 pa tudi France
                        Kresal, »Stečajno pravo in kazenske določbe za stečaj in bankrot v
                        jugoslovanskem kazenskem zakoniku iz leta 1929,« v: <hi rend="italic">Ad
                            fontes: Otorepčev zbornik</hi>, ur. Darja Mihelič (Ljubljana: Založba
                        ZRC, ZRC SAZU, 2005), 383–91.
            </note>
                o njih je v kontekstu članka o okrožnih kot trgovskih
                    sodiščih kratko pisala Metka Bukošek,<note place="foot" xml:id="ftn32" n="31">
                Metka Bukošek, »Okrožna kot trgovska sodišča
                        1850–1941«, <hi rend="italic">Arhivi</hi> 30, št. 1 (2007): 40, 41.
                    
            </note>
                nastala pa je tudi peščica člankov, ki tematizirajo
                    stečaje nekaterih pomembnejših ustanov medvojnega obdobja: Slavenske banke leta
                    1926,<note place="foot" xml:id="ftn33" n="32">
                Lojz
                        Tršan, »Propad Slavenske banke – največji finančni šok med obema vojnama v
                        Sloveniji,« <hi rend="italic">Borec: revija za zgodovino, literaturo in
                            antropologijo</hi> 46, št. 529–531 (1994): 368–74.
                    
            </note> mariborske družbe Macun &amp; Fabiani istega leta<note place="foot" xml:id="ftn34" n="33">
                Leopold Mikec
                        Avberšek, »Delovanje mariborske trgovske družbe Macun &amp; Fabiani
                        (1921–1926),« <hi rend="italic">Studia Historica Slovenica: časopis za
                            humanistične in družboslovne študije</hi> 8, št. 2–3 (2008):
                    609–32.
            </note>
                ter industrije usnja Karla Pollaka leta 1931.<note place="foot" xml:id="ftn35" n="34">
                Mitja Sunčič,
                        »'Celotno posojilo mestne hranilnice ljubljanske je šlo v žepe akcionarjev
                        in po drugih napačnih potih': Mestna hranilnica ljubljanska in propad
                        industrijske delniške družbe Karel Pollak,« <hi rend="italic">Prispevki za
                            novejšo zgodovino</hi> 49, št. 2 (2009): 33–52. 
            </note>
                Obsežnejše sintezne obravnave te teme še ni; Žarko
                    Lazarević je v svojem orisu markantnejših gospodarskih polomov bančnih in
                    zadružnih ustanov omenil enega od mogočih razlogov za zapostavljenost stečajev:
                    »Polomi in stečaji so zelo zgovorni; pričajo namreč o tistih plateh poslovanja,
                    ki pri gospodovanju uspešnih obdobij posameznih institucij ne pridejo do izraza.
                    V sledenju usodam posameznih bank, hranilnic ali kreditnih zadrug pa se
                    neuspehi, če niso posebej izpostavljeni, porazgubijo v povprečju ocene njihove
                    dolgoročne uspešnosti.«<note place="foot" xml:id="ftn36" n="35">
                Lazarević, <hi rend="italic">Plasti prostora in
                            časa</hi>, 175.
            </note>
         </p>
         <p>Pričujoči prispevek se bo osredotočil na analizo spisov
                    avstro-ogrskega obdobja v hrambi ARS, povezanih s stečajnimi postopki pred
                    Deželnim sodiščem v Ljubljani. S pomočjo fragmentov iz sodnih spisov bodo
                    predstavljeni značilen potek stečajnega postopka v obdobju med letoma 1900 in
                    1918 pa tudi deviacije od standardnega vzorca. Poudarek posledično ne bo na
                    zakonskih odredbah, ki so definirale takšne postopke, temveč bo prikazano,
                    kakšne gospodarske, finančne in socialne implikacije ali posledice je imel
                    stečaj za vse strani, ki so bile vanj vpletene. Ker prikaz temelji na
                    pomanjkljivo ohranjenem arhivskem gradivu, imajo seveda tudi izsledki omejen
                    domet, toda tematika na tej ravni še ni bila obravnavana niti v osnovnih
                    obrisih, zato lahko parcialne ugotovitve predstavljajo temelj za nadaljnje
                    raziskave.
            </p></div>
            <div><head>Pot navzdol:
                    razlogi za zdrs v stečaj</head>
         
         <p>Kaj je kranjske podjetnike v začetku 20. stoletja vodilo v
                    stečaj? Lahko bi trdili, da so razlogi za stečaj bodisi zasebni bodisi splošni.
                    Pri prvi skupini gre predvsem za krivdo podjetnika ali podjetja, ki je zaradi
                    napačne ali slabe presoje, odločanja in poslovanja svoj propad povzročil sam,
                    pri drugi pa stečaje povzročata splošno slabo gospodarsko stanje in kriza, torej
                    okoliščine izven moči ter vpliva posameznega podjetnika. Uvedba obrtne svobode v
                    habsburški monarhiji leta 1860 je prinesla liberalizacijo gospodarskega prostora
                    in možnost napredka, a hkrati tudi precej več možnosti za neuspeh: »Tvegane
                    naložbe, gospodarski in finančni propad posameznih podjetij, bank in projektov,
                    finančne zlorabe posameznih podjetnikov ter nevestno poslovanje ali
                    zapravljivost drugih, preveliko tveganje in nesrečni slučaji, preveliko in
                    lahkomiselno ali pa tudi špekulativno zadolževanje brez kritja ter številne
                    druge okoliščine so mnoga podjetja in posameznike pripeljale v
                    bankrot.«<note place="foot" xml:id="ftn37" n="36">
               
                        France Kresal, »Gospodarska interesna združenja ter upravljanje in vodenje
                        slovenskih podjetij pred drugo svetovno vojno,« v: <hi rend="italic">Pogled
                            v zgodovino slovenskega podjetništva</hi>, ur. Tone Krašovec (Vrhnika:
                        Razum, 1998), 69.
            </note>
         </p>
         <p>Razlage iz sodnih spisov, ki so jih o svojem propadu
                    podali stečajniki, so precej sumarične, toda zdi se, da so bili za neuspeh in
                    nezmožnost odplačevanja dolgov krivi v glavnem sami, kar so tudi priznavali; kot
                    je bilo omenjeno, se gospodarstvo v obravnavanem obdobju (vsaj pred prvo
                    svetovno vojno) ni lomilo pod težo hudih kriz. Precej je tudi primerov, pri
                    katerih so do težav pripeljali družinski ali zdravstveni problemi, ki ne sodijo
                    jasno v nobeno od obeh skupin, temveč imajo elemente obeh. Ne glede na razloge,
                    ki so vodili v stečaj, je točko preloma pomenil trenutek, ko so dolgovi presegli
                    terjatve in je podjetnik bankrotiral, kar je – z besedami, vzetimi iz enega od
                    stečajnih spisov – seveda preprosto pomenilo, da »v tem trenotku nimajo
                    razpoložljivega denarja«.<note place="foot" xml:id="ftn38" n="37">
                SI AS 307, civilni spisi, S 19/11, št. spisa
                    1.
            </note> Poti, ki so vodile do te točke, je bilo več.
            </p>
         <p>Med pogostimi motivi za vstop v stečaj sta bila pritisk
                    nestrpnih upnikov in rubljenje. Cerkniški trgovec Jožef Udovč je pojasnil, da za
                    stečaj prosi, »[k]er me upniki z izvršbami onemogočajo da bi svoje dolgove
                    polagoma plačal«.<note place="foot" xml:id="ftn39" n="38">
                SI AS 307, civilni spisi, S 26/1, št. spisa
                    1.
            </note>
                Podjetnike so v stečaj prisilile »mnoge izvršbe, katere
                    so se zadnji čas proti meni vršile«,<note place="foot" xml:id="ftn40" n="39">
                SI AS 307, civilni spisi, S 25/12, št. spisa
                        1.
            </note>
                skupaj z ljubljanskim trgovcem Oroslavom Jezerškom, ki je
                    stečaj naznanil, »ker mi je gospa Marija Snoj zarubila vso zalogo, predlagala
                    prisilno upraviteljstvo, ki se ji je tudi dovolilo in ga vendar ni
                    izvedla«.
                <note place="foot" xml:id="ftn41" n="40">
                SI AS 307, civilni
                        spisi, S 20/12, št. spisa 1.
            </note>
                Več stečajnikov je zapisalo, da za stečaj prosijo
                    »[v]sled različnih nesreč«,<note place="foot" xml:id="ftn42" n="41">
                SI AS 307, civilni spisi, S 19/12, št. spisa
                    1.
            </note> pri čemer lahko zgolj ugibamo, kakšne tegobe so jih pestile. Obširneje je svoj položaj opisal logaški trgovec Jurij Mravlja, čigar nekoč uspešna trgovina je začela propadati: »Radi različnih nezgod v rodbini se je pozneje moja trgovina obrnila na slabše in ko sem v letošnji spomladi napravil bilanco, sem opazil, da presegajo pasiva že za kakih 1000 K moje aktivno premoženje. Radi slabe kupčije, radi bolezni in drugih nezgod so dolgovi rastli od dne do dne in sem prišel opetovano v zadrego, da nisem mogel svojih upnikov zadostiti. Le-ti se oglašajo od dne do dne eden za drugim ter mi pretijo s tožbami.«<note place="foot" xml:id="ftn43" n="42">
                SI AS 307, civilni
                        spisi, S 22/12, št. spisa
                    1.
            </note> Napačno odločitev je sprejel tudi ljubljanski trgovec Franc Iglič, ki je ponosno zapisal: »Dvanajst let že delujem na tukajšnjem trgu in sem užival doslej glas pridnega ter poštenega trgovca. V nesrečo sem zašel samo vsled tega, ker sem jamčil bivšemu trgovcu Ernstu Sarku za plačilo njegovih dolgov in potem prišel za veliko svoto v zgubo, katero kljub pridnosti in varčnosti nisem mogel nadomestiti.«<note place="foot" xml:id="ftn44" n="43">
                SI AS 307, civilni
                        spisi, S 9/12, št. spisa 160.
            </note>
         </p>
         <p>Zasebniki, ki niso imeli svojih podjetij ali obrti, so v
                    stečaj lahko padli zaradi dedovanja z dolgovi obremenjenih zapuščin ali
                    nepremičnin, kar se je zgodilo npr. cerkniškemu usnjarju Franu Erjavcu, ki je
                    »prevzel hišo z bremeni«.<note place="foot" xml:id="ftn45" n="44">
                SI AS 307, civilni spisi, S 2/14, št. spisa
                    1.
            </note> Le izjemoma lahko v razlogu za razglasitev stečaja zaslutimo zunanje, objektivne okoliščine, recimo pri nekem črnovrškem prodajalcu, ki je v stečaj šel »vsled premajhnega prometa«,<note place="foot" xml:id="ftn46" n="45">
                SI AS 307, civilni
                        spisi, S 17/10, št. spisa
                    1.
            </note> ali pa pri jeseniškem trgovcu, ki se je pritoževal, da je v naselju »veliko trgovcev ki imajo jednake predmete v svoji zalogi pa [razmere] niso bile take da bi mogla moja trgovina uspevati«<note place="foot" xml:id="ftn47" n="46">
                SI AS 307, civilni
                        spisi, S 12/12, št. spisa
                1.
            </note> – toda tudi v teh primerih ni bila zanemarljiva slaba presoja razmer.</p>
         <p>Posebno pozornost velja posvetiti največjima stečajema
                    obravnavanega obdobja, ki sta prizadela markantni ustanovi liberalnega
                    političnega pola: ljubljansko nakupno-prodajno zadrugo Agro-Merkur<note place="foot" xml:id="ftn48" n="47">
                O propadu
                        Agro-Merkurja je kratko pisal Jurij Perovšek, <hi rend="italic">O
                            demokraciji in jugoslovanstvu: slovenski liberalizem v Kraljevini
                            SHS/Jugoslaviji</hi> (Ljubljana: Inštitut za novejšo zgodovino, 2013),
                        157–60.
            </note> in Glavno posojilnico v Ljubljani. Dogodka sta med slovenskimi vlagatelji povzročila »splošno vznemirjenje«, zaradi česar so »celo izobraženi ljudje verjeli, da je vse slovensko gospodarstvo bankerotno«.<note place="foot" xml:id="ftn49" n="48">
                Miloš Štibler, <hi rend="italic">Kriza v slovenskem zadružništvu</hi> (Celje: samozaložba,
                        1911), 4, 5.
            </note>
                V spomenici o razlogih za Agro-Merkurjeve težave je dr.
                    Ivan Tavčar zapisal, da naj bi zadruga po ustanovnih določbah imela največ
                    50.000 kron kredita, vendar se vodja centrale in politik dr. Gregor Žerjav »za
                    ta sklep ni veliko zmenil, kakor se tudi za načelstvo sploh ni menil«. Do
                    sredine februarja 1911 je Agro-Merkur dolgoval Zvezi slovenskih zadrug, pri
                    kateri se je zadolževal, 276.000 kron. Kasneje je odbor Agro-Merkurja prepovedal
                    financiranje iz tega vira, s čimer je soglašal tudi Žerjav, vendar je bila
                    njegova privolitev (po Tavčarju) »le prazna obljuba, ki pa je dala dr. Žerjavu
                    povod do zahrbtnega postopanja, in ta je brez vednosti načelstva Zveze
                    slovenskih zadrug nakazoval Zvezin denar ter pustil ž njim plačevati zapadle
                    fakture Agro-Merkurja«. Žerjav ni sklical nobene seje vodstva Zveze, zato so
                    njegovi naklepi ostali neopaženi. Da bi dolg navidezno zmanjšal, je knjigovodji
                    ukazal, naj v knjige Agro-Merkurja vpiše prejetje 100.000 kron od Kočevske
                    posojilnice in hkrati konto te posojilnice obremenil za isto vsoto; dolg se je
                    tako prenesel na to ustanovo in krepko zmanjšal primanjkljaj Agro-Merkurja. To
                    navidezno izplačilo že tako zadolžene Kočevske posojilnice je Žerjav skrival in
                    od knjigovodje zahteval, »naj napravi tajno knjigo 'Kočevje – Agro-Merkur,' ter
                    dostavil, da se ta knjiga ne sme nikomur pokazati, češ da nikogar nič ne
                    briga«.<note place="foot" xml:id="ftn50" n="49">
                SI
                        AS 307, civilni spisi, S 11/10, št. spisa
                    185.
            </note> Žerjav je medtem članom uprave Agro-Merkurja poročal, »da je zadruga najprej imela kredit pri zvezi, katera je kredit vsled pritiska odrekla; sedaj se financiranje vrši po Kočevski posojilnici, katero pa je treba razbremeniti in poiskati drugi način financiranja«.<note place="foot" xml:id="ftn51" n="50">
                SI AS 307, civilni
                        spisi, S 11/10, št. spisa
                45.
            </note> Te mahinacije so v kombinaciji s tveganimi kupčijami, neurejenim načinom poslovanja in napetim odnosom z ljubljanskimi trgovci vodile do odprtja stečaja.
            </p>
         <p>Glavna posojilnica v Ljubljani je bila prav tako v zatonu,
                    saj se je od januarja 1911 nahajala v likvidaciji. Naslednji mesec je član
                    likvidacijskega odbora Maks Bradaška na ljubljanskem sodišču vložil prošnjo za
                    odprtje stečaja, saj je imela posojilnica okoli 1.800.000 kron primanjkljaja.
                    Vodja istega odbora, Franc Višnikar, je še vedno upal na ugoden razplet:
                    »Momentarno ni nikake nevarnost izgube, ker nam nihče ne preti z eksekucijo.
                    Poleg tega je dolžnik Tomo Pavšlar z vso gotovostjo zatrjeval, da bode svoj
                    dolg, ki znaša okroglo 1000000 K do danes plačal. Ako se to vresniči, kar sicer
                    ni neverjetno, potem bi bila asanacija oz. mirna likvidacija zadruge zelo
                    olajšana.« Glede na razmere zelo optimistični Višnikar je pripomnil: »Po mojem
                    mnenju za upnike in vlagatelje ni nikake nevarnosti kake izgube, pač pa pomenja
                    konkurs za zadružnike pravo katastrofo. Likvidacijski odbor si je prizadeval
                    izvršiti mirno likvidacijo in preprečiti ogromne stroške in druge za člane
                    pogubne posledice konkursa.«
                <note place="foot" xml:id="ftn52" n="51">
                SI AS 307, civilni
                        spisi, S 3/11, št. spisa
                    1.
            </note> Glavna posojilnica je namreč imela 536 članov (tj. tistih, ki so podpisali pristopno izjavo, v posojilnico vplačali delež in zanjo jamčili z vsem svojim premoženjem)<note place="foot" xml:id="ftn53" n="52">
                SI AS 307, civilni
                        spisi, S 3/11, št. spisa
                    864.
            </note> ter na stotine drugih vlagateljev, tako da se je likvidacijski odbor za vsako ceno želel izogniti stečaju – ne nazadnje tudi zato, ker je zakon predpisoval, da se v primeru stečaja družbe kaznujejo »vsi udje, ki so krivi predbacivane krivde«.<note place="foot" xml:id="ftn54" n="53">
                Kralj, <hi rend="italic">Obrtni red</hi>, 38.
            </note> »Upati je«, so previdno zapisali odborniki, »da upniki in vlagatelji ničesar ne izgube. Do sedaj se tudi proti posojilnici ni uvela nikaka izvršba. Gre se za to, da se okoli 500 članov reši popolnega gospodarskega poloma. Med člani je okoli 90 državnih, 25 deželnih in mestnih uradnikov, 36 oficirjev, 59 privatnih uradnikov, 12 zdravnikov i. t. d. Ker jamčijo člani solidarno z vsem svojim premoženjem, lahko tudi premožnejši čez noč pridejo na beraško palico, ako se izroče na milost in nemilost upnikom.« Skromni prispevki članov Glavne posojilnice, ki so z nekaj tisoč kronami skušali rešiti posojilnico pred propadom, so bili seveda brezupen poskus zapolnitve milijonske luknje. Četudi so bili zadružniki »po ogromni večini popolnoma nedolžni na tem, da je prišla zadruga v sedanji kritični položaj«, je bil likvidacijski odbor »prisiljen napovedati 
                konkurz«.<note place="foot" xml:id="ftn55" n="54">
                SI AS
                        307, civilni spisi, S 3/11, št. spisa 3. Vse podčrtane besede v citatih so
                        podčrtane v izvirniku.
            </note>
         </p></div>
           <div> <head>Prvi koraki
                    stečajnega postopka</head>
         <p>Do stečaja je lahko prišlo na pobudo zadolženca, ko je
                    ugotovil svojo nelikvidnost, ali na pobudo več upnikov, če jim je pred sodiščem
                    uspelo dokazati upravičenost svojih terjatev (če je bil upnik en sam, stečajni
                    postopek ni stekel). Sodišče, pred katerim je potekal postopek, je bilo
                    prvostopenjsko sodišče v tistem okrožju, v katerem je prebival dolžnik ali kjer
                    je bil sedež podjetja, če pa je šel v stečaj t. i. protokoliran trgovec ali
                    trgovska družba (tj. tisti, ki je vpisan v trgovski register), pa je stečajni
                    postopek vodilo okrožno kot trgovsko sodišče, tj. trgovski senat okrožnega
                    sodišča.<note place="foot" xml:id="ftn56" n="55">
               
                        Ogrizek, <hi rend="italic">Stečaji</hi>, 9.
            </note>
         </p>
         <p>Če je prošnjo za stečaj vložil zadolženec, je običajno sam
                    napisal prijavo ali pa jo je dal sestaviti pri odvetniku. V dokumentu je
                    običajno navedel svoje osebne podatke, orisal stanje svojega premoženja ter
                    razloge za finančne težave in v sklepu prosil sodišče za dovoljenje za
                    razglasitev stečaja. Dokumentu so dolžniki dodali še ključe svojih zasebnih ali
                    trgovskih prostorov, kar je bil del uvedbe stečaja. Prav tako je bilo treba
                    prošnji priložiti trgovsko bilanco, iz katere so bile razvidne »aktiva«,
                    »pasiva« in njuna razlika (primanjkljaj), inventar premoženja ter seznama
                    upnikov in dolžnikov. Ko je predlog za stečaj sprožil dolžnik, je sodišče brez
                    dodatnih poizvedb razglasilo začetek postopka.
            </p>
         <p>Položaj je bil drugačen, če je zahtevo po odprtju stečaja
                    vložil zadolženčev upnik. V tem primeru je sodišče pozvalo dolžnika, naj dolgove
                    poravna, jih zavaruje ali dokaže, da je plačilno sposoben. Nekaj podobnega je od
                    posestnika Antona Adamiča terjal njegov upnik Janez Koščak, češ »da mi da za
                    mojo tirjatev […] v primerno dobrostojstvo, ali da predloži zaznamek svojega
                    premoženja in dokaže, da je v stanju poplačati vse upnike, – sicer se ima
                    otvoriti konkurz o njegovem premoženju«. Če se dolžnik ni odzval ali če
                    zahtevanega ni mogel dokazati, je sodišče izdalo sklep o začetku stečaja, kar se
                    je zgodilo tudi v navedenem primeru: »Dokazano je, da toženec v roku štirih dni,
                    določenem pri prvem naroku […] za odgovor na tožbo, odgovora ni vložil. Zatorej
                    je bilo […] dejanske navedbe došle stranke, ki se tičejo pravnega spora in niso
                    opovržene z danimi dokazi, šteti za resnične. Ker je s tem tožbeni zahtevek
                    opravičen, je bilo razsoditi po predlogi došle stranke.«
                <note place="foot" xml:id="ftn57" n="56">
                SI AS 307, civilni
                        spisi, S 18/10, št. spisa
                1.
            </note> S tem trenutkom je dolžnik uradno vstopil v stečaj in ni več razpolagal s svojim premoženjem, razglas o začetku stečaja pa je bil pritrjen na sodno desko.</p>
         <p>Stečajni proces se je lahko zataknil ali ustavil že na
                    samem začetku. Občasno prijava ni bila sestavljena po pravilih; celo v primeru
                    vložitve prošnje za stečaj Agro-Merkurja je sodišče predlog najprej zavrnilo,
                    ker dokument »ni podpisan, kakor je to zaukazano v pravilih zadruge«.<note place="foot" xml:id="ftn58" n="57">
                SI AS 307, civilni
                        spisi, S 11/10, št. spisa
                    1.
            </note> Prav tako je 73. člen stečajnega zakonika določal, da se postopek ne sme začeti, če je vnaprej jasno, da premoženja ni dovolj niti za pokritje stroškov sodnega postopka.<note place="foot" xml:id="ftn59" n="58">
                SI AS 307, civilni
                        spisi, S 1/16, št. spisa 2.
            </note> Leta 1913 se je zgodil nenavaden primer, pri katerem je v predlogu upnice za stečaj ljubljanske modistke sodišče sklenilo, da ima modistka dovolj premoženja za pokritje dolgov in da stečaj ni potreben. Stroške hitro prekinjenega postopka je sodišče naložilo pobudnici stečaja, nad čimer se je ta ogorčeno pritožila. Do izraza je prišla pomembna pomanjkljivost stečajnega zakonika, saj v njem ni bilo določb o tem, kdo nosi stroške neuspešne prijave stečaja.
                <note place="foot" xml:id="ftn60" n="59">
                SI AS 307, civilni
                        spisi, S 4/13, št. spisa 10.
            </note>
         </p>
         <p>V enem dokumentiranem primeru je bil stečaj razglašen nad
                    napačno osebo. Ko je leta 1912 v stečaj šlo postojnsko podjetje Franc Ditrich,
                    so trgovske knjige navajale, da je edina lastnica Hedvika Ditrich (domnevno
                    soproga), zato so stečaj razglasili nad njo. Šele kasneje se je izkazalo, da
                    Hedvika že leto dni ni imela ničesar opraviti s trgovino. »Ako bi bil ta položaj
                    ob času otvoritve konkurza znan, bi […] konkurz sploh ne smel biti proglašen nad
                    premoženjem in glede osebe Hedvike Ditrich, temveč izključno le nad premoženjem
                    in glede osebe Franca Ditrich.«
                <note place="foot" xml:id="ftn61" n="60">
                SI AS 307, civilni
                        spisi, S 10/12, št. spisa
                    1.
            </note> Nenavadno mešetarjenje si je privoščil tudi ljubljanski trgovec Jakob Oblak, ki je 19. julija 1911 sprožil postopek za svoj stečaj, saj »sem prišel v nezmožnost, svoje upnike poplačati in se je vsled tega že vršila izvršba na moje premično imetje«, toda še istega dne je izjavo umaknil, ker jo je »stavil po opetovanem silnem pritisku gospoda A. Tomažiča, lastnika tvrtke A. Hartmann«.<note place="foot" xml:id="ftn62" n="61">
                SI AS 307, civilni
                        spisi, S 15/11, št. spisa
                    1.
            </note> Že 1. avgusta je moral Oblak zaradi »slabih kupčij in nepričakovanega pritiska upnikov« ponovno zaprositi za uvedbo stečaja.<note place="foot" xml:id="ftn63" n="62">
                SI AS 307, civilni
                        spisi, S 16/11, št. spisa 1.
            </note>
         </p>
         <p>Če je bil stečaj potrjen na sodišču, je dalo sodišče v
                    časopisih<note place="foot" xml:id="ftn64" n="63">
               
                        V stečaju Glavne posojilnice v Ljubljani se je upravitelj dr. Josip C. Oblak
                        sicer pritožil, da časopisi niso dosegli dovolj upnikov. »Kakor sem se
                        prepričal kot začasni upravitelj konkurzne mase Glavne posojilnice […] se
                        nahaja veliko število upnikov iste izven Kranjske kronovine, zlasti v
                        Štajerski, Koroški, Primorski posebno tudi v inozemstvu v Ameriki. Tudi
                        izhaja iz priloženih pisem […], da niti inteligentni ljudje – a la dr.
                        Kukovec [zastopnik Gornjesavinjske posojilnice Mozirje, ki je bila v
                        upniškem odboru], – ki berejo časopise, ne vedo, kdaj je kak narok v
                        konkurznem postopanju v tej konkurzni zadevi. Laibacher Zeitung v kateri
                        edino je bil priobčen konkurzni edikt, je očividno tako malo razširjena na
                        Kranjskem in še manj drugod, da je nujno potrebno, da se priobči ta edikt
                        tudi v drugih listih drugih kronovin.« Naštel je devet časopisov, v katerih
                        bi bilo treba objaviti podatke o stečaju (SI AS 307, civilni spisi, S 3/11,
                        št. spisa
                    27).
            </note> objaviti oklic (znan tudi kot konkurzni edikt), v katerem so morali biti navedeni podatki o dolžniku, predlagatelju in osebah, imenovanih za vodenje stečaja. Med sodniki pristojnega sodišča so namreč izbrali stečajnega komisarja, ki je postopek vodil s sodnega vidika. Pravo srce in duša stečajnega postopka je bil najpogosteje stečajni upravitelj. To funkcijo je opravljal od sodišča izbrani odvetnik, občasno pa tudi notarji, trgovci ali uradniki, če so imeli primerno izobrazbo. Kot pove naziv, je bila njegova osnovna funkcija upravljanje stečajne mase.<note place="foot" xml:id="ftn65" n="64">
                Ogrizek, <hi rend="italic">Stečaji</hi>,
                    5.
            </note> Stečajniki niso imeli veliko besede pri izbiri svojih predstavnikov (v primeru, ko je stečajnik za upravitelja predlagal odvetnika, ki je bil že seznanjen s premoženjskim stanjem, je bil predlog gladko spregledan);<note place="foot" xml:id="ftn66" n="65">
                SI AS 307, civilni
                        spisi, S 12/11, št. spisa
                1.
            </note> na splošno stečajniki na tej točki izginejo iz stečajnih spisov, saj v nadaljevanju najpogosteje ni nobenega dokumenta, ki bi ga napisali oni ali iz katerega bi bile razvidne njihove misli o stečajnem postopku. Njihova vloga in vpliv v postopku sta bila zanemarljiva.
            </p>
         <p>V oklicu sodišča so bili upniki pozvani, naj do določenega
                    roka prijavijo svoje terjatve, navedeno pa je bilo tudi, kdaj bo potekalo
                    srečanje upnikov na volilnem naroku, kjer so zbrani upniki glasovali za
                    stečajnega upravitelja in predstavnike v upniškem odboru, ki je zastopal
                    interese upnikov, njihovo izbiro pa je nato potrdilo sodišče. Če se na naroku ni
                    prikazal noben upnik, je bil upravitelj potrjen avtomatsko, upniški odbor pa ni
                    bil formiran. Običajno je volilni narok minil brez prevelikih težav, ne pa
                    vedno. Ljubljanski odvetnik dr. Valentin Krisper recimo ni sprejel imenovanja za
                    upravitelja v stečaju Antona Adamiča v Spodnjem Blatu in je sodišču nejevoljno
                    pisal, da so ga izvolili njemu »popolnoma neznani« upniki in da je za
                    ljubljanskega odvetnika tak stečaj »nadloga«, prav tako pa bi bilo »umestno, da
                    bi poprej mene vprašali, ali tako nalogo sprejmem«. Vseeno je bil Krisper
                    prisiljen v kratkotrajno opravljanje funkcije, dokler niso imenovali njegovega
                    naslednika.<note place="foot" xml:id="ftn67" n="66">
                SI AS 307, civilni spisi, S 18/10, št. spisa 22.
            </note>
         </p>
         <p>Zapletlo se je tudi pri obeh največjih prej omenjenih
                    stečajnih postopkih. V stečaju Agro-Merkurja so se upniki razklali na dve
                    strani, ena skupina je imela za 600.000 kron terjatev in druga za 120.000 kron,
                    toda sodišče je v upniški odbor potrdilo posameznike iz »manjšinske« skupine.
                    Šlo je za »izvanredne in za-res excepcijonelne razmere«, kot je zapisal
                    razburjeni Tavčar.<note place="foot" xml:id="ftn68" n="67">
                SI AS 307, civilni spisi, S 11/10, št. spisa
                    253.
            </note> »Manjšinska« skupina se je branila, češ da nima smisla izbirati novega odbora, saj bi s tem še podaljšali in zapletli že tako zamotan stečajni postopek.<note place="foot" xml:id="ftn69" n="68">
                SI AS 307, civilni
                        spisi, S 11/10, št. spisa
                    259.
            </note> Pri stečaju Glavne posojilnice so se pojavili ugovori proti izvolitvi Frana Višnikarja za stečajnega upravitelja, saj je ločena skupina upnikov zagovarjala drugega upravitelja, toda zanj niso glasovali na naroku, ker jih ni bilo, zato so želeli naknadno uveljaviti svoje želje. »Z novim narokom bi se reklo nam pravico jemati in dajati jo drugim, ki so jo izgubili«, so se pritoževali njihovi nasprotniki.<note place="foot" xml:id="ftn70" n="69">
                SI AS 307, civilni
                        spisi, S 3/11, št. spisa
                    224.
            </note> S tem se je sodni postopek, »ki je za celo javnost dalekosežnega pomena«, še otežil, »[m]i pa moramo želeti, da se vsako nepotrebno zavlačevanje cele zadeve zabrani, ker zlasti kreditni zavodi trpijo zelo mnogo na svojem ugledu, dokler so vdeleženi pri Glavni posojilnici v Ljubljani«.<note place="foot" xml:id="ftn71" n="70">
                SI AS 307, civilni
                        spisi, S 3/11, št. spisa 121.
            </note>
         </p>
         <p>Ena od prvih nalog upravitelja stečaja je bila ugotoviti
                    dejansko premoženjsko stanje dolžnika na podlagi podatkov iz njegovih trgovskih
                    knjig in osebnih pojasnil. Šlo je za zahteven in natančen proces, ki ga
                    stečajniki niso vedno olajšali. Problem, ki se konstantno vleče skozi sodne
                    spise, so neurejene blagajniške knjige. Številni upravitelji so besneli ali
                    obupovali nad »skrajno malomarnostjo in primitivnostjo«
                <note place="foot" xml:id="ftn72" n="71">
                SI AS 307, civilni
                        spisi, S 14/00, št. spisa
                    85.
            </note> pri vodenju knjig in »[u]prav nezaslišanim neredom«, zaradi katerega »niti knjižni izvedenec ni mogel
                    spoznati« prave bilance,<note place="foot" xml:id="ftn73" n="72">
                SI AS 307, civilni spisi, S
                        14/00, št. spisa
                    83.
            </note> pa tudi nejasnostmi, »od
                    kdaj in zakaj dolg obstoji«, ali so bili dolgovi že plačani ali ne in »ali so zneski postavljeni še v goldinarjih ali kronah in iz česa
                    dolgovi izvirajo«.<note place="foot" xml:id="ftn74" n="73">
                SI AS 307, civilni
                        spisi, S 12/11, št. spisa
                    27.
            </note> Seveda je bilo ugotavljanje dejanskega stanja upnikov in dolžnikov, in s tem vloga blagajniških knjig (tudi tistih najslabše kakovosti), za stečaj ključno, kot ilustrira pismo upravitelja stečaja Agro-Merkurja, ki tržaškemu sodišču v vpogled ni hotel poslati knjig: »Te voluminozne knjige so skoraj jedino sredstvo za konštatiranje imovinskih razmer podružnice zadruge Agro-Merkur v Trstu in vsled tega prevelikega pomena za konkurzno postopanje. Ako bi se pri prevažanju v Trst pokvarile ali celo izgubile ali uničile, kar se lahko pripeti, bi bilo to usodepolno za konkurz.«<note place="foot" xml:id="ftn75" n="74">
                SI AS 307, civilni
                        spisi, S 11/10, št. spisa 95.
            </note>
         </p>
         <p>Nekateri stečajniki so poskusili ubežati vsem problemom.
                    Odvetnik dr. Karel Triller je v stečaju trgovine bratov Ribarič leta 1901
                    naletel na »nepričakovane ovire«, saj mu nihče ni znal razložiti stanja v
                    neurejenih knjigah – vodja trgovine je umrl, pomočnik je pobegnil v Ameriko,
                    družabnik pa se je v trgovino vključil nedavno in ni mogel dati nikakršnih
                    pojasnil.<note place="foot" xml:id="ftn76" n="75">
               
                        SI AS 307, civilni spisi, S 14/00, št. spisa
                    76.
            </note> Od težav, ki jih prinaša stečaj, je pobegnila tudi ljubljanska trgovka Pepina Ozmec, ki »je pred kratkim odpustila svoje osobje ter zapustila Ljubljano, ne da bi se vedelo kam je šla. Govori se, da je odpotovala v Ameriko, ker ni mogla zadostiti terjatvam svojih upnikov.«<note place="foot" xml:id="ftn77" n="76">
                SI AS 307, civilni
                        spisi, S 4/13, št. spisa
                    1.
            </note> Enako je storil blejski hotelir Otto Körbs, ki je bil med svojim stečajem »neznano kje v inozemstvu«.<note place="foot" xml:id="ftn78" n="77">
                SI AS 307, civilni
                        spisi, S 17/11, št. spisa 26.
            </note>
                Očitni primeri goljufije so bili redki, a morda je
                    najzanimivejši zgled Mimi Brulc, ki je skupaj z možem tik pred razglasitvijo
                    stečaja (»menda celo zadnji dan«) na železniško postajo v Lescah odpeljala
                    precejšen del svojega imetja in ga z vlaki razposlala v razne kraje, da bi si
                    tako zmanjšala škodo. Oškodovani upniki so proti zakoncema, ki sta pobegnila v
                    švicarski St. Gallen, nameravali sprožiti kazensko preiskavo, četudi sta
                    ubežnika obljubila, da bosta blago vrnila.
                <note place="foot" xml:id="ftn79" n="78">
                SI AS 307, civilni
                        spisi, S 18/11, št. spisa 88.
            </note>
         </p></div>
         <div><head>Upniki med upom in
                    obupom</head>
         <p>»Številni konkurzi niso prizadeli samo dolžnikov in
                    špekulantov pač pa predvsem veliko poštenih upnikov«, je ugotavljal France
                    Kresal. »Mnogo kapitala je bilo tako izgubljenega, ali pa je bil v veliki
                    nevarnosti.«
                <note place="foot" xml:id="ftn80" n="79">
                Kresal,
                        »Gospodarska interesna združenja«, 69.
            </note> Prav terjatve upnikov so običajno najobsežnejši del stečajnih spisov. Osrednji podatek v takšnih standardiziranih dokumentih, ki jih je sčasoma nadomestil natisnjeni obrazec, je bila navedba denarne vsote (ali predmetov) in obresti prekoračenega roka poplačila, ki jih upniki zahtevajo od stečajnika. Včasih so terjatve prišle iz družin stečajnikov, kot v primeru neke Ivane Iglič: »Moj sin in dolžnik Fran Iglič mi je preživnino po 40 K, oziroma od dne 1. januarja 1912 dalje po 50 K na mesec pač plačeval nekaj časa, od dne 10. junija 1912 mi pa ni plačal niti vinarja več. Vsled tega je ostal od dne 10. junija 1912 dalje do dne 10. marca 1914 to preživnino na dolgu že 21 mesecev, kar da skupaj znesek 1050 K.«
                <note place="foot" xml:id="ftn81" n="80">
                SI AS 307, civilni
                        spisi, S 10/13, št. spisa 108.
            </note>
         </p>
         <p>Po tem, ko je potekel rok za prijavo terjatev, so se
                    upravitelj in upniki zbrali na likvidacijskem ali ugotovitvenem naroku, kjer so
                    razpravljali o terjatvah, upravitelj pa je pojasnil, katere terjatve po
                    natančnem pregledu
                <note place="foot" xml:id="ftn82" n="81">
                Pregled terjatev
                        je v velikih stečajih zahteval ogromno časa in potrpljenja. V stečaju Glavne
                        hranilnice je upravitelj dr. Josip C. Oblak moledoval sodišče za prestavitev
                        likvidacijskega naroka, ker je bilo v dveh tednih, kolikor je dobil na
                        razpolago, nemogoče pregledati za štiri milijone kron terjatev v enem izmed
                        največjih stečajev pri tem sodišču. Hitenje bi po Oblaku prineslo
                        priznavanje neutemeljenih in lažnih terjatev, s čimer bi bila povzročena
                        »nedogledna škoda« (SI AS 307, civilni spisi, S 3/11, št. spisa 566).
                        Sodišče pritožbi ni ugodilo; z utemeljitvijo, da je bil narok znan že dolgo
                        vnaprej in da lahko Oblaku pomaga namestnik, je narok obdržalo na
                        predvidenem datumu. Oblak se je pritožil, saj mu je bil način razmišljanja
                        sodišča »uganka.« Čeprav je njegova pisarna delala tudi ob nedeljah in do
                        poznih večernih ur, dela fizično niso mogli končati. »Ako pa kdaj v katerem
                        konkurzu, pa je treba ravno v tem konkurzu upravitelju največje pazljivosti, največje natančnosti, ker se gre za
                        velikanske svote, in je konečno za svojo izjavo na likvidacijskem naroku […]
                        odgovoren le on s celim svojim premoženjem in z
                        vsem svojim zaslužkom, s celo svojo eksistenco« (SI AS 307, civilni spisi, S
                        3/11, št. spisa 569). Tokrat je Oblak dosegel svoje; narok so prestavili za
                        25
                    dni.
            </note> priznava kot veljavne (ali vsaj delno) in katerih ne (ali s takratnim izrazom: katere med njimi prereka). Priznane terjatve so morali potrditi tudi drugi upniki, vsi upniki pa so bili pisno obveščeni o tem, ali in v kolikšni meri so bile njihove zahteve sprejete (teh pisem v arhivu ni, le peščica prepisov). Edina možnost, ki je preostala na voljo upnikom, katerih terjatev niso priznali, je bila tožba.<note place="foot" xml:id="ftn83" n="82">
                Ogrizek, <hi rend="italic">Stečaji</hi>,
                10.
            </note> V nekaterih sodnih spisih je mogoče najti dokumentacijo o posameznih tožbah, ki so potekale paralelno s stečaji in ki so morale biti razrešene pred zaključkom stečaja.</p>
         <p>Včasih so upravitelji terjatve problematizirali iz bolj moralnih kot pravnih razlogov, zlasti v primeru Josipa Čada, nekdanjega člana upravnega sveta Glavne posojilnice v Ljubljani, ki je našel inovativen način za prijavo visoke terjatve. To je razkačilo upravitelja dr. Josipa C. Oblaka, ki je vztrajal, da je Čad »eden glavnih krivcev celega neljubega poloma« in »odgovoren za vsako škodo, ki je nastala vsled malomarnosti upravnih svetnikov, ki so že v kazenski pravdi priznali, da se niso brigali za poslovanje načelstva, da so prepuščali vse uradnikom in načelniku, da so celo zapisnike o odborovih sejah, katerih se niti vdeležili niso, kar ex post slepo podpisavali, ne da bi se prepričali o njih vsebini. Tak bivši
                    odbornik ima zdaj smelost, zahtevati od konkurzne mase […] celo terjatev po 44.553 K […]!«<note place="foot" xml:id="ftn84" n="83">
                SI AS 307, civilni
                        spisi, S 3/11, št. spisa
                    842.
            </note> Čad je v zagovor suho pripomnil: »Res je, da sem bil jaz vsled konkurza Glavne obtožen radi sokrivde konkurza, pozabilo pa je konkurzno upraviteljstvo povedati, da sem bil od obtožbe tudi sijajno oproščen.«<note place="foot" xml:id="ftn85" n="84">
                SI AS 307, civilni
                        spisi, S 3/11, št. spisa
                    857.
            </note> Oblak svojega stališča ni spremenil: »Naravnost ironija bi bila dajati nazaj družabnikom Glavne, ki vsi skupaj nimajo toliko, da bi pokrili cel deficit, povrhu še iz konkurzne mase še neke premije in jim dajati naravnost denar v roke, da še istega zapravijo in – poskrijejo! To pač ni v duhu zakonodajalca in ako bi se hotelo tako razlagati postavo, se bom boril kot vesten upravitelj proti temu z vsemi mojimi močmi do skrajnosti.«<note place="foot" xml:id="ftn86" n="85">
                SI AS 307, civilni
                        spisi, S 3/11, št. spisa 808. 
            </note>
         </p>
         <p>Kaj se je dogajalo z upniki, ki so čakali na razrešitev
                    stečaja in pridobitev vsaj dela svojih terjatev? Iz spisov je razvidno, da se
                    večina ni spoznala na poslovanje, zato so svoj denar lahkomiselno investirali v
                    dvomljiva in zadolžena podjetja ter s tem »deli svoje ovce volkom
                    pasti«,<note place="foot" xml:id="ftn87" n="86">
                SI
                        AS 307, civilni spisi, S 14/00, št. spisa 101.
            </note> kot se je slikovito izrazil neki upravitelj. Kolikor je mogoče sklepati iz fragmentov v spisih, so bili upniki neredko siromašni posamezniki, ki so se stežka preživljali iz dneva v dan in za katere je bilo skoraj nemogoče čakati mesece ali celo leta za pridobitev terjatev. Na drugo pomoč so le stežka računali: socialna skrb v tem času je bila še na zelo nizki ravni, skoraj polovica industrijskega delavstva pa je živela v revščini – četudi je od leta 1898 naprej upadal delež tistih, ki so živeli v pomanjkanju.
                <note place="foot" xml:id="ftn88" n="87">
                France Kresal,
                        »Socialna politika«,
                            v:<hi rend="italic"> Slovenska novejša zgodovina: od programa Zedinjena Slovenija do mednarodnega priznanja Republike Slovenije 1848</hi>–<hi rend="italic">1992</hi>, ur. Jasna Fischer et al. (Ljubljana: Mladinska
                        knjiga, Inštitut za novejšo zgodovino, 2005), 100, 101.
            </note>
                V stečaju Produktivne zadruge ljubljanskih mizarjev so
                    vsi vpleteni spodbujali k hitri razrešitvi stečaja, saj so bili njeni člani
                    »revni mizarski pomočniki,« ki »težko trpé sedanjo brezposelnost«, upravitelj pa
                    je iz zadruge odpustil več kot polovico obrtnikov. »Vsak dan trajanja konkurza
                    stane obilo denarja«, so žalostno ugotavljali upniki.
                <note place="foot" xml:id="ftn89" n="88">
                SI AS 307, civilni
                        spisi, S 19/11, št. spisa 50.
            </note>
                V stečaju trgovine bratov Ribarič je upravitelj grenko
                    pripomnil: »Nadalje pa so dolžniki večinoma ubogi kmetje v rodni vasi Ribaričev
                    t. j. v Vodicah pri Podgradu, katerim vsem bi moral spraviti domačije na dražbo,
                    ako bi hotel dotične terjatve hitro izterjati. Kajti za te uboge ljudi, ki so
                    izdelovali in dobavili tvrdki Ribarič oglje in prejemali v to svrho deloma
                    precej visoka predplačila, bil je konkurz prava katastrofa; kajti ako bi bili
                    bratje Ribarič trgovino nadaljevali, bili bi ti dolžniki odslužili svoje dolgove
                    z nadaljnjim izdelovanjem in dobavljanjem oglja. Ker pa pač ne more biti naloga
                    upravitelja konkurza, da bi uničil gospodarski obstoj skoro cele vasi,
                    zategadelj dovolil sem večinoma tem dolžnikom – seveda proti primernemu
                    zavarovanju – odplačilo njih dolgov v obrokih, katerih se isti tudi precej točno
                    drže«.<note place="foot" xml:id="ftn90" n="89">
                SI
                        AS 307, civilni spisi, S 14/00, št. spisa
                    76.
            </note> Tudi nekoč premožne posameznike je stečaj lahko prignal na rob eksistence. Med njimi je bil član načelstva Agro-Merkurja in ravnatelj Zveze slovenskih zadrug Ivan Rožman, ki je sodišče prosil, da se mu iz stečajne mase izplača »zadosten eksistenčni prispevek«, ker je zaradi kazenske preiskave in blatenja v časopisju že poldrugo leto brez službe in dohodkov. »Ker so moji pičli prihranki že davno porabljeni, se nahajam s svojo obitelji v največji zadregi.«<note place="foot" xml:id="ftn91" n="90">
                SI AS 307, civilni
                        spisi, S 11/10, št. spisa 240.
            </note>
         </p>
         <p>Velika večina upnikov ni sledila stečajnemu postopku, saj ni niti razumela pravniških postopkov, ki sestavljajo stečajni proces. V arhivskih fondih je ohranjenih veliko pisem, v katerih upnike zanima zgolj to, kdaj bodo dobili svoja sredstva. Enostavne predstave, ki so jih gojili o stečajih in povračilu svojih sredstev, ilustrira denimo pismo Josipa Peloze, izseljenca v Washingtonu, ki je prosil upravo Glavne posojilnice, »dami pošljejo mojga dinara«, in »če po želji ne dobim postopim seveda sudbeno«. Dodal je, da časopis ameriških Slovencev <hi rend="italic">Glas
                    naroda</hi> »ne piši nič dobrega ovašoj Posojilnici«, vseeno pa je dobrodušno dodal, da verjame, »da se nikaj bat radi vašega zavoda, ampak dnar trebam«.<note place="foot" xml:id="ftn92" n="91">
                SI AS 307, civilni
                        spisi, S 3/11, št. spisa 27.
            </note>
         </p>
         <p>Iz množice skoraj anonimnih upnikov izstopa Alojzij
                    Rojšek, varčevalec pri Glavni posojilnici, ki je 12 let delal v rudnikih v kraju
                    Virginia v Minnesoti in ki je sodišču v pričakovanju izplačila svojih
                    prihrankov, vrednih 13.300 kron, med trajanjem stečaja napisal več kot ducat
                    nekoherentnih, toda slikovitih pisem, v katerih se odražata psihološki profil
                    upnika, ki svojega sovražnika prepoznava v vedno novih osebah in institucijah,
                    ter njegova rastoča stiska. Iz prvega pisma je mogoče razbrati, da je Rovšek v
                    časopisih bral o propadu Glavne posojilnice in da je ves zaslužek od težaškega
                    dela vlagal vanjo, da bi lahko mirno preživel starost, zato je imel stečaj zanj
                    uničujoče posledice. »Šparal sem tako, da se nisem kozarec pive privoščil, ali
                    zdej pa bil ob vse?« Po eni strani je terjal, da mu izgubljeno vsoto poplačajo
                    do zadnjega vinarja, po drugi strani pa je bil skrajno obupan: »Meni je tako
                    hudo, de se noč in dan jokam, pomagajte mi, Slavni C. kr. deželne sodnije
                    gospodje, da ne bi zgubil. […] Bog in Mati Božja, varuj zgube, potem mi ni
                    druzega nekaže, kakor sam sebi življenje vzeti.«
                <note place="foot" xml:id="ftn93" n="92">
                SI AS 307, civilni
                        spisi, S 3/11, št. spisa
                    461.
            </note> V naslednjem pismu se je Rojšek jezil nad člani Glavne posojilnice, ki naj bi želeli prevarati preostale varčevalce in se nato izogniti kazni. Zahteval je, naj člani plačajo varčevalcem: »Ali mislijo člani, da bomo mi terpeli, da bomo mi zgubili svoj denar.« Obenem je Rojšek zbolel za revmo in posojilnico obtožil zaradi dejstva, da se ne more vrniti domov, saj si ni mogel privoščiti niti dveh dolarjev za dnevno oskrbo, ki so ju ameriške bolnišnice zahtevale od tujih državljanov.<note place="foot" xml:id="ftn94" n="93">
                SI AS 307, civilni
                        spisi, S 3/11, št. spisa
                    666.
            </note> Nekaj mesecev pozneje je Rojšek pesimistično pripomnil, da »morda bodemo poprej vsi pa umerli preden bode končana cela zadeva konkurza«,<note place="foot" xml:id="ftn95" n="94">
                SI AS 307, civilni
                        spisi, S 3/11, št. spisa
                    717.
            </note> in se ponovno pritoževal: »Zaradi Sparkase bom jest šel popolnoma na boben.«<note place="foot" xml:id="ftn96" n="95">
                SI AS 307, civilni
                        spisi, S 3/11, št. spisa 843.
            </note>
                S svojimi naslovniki na sodišču je začel ubirati vse
                    ostrejši ton, češ da ne želijo pomagati upnikom: »Vi bi radi zaterli vložnike ne
                    pa člane in vi ne gledate na siromake da bi jem pomagali upnikom ampak le še
                    gledati, da bi mi še ob to bli. Zakaj bi vi radi zatreli upnike […], glejte
                    rajši na bogatine naj se jim od ta velikih svot odvzame, nepa na reveže
                    pritiskati.« Vse bolj sta bila za Rojškove težave kriva tudi deželno in državno
                    vodstvo: »Dolžnost je cele Avstrije poravnati moja zguba, dolžnost, da se terdo
                    zasluženi denar nazaj poverne. Deželna vlada je kriva, ali deržava, katera je
                    dovolila in privolila imeti posoljilnice. Dežela je pobirala davke od
                    posoljilnice ona bi mogla tudi gledati poverniti, nepa tako rekoč napraviti
                    limenca da ljudi lovi noter v sleparstvo.« Nazadnje je dramatično napovedal še
                    upor: »Naš denar je bil in mi imamo pravica do njega in mi bi mogli Revolcija
                    vzigniti.«
                <note place="foot" xml:id="ftn97" n="96">
                SI AS 307, civilni
                        spisi, S 3/11, št. spisa
                    785.
            </note> V kontekstu vseh pregledanih sodnih spisov je nekaj unikatnega tudi njegova odločitev, da enemu od pisem priloži svojo fotografijo,<note place="foot" xml:id="ftn98" n="97">
                SI AS 307, civilni
                        spisi, S 3/11, št. spisa
                675.
            </note> kot da bi želel s tem poudariti svojo individualnost v množici upnikov.</p>
         <p>V problematičnem položaju so se znašli tudi upniki, ki so
                    še pred razglasitvijo stečaja rubili zadolženca, in stečajnikovi dolžniki.
                    Rubljenja, opravljena v tednih pred stečajem, so namreč med stečajnim postopkom
                    večkrat sodno preganjali, da bi povečali stečajno maso, upravitelji pa so imeli
                    veliko dela tudi z izterjavami zneskov od stečajnikovih posojilojemalcev.
                    Dolžnikom, razvidnim iz blagajniških knjig, so po odprtju stečaja poslali
                    opomine, naj dolgove plačajo. Seveda so mnogi med njimi zanikali obstoj dolga
                    ali ga krepko zmanjšali, se izmikali plačilu zaradi slabega gmotnega položaja
                    ali brezposelnosti in plačilo obljubljali v prihodnosti. Upravitelj je lahko
                    grozil s tožbami in izvršbami, toda vedeti je moral tudi, kdaj odnehati. Ko je
                    postalo jasno, da bi bila izterjava brezupna, so bili dolgovi razglašeni za
                    neizterljive, saj bi »eventuelne tožbe bile brezuspešne« pa tudi v nasprotnem
                    primeru bi sama tožba stala več od izterjanega zneska.
                <note place="foot" xml:id="ftn99" n="98">
                SI AS 307, civilni
                        spisi, S 17/10, št. spisa
                    45.
            </note> Kot je zabeležil upravitelj v nekem manjšem stečaju: »[Z]elo dvomim, da bi dolžniki, ki do danes niso plačali svojega dolga, storili to v doglednem času ali sploh kedaj. Ako bi pričel nastopati proti tem dolžnikom s tožbami, sem prepričan, da bi bil uspeh negativen, ker bi s tožbami iztirjane glavnice niti ne krile tožbenih stroškov.« Dolžniki so namreč bili »revni rudarji, gozdni delavci, provizijonisti i. t. d. torej osebe, ki nimajo nikakoršnega premoženja in o katerih lahko trdim, da se njihovo gmotno stanje v doglednem času ne bi obrnilo na bolje«.<note place="foot" xml:id="ftn100" n="99">
                SI AS 307, civilni
                        spisi, S 17/12, št. spisa
                98.
            </note> Namesto tega so neizterljive terjatve običajno prodali na stečajni dražbi, tako da se je z njihovo izterjavo lahko ukvarjal kdo drug – nihče pa ni zagotavljal, da so dolgovi resnični ali da bodo kdajkoli poplačani.</p></div>
         <div><head>Kopičenje stečajne
                    mase</head>
         <p>Naslednja faza stečajnega postopka je stekla s pečatenjem
                    in inventuro stečajnikovega imetja. Pred njo je moral zadolženec položiti
                    razodetno prisego, katere besedilo se je sčasoma nekoliko spreminjalo, v osnovi
                    pa je bilo naslednje: »Jaz […] prisežem pri Bogu Vsemogočnem in vsegavedujočemu
                    čisto prisego, da v navedenem aktivnem stanju nisem ničesar zamolčal, v pasivnem
                    stanju pa ničesar izpustil, tako gotovo, kakor naj mi Bog pomaga.«<note place="foot" xml:id="ftn101" n="100">
                SI AS 307, civilni
                        spisi, S 16/11, št. spisa 108.
            </note>
         </p>
         <p>Prvi korak, ki se je zgodil že kmalu po odprtju stečaja,
                    je bilo zapečatenje prostorov trgovine ali stanovanja zadolženca, katerega
                    osnovni namen je bil, da iz njega ne izginjajo predmeti, ki so postali del
                    stečajne mase. Ob zapečatenju so uradniki običajno popisali osnovni videz in
                    razporeditev prostorov, podrobno pa so našteli najdene blagajniške knjige in
                    gotovino, ki so jih tudi odnesli. Po ogledu prostorov so vrata in okna
                    zapečatili (v nekem primeru niso mogli zapečatiti odprte podstrešne shrambe s
                    spravljenim lesom, zato jo je čuval »velik in hud pes«),<note place="foot" xml:id="ftn102" n="101">
                SI AS 307, civilni spisi, S
                        19/11, št. spisa
                    22.
            </note> pečati pa ob naslednjem obisku niso smeli biti poškodovani. Zato je pred cenitvijo premoženja v trgovini Mimi Brulc cenilce vznemiril pečat, odtrgan z glavnega vhoda. »Ko se vstopi v trgovino pravi zadolženka […], da je vse v redu, ter je v takem stanu trgovina, kot jo je zapustila. V skladišču je pečat nepoškodovan.«<note place="foot" xml:id="ftn103" n="102">
                SI AS 307, civilni
                        spisi, S 18/11, št. spisa 8.
            </note>
         </p>
         <p>Razpečatenje se je zgodilo ob inventuri. Njen namen sta
                    bila popis vsega stečajnikovega imetja in ocenjevanje njegove vrednosti s
                    pomočjo usposobljenih cenilcev, ki so morali priseči, da bodo ocenjevali
                    pravično. V poročilih o poteku inventure so navedeni seznami vseh najdenih
                    predmetov in njihove ocenjene vrednosti, ki se mnogokrat raztezajo čez desetine
                    strani. Inventura je bila dolgotrajen proces, neredko so cenilci v večje
                    trgovine prihajali tudi vsak dan po več tednov. Popisi so zanimiv vir za
                    spoznavanje opremljenosti stanovanj in založenosti trgovin tistega obdobja, saj
                    so popisovalci v seznamih navedli prav vsak predmet, med katerimi sta se nekoč
                    npr. znašli tudi »1 cesarska zastava« in »1 slovenska zastava«.
                <note place="foot" xml:id="ftn104" n="103">
                SI AS 307,
                        civilni spisi, S 3/16, št. spisa 21.
            </note>
                Ker je bilo prehajanje predmetov v stečajno maso tako
                    neizprosno vseobsegajoče (vanjo so sodili tudi hranilne vloge v poštni
                    hranilnici ter loterijski dobitki),<note place="foot" xml:id="ftn105" n="104">
                Bukošek, »Okrožna kot trgovska sodišča«,
                        40.
            </note> so zadolženčevi družinski člani pogosto dokazovali, da so predmeti in pohištvo njihova last, zato ne smejo postati del stečajne mase. Skromen minimum predmetov, nujnih za preživetje (postelje, nočna omarica, miza), so družinam včasih prepustili tudi upravitelji.
                <note place="foot" xml:id="ftn106" n="105">
                SI AS 307,
                        civilni spisi, S 22/12, št. spisa
                    12.
            </note> V stečaju Antona Adamiča je upravitelj iz mase izločil nekaj pridelka, pohištvo in »kravo pšenične barve«, predvsem zaradi Adamičevih otrok: »Izločitev ni pretirana, če se pomisli, da otroci v tako nežni starosti niso sposobni za službo na kmetih, posebno ne v zimskem času, ko ni sploh nobenega zaslužka na kmetih.« Adamiča so posvarili, »da on nima več pravice ukrepati kaj glede gospodarstva, temveč, da je do nadaljnega v to upravičen upravnik mase. Težko je trditi tudi, da bi bil zadolženec duševno popolnoma zdrav. On sam pravi, da od takrat, ko je nekoč padel vznak na glavo in se težko ranil, ni vse v redu. Večkrat se mu stemni v glavi in obide ga kratka mimoidoča nezavest. Vsekakor bi normalen zdrav človek ne napravil toliko dolga, največ vsled neprevidne špekulacije z lesno trgovino.«<note place="foot" xml:id="ftn107" n="106">
                SI AS 307, civilni
                        spisi, S 18/10, št. spisa 7.
            </note>
         </p>
         <p>Problem, ki je vsakič znova pestil vse udeležence
                    stečajev, je bilo ohranjanje blaga, še posebej tistega, ki je bilo pokvarljivo
                    ali spravljeno v neprimernih (vlažnih) prostorih ali ki je potrebovalo oskrbo,
                    da se ne bi uničilo. Trgovec Iglič je denimo zahteval, da se njegova papirnica
                    zrači, da bi blago ostalo sveže, sicer zaloga propada na škodo upnikov. Na to je
                    Iglič opozoril namestnika upravitelja, ki pa se ni odzval, zato mu je trgovec
                    očital slabo skrb za maso. »Pred par dnevi sem vzel par zavitkov iz zaloge ter
                    jih hotel pokazati gdu upravitelju konkurzne mase, v njegovi pisarni pa sem bil
                    osorno odpravljen.«
                <note place="foot" xml:id="ftn108" n="107">
                SI AS 307,
                        civilni spisi, S 9/12, št. spisa 160.
            </note>
         </p>
         <p>V številnih primerih je bila izkazana želja, da trgovski
                    obrat nadaljuje delo, saj je bil to še najlažji način za prodajo predmetov v
                    stečajni masi in za ohranjanje proizvodnih strojev, obratov in podobnega v
                    formi. Prav to je predlagal pravkar omenjeni Iglič (»Trgovina namreč ni šla
                    slabo, samo visokih obresti nisem zmogel.«),<note place="foot" xml:id="ftn109" n="108">
               
                    Ibid.
            </note> enako pa se je zgodilo ob stečaju Produktivne zadruge ljubljanskih mizarjev, kjer je bilo vsem v interesu, da delavci ničvredne polizdelke, koristne »kvečjemu za kurilni les«, do konca predelajo v uporabne obrtniške produkte.<note place="foot" xml:id="ftn110" n="109">
                SI AS 307, civilni
                        spisi, S 19/11, št. spisa
                    10.
            </note> Na enak način so ravnali v primeru pivovarne v Lescah, ki je kljub stečaju obratovala naprej, sicer bi »postali stroji nerabni in ne bodo imeli več druge vrednosti kakor vrednost starega železja«,<note place="foot" xml:id="ftn111" n="110">
                SI AS 307, civilni
                        spisi, S 8/12, št. spisa
                    267.
            </note> upravitelj pa si je celo prizadeval, da se pivovarna v nasprotju z ustaljeno prakso ne proda, saj je izračunal, da bi lahko z nadaljnjo proizvodnjo in prodajo poplačali terjatve.<note place="foot" xml:id="ftn112" n="111">
                SI AS 307, civilni
                        spisi, S 8/12, št. spisa 97.
            </note>
         </p>
         <p>Ne glede na to izjemo so bile javne dražbe neogiben del
                    stečajnega postopka, saj je bilo treba materialno premoženje preliti v čim višjo
                    denarno vsoto. V posebnih primerih je do prodaje dela stečajne mase prišlo že
                    prej v stečajnem postopku, na primer pri stečaju Karla Lenčeta, kjer je Ivan
                    Tavčar kot upravitelj predlagal prodajo para konj in prašičev, ki so zaradi
                    hrane in oskrbovanja ves čas odžirali vrednost mase.
                <note place="foot" xml:id="ftn113" n="112">
                SI AS 307,
                        civilni spisi, S 11/12, št. spisa
                    58.
            </note> Upravitelji so dražbe najavljali s časopisnimi oglasi, ponekod pa reklama niti ni bila potrebna, saj je za stečajnikovo premoženje (običajno med njegovimi sosedi) že vladalo veliko zanimanje. »Povpraševanje po prodaji je že sedaj jako veliko«, si je mel roke upravitelj stečaja Antona Adamiča. »Okrog Spodnjega Blata leži namreč mnogo vasi, v katerih se nahajajo posestniki, ki so posebno potrebni travnikov in gozdov. Adamič pa je imel priznano najlepše travnike v grosupeljski okolici. Tudi njive so nenavadno lepe lege in obširni gozdi tako razprostrti, da so za posestnike v okolici kakor nalašč za kup pripravljeni.«<note place="foot" xml:id="ftn114" n="113">
                SI AS 307, civilni
                        spisi, S 18/10, št. spisa
                    46.
            </note> Po drugi strani so visoko postavljene izklicne cene kupce včasih odvrnile, recimo v primeru stečaja Jožefa Samca, kjer je upravitelj poročal, da je prodajo reklamiral v treh časopisih, zaradi česar je maso prišlo pregledat več trgovcev kot običajno, toda »vsi so se izjavili, da so predmeti previsoko cenjeni, ter ponujali kupnino, ki je bila mnogo pod inventurno vrednostjo«.<note place="foot" xml:id="ftn115" n="114">
                SI AS 307, civilni
                        spisi, S 12/10, št. spisa 39.
            </note>
         </p>
         <p>Pri dražbah si je upniški odbor običajno pridržal pravico,
                    da je ponudbe zavrnil, če je menil, da niso dovolj visoke, marsikateri odbor pa
                    je za sprejemanje takšnih odločitev pooblastil upravitelja. Dražbe so imele
                    raznolik uspeh, ki ga je bilo težko pravilno napovedati. Dražba v stečaju
                    Agro-Merkurja je glede na velik dolg prinesla razmeroma skromno vsoto 97.339,92
                    krone,
                <note place="foot" xml:id="ftn116" n="115">
                SI AS 307,
                        civilni spisi, S 11/10, št. spisa 226.
            </note> zato pa so zalogo vina trgovca Lenčeta, zahvaljujoč dobri reklami po celi Kranjski, prodali za vsoto, ki je za 30.000 kron presegla pričakovani izkupiček.
                <note place="foot" xml:id="ftn117" n="116">
                SI AS 307,
                        civilni spisi, S 11/12, št. spisa 152.
            </note>
         </p>
         <p>Arhivsko gradivo priča tudi o delovanju trgovcev, ki jim je uspevalo prav s kupovanjem in preprodajanjem blaga s stečajnih dražb. Najpogosteje se v spisih pojavlja trgovec Luka Senica iz Šmarja pri Sevnici, »ki kupuje in razmeroma še najboljše plačuje blago iz konkurznih mas«, kot je zapisal neki upravitelj. Senica sicer ni plačeval polne vsote stečajnih mas, saj si je zaradi nakupa <hi rend="italic">en
                    bloc</hi> vedno izboril nižjo ceno. Ko je pregledal eno od stečajnih mas, je povedal, da so predmeti previsoko ocenjeni, in ponudil znesek v višini 70 odstotkov cenilne vrednosti, kar je upravitelj »glede na to, da je kar naprej izključeno, da bi kdo več ponudil, sprejel«.<note place="foot" xml:id="ftn118" n="117">
                SI AS 307, civilni
                        spisi, S 14/11, št. spisa
                    50.
            </note> V drugem stečaju sta člana upniškega odbora sklenila, »da je hitra realizacija zaloge blaga nujno potrebna in zato naj se piše trgovcema Luki Senici v Šmarju pri Sevnici in Antonu Verbiču v Sevnici, ako sta pripravljena prevzeti vso zalogo en bloc za najmanj 70 % cenilne vrednosti (70 % se v dopisu ne omeni)«.<note place="foot" xml:id="ftn119" n="118">
                SI AS 307, civilni
                        spisi, S 18/11, št. spisa 88.
            </note>
                Četudi je Senica za celoto tokrat ponudil 50 odstotkov
                    ocenjene vrednosti, so se upniki vseeno odločili, da je to še vedno bolje kakor
                    dolgotrajna prodaja na drobno, in sprejeli ponudbo.
                <note place="foot" xml:id="ftn120" n="119">
                SI AS 307,
                        civilni spisi, S 18/11, št. spisa 90.
            </note>
                Kaže, da trgovci, ki so se obnašali kot Senica, niso bili deležni javnega prezira zaradi služenja na račun stečajev; ko je Senica leta 1929 umrl, je <hi rend="italic">Slovenski
                    gospodar</hi> poročal: »Pogreb se je vršil ob udeležbi revnih in bogatih, ker je bil ljubljenec vseh.«<note place="foot" xml:id="ftn121" n="120">
                »Sevnica ob Savi«,
                            <hi rend="italic">Slovenski gospodar</hi>, 17. 7. 1929,
                9.
            </note>
         </p>
         <p>Četudi je bilo omenjeno, da je gospodarstvo pred prvo
                    svetovno vojno po splošnih ocenah cvetelo, so se v spisih ob omembah dražb
                    pogosto sklicevali na slabe gospodarske razmere, o katerih je bilo veliko govora
                    zlasti v letih po aneksijski krizi. Tik pred prvo svetovno vojno je gospodarski
                    razvoj Avstro-Ogrske nazadoval zlasti zaradi politične nestabilnosti na Balkanu,
                    kar je v obdonavski monarhiji vodilo do manjšanja obsega proizvodnje in
                    brezposelnosti.<note place="foot" xml:id="ftn122" n="121">
                Jasna Fischer, »Gospodarstvo v vojnih razmerah«, v:
                            <hi rend="italic">Slovenska novejša zgodovina: od programa Zedinjena
                            Slovenija do mednarodnega priznanja Republike Slovenije 1848</hi>–<hi rend="italic">1992</hi>, ur. Jasna Fischer et al. (Ljubljana: Mladinska
                        knjiga, Inštitut za novejšo zgodovino, 2005), 148.
            </note>
                Vrsta stečajnih upraviteljev se je pritoževala, da »pri
                    sedanjih slabih kupčijah ter pri veliki konkurenci«<note place="foot" xml:id="ftn123" n="122">
                SI AS 307, S 7/13, št. spisa
                        69.
                    
            </note> ni verjetno, da se bodo predmeti na dražbah dobro (ali sploh) prodajali. Pred načrtovano prodajo nekega obrata oktobra 1912 so sklenili, da se dražba prestavi za toliko časa, »da nastanejo ugodnejše gospodarske razmere«. »Notorično je, da vlada povsod in zlasti v naši deželi sedaj velika denarna kriza in neznosna gospodarska stagnacija. V tem splošnem položaju, v katerem se morajo že obstoječa podjetja, če ne razpolagajo z velikim kapitalom, boriti za svoj obstanek in v katerem gledajo posamezniki in zavodi, da spravijo svoj denar iz riskantnih podjetij na varno, je izključeno, da bi se dobil za pivovarno kupec, ki bi ponudil za njo vrednosti iste primerno kupnino.«<note place="foot" xml:id="ftn124" n="123">
                SI AS 307, civilni
                        spisi, S 8/12, št. spisa
                    141.
            </note> Še aprila 1913 je neki upravitelj menil, »da bi se za hišo na javni dražbi ne dobilo niti cenivne vrednosti, zlasti, ker je cel čas od otvoritve stečaja denar postajal vedno dražji in da je vsled lanskih nerazmerno mnogih stečajev in splošnih gospodarskih polomov toliko domov in posestev za skoro slepo ceno prodanih, da ne bo za občno stečajno sklad iz te posebne skladi ničesar preostalo«.<note place="foot" xml:id="ftn125" n="124">
                SI AS 307, civilni
                        spisi, S 22/12, št. spisa
                    12.
            </note> Tisti, ki so vseeno tvegali z dražbami, so bili marsikdaj razočarani. »Da je splošna konkurzna masa nepričakovano nizka,« se je opravičeval upravitelj v stečaju Franca Hrena, »je vzrok ta da pri sedanji denarni splošni depresiji ni bilo dosti kupcev za realno maso, tako, da bi pri tej kaj preostalo po odbitku hipotečnih terjatev za splošni sklad. Ta razloček je bil tako ogromen, da je bila zemljeknjižna vloga za k. o. Poljansko predmestje, sodno cenjena na 192 000 K, prodana za 126 300 K.«<note place="foot" xml:id="ftn126" n="125">
                SI AS 307, civilni
                        spisi, S 12/11, št. spisa
                    105.
            </note> Šele v drugi polovici leta 1913 so se pojavila bolj optimistična mnenja, češ da je prodaja blaga »sedaj ugodna«,<note place="foot" xml:id="ftn127" n="126">
                SI AS 307, civilni
                        spisi, S 10/13, št. spisa
                    97.
            </note> in »[k]er se splošna denarna kriza počasi oblažuje, je upanje, da se še večji del do sedaj neizterjanih terjatev izterja«.<note place="foot" xml:id="ftn128" n="127">
                SI AS 307, civilni
                        spisi, S 11/10, št. spisa 273.
            </note>
         </p></div>
         <div><head>Finalizacija
                    stečaja</head>
         <p>Ko je bila stečajna masa prelita v gotovino, je
                    upravitelja čakal še ključni korak stečaja: sestavljanje razdelilnega načrta, s
                    katerim je pridobljeno vsoto razdelil med upnike. Postopek ni pomenil zgolj
                    preprostega deljenja vsote s številom upnikov, saj so bili ti razdeljeni na tri
                    razrede, ki med sabo niso bili enakovredni. V prvi razred so sodile terjatve
                    zadolženčevih uslužbencev, zlasti plače za leto dni pred razglasitvijo stečaja
                    in odškodnine za predčasen zaključek delovnega razmerja, pa tudi stroški
                    zdravljenja in pogreba, če je medtem prišlo do dolžnikove bolezni ali smrti.
                    Drugi razred je bil rezerviran za terjatve državnih prispevkov, kot so davki,
                    pristojbine, carine in prispevki k pokojninskemu ter socialnemu zavarovanju za
                    obdobje treh let pred stečajem. V tretjem razredu so bili vsi preostali upniki,
                    v glavnem domači in tuji poslovni partnerji dolžnika, ki za priskrbljeno blago
                    niso dobili plačila. Prvi in drugi razred sta morala biti v celoti poplačana,
                    medtem ko so tretji razred poplačali v skladu s tem, koliko sredstev je ostalo v
                    stečajni masi.
                <note place="foot" xml:id="ftn129" n="128">
                Ogrizek, <hi rend="italic">Stečaji</hi>, 12, 13. Bukošek, »Okrožna kot trgovska
                        sodišča«, 40,
                41.
            </note> Vsi stečajni upniki so morali razdelilni načrt pred odobritvijo pregledati in do določenega dne javiti morebitne pripombe in ugovore.</p>
         <p>Odstotni delež terjatev, ki je bil povrnjen upnikom
                    tretjega razreda – v sodnih spisih imenovan kvota –, je temeljni podatek vsakega
                    stečajnega postopka. Višina kvote tretjega razreda je bila osnovni pokazatelj
                    uspešnosti postopka in upraviteljevega dela. Razpon stečajnih kvot je bil sicer
                    velik, toda v glavnem so dosegale enoštevilčne odstotne vrednosti. Med najbolj
                    mizernimi izkupički je bila 0,37-odstotna kvota v stečaju trgovca Jakoba Oblaka,
                    kjer je 44 od 65 upnikov tretjega razreda nazaj dobilo manj kot eno krono.
                <note place="foot" xml:id="ftn130" n="129">
                SI AS 307,
                        civilni spisi, S 16/11, št. spisa 123.
            </note> Skromen je bil tudi izkupiček stečaja Agro-Merkurja, kjer so upniki prejeli 6,4 odstotka zahtevanih vsot.
                <note place="foot" xml:id="ftn131" n="130">
                SI AS 307,
                        civilni spisi, S 11/10, št. spisa
                    321.
            </note> Malce boljša sta bila izkupička 12,2 odstotka<note place="foot" xml:id="ftn132" n="131">
                SI AS 307, civilni
                        spisi, S 8/12, št. spisa
                    437.
            </note> in 15,6 odstotka (četudi je bilo v tem stečaju vsega šest upnikov).<note place="foot" xml:id="ftn133" n="132">
                SI AS 307, civilni
                        spisi, S 12/12, št. spisa
                    19.
            </note> Posamezni stečaji so bili tudi precej uspešnejši. Upravitelj Alojzij Pegan je iz lastnega žepa prispeval 21,90 krone, da bi lahko upnikom ponudil zaokroženih 41 odstotkov.<note place="foot" xml:id="ftn134" n="133">
                SI AS 307, civilni
                        spisi, S 17/10, št. spisa
                    49.
            </note> Izkazal se je tudi Tavčar, ki je izposloval 56,4-odstotno kvoto,<note place="foot" xml:id="ftn135" n="134">
                SI AS 307, civilni
                        spisi, S 11/12, št. spisa
                    162.
            </note> daleč najuspešnejši pa je bil upravitelj Franc Jarc, ki je (četudi sploh ni bil odvetnik, temveč veleposestnik) dosegel spoštovanja vredno 75,7-odstotno kvoto.<note place="foot" xml:id="ftn136" n="135">
                SI AS 307, civilni
                        spisi, S 8/13, št. spisa
                    28.
            </note> Vsekakor je bila to redka izjema, saj po Kresalovih izračunih okoli 46 odstotkov upnikov iz stečajne mase ni prejelo skoraj ničesar; manj kot desetina je dobila več kot polovico terjatev. V povprečju so med stečaji izginile tri četrtine upniškega kapitala.<note place="foot" xml:id="ftn137" n="136">
                Kresal, »Stečajna
                        politika,« 43.
            </note>
         </p>
         <p>Upravitelj je bil za svoje delo upravičen do nagrade in
                    plačila izdatkov. Ta del stečajnega postopka je pogosto zasedel zajeten del
                    sodnih spisov in bil izredno žolčen. Pri vprašanju nagrad so trčile zahteve
                    upraviteljev, ki so običajno poudarjali »izvanreden trud in zamudo časa, skrb in
                    odgovornost, katero je zahtevala uprava toliko zamotanega in kompliciranega
                    konkurza«,
                <note place="foot" xml:id="ftn138" n="137">
                SI AS 307,
                        civilni spisi, S 11/10, št. spisa 302.
            </note> in zahteve upnikov, ki jim je bilo v interesu, da višina nagrade (ki je seveda šla iz stečajne mase) ostane karseda nizka, še posebej ob razmeroma preprostem in nezahtevnem postopku. Upravitelji so s sestavljanjem stroškovnikov po drugi strani dokazovali, kako veliko časa, energije in denarja so jim vzeli dolgotrajnejši stečaji, ki so zaradi svojega obsega neredko zaposlovali celo odvetniško pisarno, ter se pritoževali, da »tudi upniški odbor ni hotel uvideti, kaj vse sem storil«.
                <note place="foot" xml:id="ftn139" n="138">
                SI AS 307,
                        civilni spisi, S 18/11, št. spisa 109.
            </note>
         </p>
         <p>V stečaju Glavne posojilnice v Ljubljani, »ki ga je
                    prištevati med najobširnejše konkurze, kar jih je sploh bilo«,<note place="foot" xml:id="ftn140" n="139">
                SI AS 307, civilni
                        spisi, S 3/11, št. spisa
                    989.
            </note> je odvetnik Oblak ob godrnjanju, da si želi »že enkrat [priti] do plačila ostanka svojega trdo prisluženega zaslužka v tem s tolikimi preglavicami zvezanem konkurzu«,<note place="foot" xml:id="ftn141" n="140">
                SI AS 307, civilni
                        spisi, S 3/11, št. spisa 976.
            </note> odločno poudaril »kompliciranost, ki je nastala v sleherni pravdi vsled neverjetno zamotanega poslovanja […] In naj bi se morda hotelo skušati moje delo – čeprav ad usum delphini – potisniti na minimum in omalovaževati, jaz imam pa vendar zavest in dobro vem, da sem dosegel več, kakor se je računalo in da bi bil dosegel še več, da je ostalo večkrat pri mojih predlogih. Tudi brez polaganja podrobnega obračuna imam lahko zavest, da sem izvršil tekom let več kot 5 let veliko delo, za katero mi gre tudi pošteno plačilo in ki mi ga mora priznati vsakdo, ki ima dobro voljo!«
                <note place="foot" xml:id="ftn142" n="141">
                SI AS 307,
                        civilni spisi, S 3/11, št. spisa 992.
            </note> Za svoje delo je Oblak zahteval 4 odstotke od vrednosti premičnin in terjatev (kar je pomenilo 153.937,64 krone), poleg tega pa še 2 odstotka od skupne vsote prihodkov in izdatkov, ki jih je imel v postopku (27.860 kron). Kot je zapisal, se je pri zahtevi zgledoval po t. i. reichenberški tarifi, dogovoru odvetnikov v Reichenbergu iz leta 1901.
                <note place="foot" xml:id="ftn143" n="142">
                SI AS 307,
                        civilni spisi, S 3/11, št. spisa 995.
                    
            </note> Četudi je bil edini kranjski odvetnik, ki se je v vseh pregledanih spisih skliceval na dogovor, je trdil, da ta »daje danes pravec vsem avstrijskim konkurzom« in da »je vendarle tako jasen, da mi ni treba istega zagovarjati in mislim, da je bilo do leta 1911 pač že dovolj konkurzov, ki so presegali visokost 1 miljona kron in da so advokati in konkurzni komisarji v Reichenbergu, ki ni kako zaplankano gnezdo v Avstriji, to tudi upoštevali in pri tem ravno mislili, da konkurzi, ki dosegajo tako visokost, zahtevajo tudi primerno plačilo«.<note place="foot" xml:id="ftn144" n="143">
                SI AS 307, civilni
                        spisi, S 3/11, št. spisa 999. Oblak je stečaj, ki ga je vodil, razglasil za
                        »pravi križev pot«. Kasneje je zagrizeno ugovarjal predlogu ene od upnic, da
                        prejme le 80.000 kron. Sodišče je na koncu Oblakovo nagrado odmerilo na
                        90.000 kron (SI AS 307, civilni spisi, S 3/11, št. spisa 1008).
            </note> Izstopa tudi primer odvetnika dr. Frana Novaka, ki je bil upravitelj stečaja trgovca Igliča. Upniški odbor ga je ob koncu postopka soglasno pohvalil »za točno in vestno upravo konkurzne mase ki se zrcali najbolje v nadpričakovanje visoki doseženi konkurzni kvoti«. Novak je namreč dosegel 26-odstotno kvoto in bil za to brez vsakega ugovora upnikov nagrajen z več kot 12.000 kronami.
                <note place="foot" xml:id="ftn145" n="144">
                SI AS 307,
                        civilni spisi, S 10/13, št. spisa
                    126.
            </note> Zapletlo pa se je s stečajnim komisarjem, ki je očitno sodil, da je 30 kron za vsak dan upraviteljevega dela previsok zaslužek, in je nagrado zbil na 6.000 kron, kar je Novak smatral »naravnost za žaljivo« glede na vloženo delo.<note place="foot" xml:id="ftn146" n="145">
                SI AS 307, civilni
                        spisi, S 10/13, št. spisa
                    130.
            </note> Na koncu mu je bila odrejena nagrada 8.000 kron.<note place="foot" xml:id="ftn147" n="146">
                SI AS 307, civilni
                        spisi, S 10/13, št. spisa 131.
            </note>
         </p>
         <p>Ko je bil razdelilni načrt potrjen, je upravitelj po poštnih nakaznicah vsakemu upniku posebej poslal njegov znesek. Upniki so po prejemu denarja napisali pobotnico, s katero so potrdili prejem in dali soglasje h koncu stečaja. </p>
         <p>Stečajni postopek se je lahko končal na več načinov. Kot
                    smo že omenili, se je lahko predhodno zaključil, če je imel stečajnik samo enega
                    upnika ali če ni bilo pokritja za stroške postopka. Stečaj se je v veliki večini
                    primerov sklenil na tri načine. Klasičen zaključek je pomenil razdelitev vse
                    stečajne mase in izplačilo upnikov, s čimer je sodišče razglasilo konec
                    stečajnega postopka in to naznanilo v časopisju. Dolžnik, ki je med stečajem
                    prejemal zgolj sredstva za preživetje, je lahko ponovno razpolagal s tisto malo
                    premoženja, kolikor mu ga je ostalo, če pa je prišlo do stečaja podjetja, je
                    bilo to izbrisano iz trgovskega registra, s čimer je prenehalo obstajati kot
                    poslovni subjekt. Zadnja možnost je bila prisilna poravnava. Dolžnik je moral,
                    da bi dosegel poravnavo, obljubiti popolno povrnitev dolgov upnikom prvega in
                    drugega razreda ter vsaj dvajsetodstotno povračilo za tretji razred v roku dveh
                    let. Če so se upniki s tem večinsko strinjali, se je stečaj končal, kar je
                    pomenilo skrajšanje kompleksnega postopka in tudi manjši finančni vložek.
                <note place="foot" xml:id="ftn148" n="147">
                Ogrizek, <hi rend="italic">Stečaji</hi>, 12. Bukošek, »Okrožna kot trgovska sodišča«,
                        40, 41.
            </note>
         </p>
         <p>Konec stečaja je nekdanjemu zadolžencu sicer prinesel
                    olajšanje, toda iz njega je izšel tudi bistveno manj premožen, kot je vanj
                    vstopil. Ljudje so si morali na novo organizirati življenja, kar pa vsem ni
                    uspelo. Cikličnost problemov ob gospodarskem propadu ilustrira že nekajkrat
                    omenjeni trgovec Franc Iglič, ki se mu je iz svojega stečaja uspelo izvleči s
                    pomočjo 30.000 kron visokega posojila od trgovca in posestnika Ivana Lavriča,
                    zaradi katerega je lahko sklenil prisilno poravnavo. Vseeno mu je stečaj v
                    naslednjem poldrugem letu prinesel finančne obremenitve, kar je odžiralo velik
                    del denarja v njegovi sicer solidno uspešni trgovini. Iglič je blago ponovno
                    začel odkupovati od svojih nekdanjih dobaviteljev, vendar so mu ti zaradi
                    stečaja precej manj zaupali. Igliču so le ob takojšnjem plačilu ali s
                    kratkoročnim kreditom prodajali manj kakovostno blago (»šund-blago«), toda
                    pogosto za ceno povprečnega blaga. Lavrič, ki ni dočakal poplačila svojega
                    posojila, je nato nad Igličem sprožil še drugi stečaj, ponovno bankrotirani
                    Iglič pa je pobegnil v Ameriko. Ker se je izkazalo, da nekakovostnega blaga ne
                    bo mogoče prodati ali pa le »po smešno nizki ceni«, se je upravitelj odločil, da
                    bo trgovina ostala odprta. Končna vrednost mase je dosegla 48.000 kron, kar je
                    zadostovalo za zaključek stečaja.
                <note place="foot" xml:id="ftn149" n="148">
                SI AS 307,
                        civilni spisi, S 10/13, št. spisa 126.
            </note>
                O Igličevi usodi ni znanih podatkov.</p></div>
        <div><head>Večje zlo: stečaj
                    in vojna</head>
         
         <p>V zadnjih letih obravnavanega obdobja je v stečajnih
                    spisih nemogoče spregledati neposredne ali posredne omembe prve svetovne vojne.
                    Vojna je vse vpletene države prisilila v vzpostavitev vojnega gospodarstva, ki
                    je moralo biti v največji mogoči meri samozadostno in pod strogim državnim
                    nadzorom. Države so prevzemale tovarne orožja in streliva, promet, preskrbo s
                    hrano, surovine ter premogovništvo, svoboda delavstva se je zmanjšala, uvajali
                    so se novi davki – vse za financiranje vojaške industrije. Gospodarstvo je bilo
                    destabilizirano, nastopili so proračunski primanjkljaji in v obtoku je bilo vse
                    več denarja, zato je nastopila tudi inflacija.<note place="foot" xml:id="ftn150" n="149">
                Berend, <hi rend="italic">Gospodarska zgodovina</hi>, 63, 64.
            </note>
                Vrsta podjetij je prenehala obratovati, na Slovenskem je
                    bilo takih obratov okoli 10 odstotkov.<note place="foot" xml:id="ftn151" n="150">
                Fischer, »Gospodarstvo v vojnih razmerah«,
                        150.
            </note>
                Vojna je Evropo gospodarsko povsem izčrpala, saj je stara
                    celina med njo izgubila vlogo vodje svetovnega gospodarstva.</p>
         <p>V zvezi s stečajnimi postopki je vojna na njihov potek
                    najbolj vplivala z vojaškimi vpoklici, ki so zavrli ali povsem ustavili procese,
                    še posebej, če je šlo za upravitelje, ki so morali stečaje voditi med dopusti
                    ali v prostem času, v kaotičnih razmerah pa so občasno izgubljali pomembne
                    dokumente iz stečajnih spisov.<note place="foot" xml:id="ftn152" n="151">
                SI AS 307, civilni spisi, S 8/12, št. spisa
                    371.
            </note> Februarja 1917 se je neki upravitelj opravičeval: »Res je sicer, da bi se moral razdelilni načrt vže meseca novembra 1916 predložiti, ali upoštevati se mora izreden slučaj, ki je vsled tega nastal, da sem bil mesca oktobra 1916 v vojaško službo poklican. Ako bi ne bil pri vojakih, bi bilo delo vže davno končano.«<note place="foot" xml:id="ftn153" n="152">
                SI AS 307, civilni
                        spisi, S 11/10, št. spisa
                    309.
            </note> Nekateri upniki so se pritoževali nad počasnostjo postopka, toda upravitelji so odgovarjali, da za zamike »ni kriv upravitelj konk. mase, temveč odboru upnikov znane in konkurznemu sodišču v opetovanih poročilih naznanjene neugodne razmere in okolščine, posebno denarna kriza in vojska, ki so končanje pravd in realiziranje dela terjatev konk. mase ovirale«.<note place="foot" xml:id="ftn154" n="153">
                SI AS 307, civilni
                        spisi, S 11/10, št. spisa
                    302.
            </note> Marsikdaj so tudi upniki imeli manj časa, da so se ukvarjali s stečaji (med vojno je bilo na novo odprtih stečajev bistveno manj kakor pred njo). Upravitelji stečajnih postopkov so se »vsled zunanjih dogodkov nastopivše denarne krize«<note place="foot" xml:id="ftn155" n="154">
                SI AS 307, civilni
                        spisi, S 10/13, št. spisa
                    117.
            </note> ponovno začeli izogibati izterjav dolgov in dražb ter predlagali, »da se počaka s prodajo, dokler ne nastopijo zopet normalne razmere«.<note place="foot" xml:id="ftn156" n="155">
                SI AS 307, civilni
                        spisi, S 7/14, št. spisa
                    52.
            </note> Nekateri upravitelji so kljub razmeram vztrajali pri svojem delu. Zanimivo je ravnanje upravitelja Lovra Humerja, ki je vodil stečaj zapuščine Antona Dolničarja, nekdanjega lastnika blejskega hotela Mallner. Humer je namreč izvedel, da je avgusta 1915 hotel zasegla vojska in vanj namestila bolnišnico,<note place="foot" xml:id="ftn157" n="156">
                SI AS 307, civilni
                        spisi, S 1/18, št. spisa
                    40.
            </note> zato je tik pred razpadom monarhije začel pri avstrijski vojski poizvedovati »[g]lede zneska, ki ga ima plačati baje vojaštvo za svojedobno nastanitev v hotelu«.<note place="foot" xml:id="ftn158" n="157">
                SI AS 307, civilni
                        spisi, S 1/18, št. spisa 14.
            </note>
         </p>
         <p>V vojnem času se je še vedno vlekel tudi stečaj Glavne posojilnice v Ljubljani. Eden od upnikov, ptujski odvetnik dr. Anton Brumen, se je pritoževal, »da se bode konkurzno postopanje zavleklo ad calendas graecas«,<note place="foot" xml:id="ftn159" n="158">
                SI AS 307, civilni spisi, S 3/11, št. spisa
                    889.
            </note> na kar je temperamentni upravitelj Oblak cinično odgovoril: »Mislim, da je precej splošno znano, zakaj se konkurz v letu 1914 ni skončal.«<note place="foot" xml:id="ftn160" n="159">
                SI AS 307, civilni
                        spisi, S 3/11, št. spisa
                    891.
            </note> Stečaj je nato zaustavil še Oblakov vpoklic v vojsko, njegov namestnik dr. Božidar Vodušek pa ga ni mogel nadaljevati, ker je bil o njem premalo informiran.<note place="foot" xml:id="ftn161" n="160">
                SI AS 307, civilni
                        spisi, S 3/11, št. spisa
                    929.
            </note> Vodušek je priznal, da je bil v mučni, skoraj pet let trajajoči postopek vržen čez noč in brez priprav: »Ostal sem torej glede konkurza pravi 'peregrinus in Israel'.«<note place="foot" xml:id="ftn162" n="161">
                SI AS 307, civilni
                        spisi, S 3/11, št. spisa
                    931.
            </note> Kmalu je odstopil z mesta namestnika.<note place="foot" xml:id="ftn163" n="162">
                SI AS 307, civilni
                        spisi, S 3/11, št. spisa 937.
            </note>
                Jeseni 1916 je Oblak poročal, da je »po napornem več kot trimesečnem delu ob prostih urah svojega vojaškega službovanja, ki sem si ga odtrgal od svojega počitka z dobro voljo«, sestavil razdelilni načrt, saj »bi tega računa ne napravil brez mojega sodelovanja noben
                    izvedenec in da bi ga morda kak drug upravitelj skončal pri razpolaganju vseh uradnih ur v ravno toliko mesecih, v kolikor tednih
                sem istega napravil jaz«. Oblak, že skoraj fanatično
                    obseden s svojim stečajem, je zatrdil, da »s tem finaliziram konkurz, ki ga
                    smatram kot svojo življenjsko nalogo, ki mi je bila dodeljena od
                    usode«.<note place="foot" xml:id="ftn164" n="163">
               
                        SI AS 307, civilni spisi, S 3/11, št. spisa 959a.
            </note>
         </p>
         <p>V spisih se je ohranila tudi vojno-stečajna prigoda
                    ljubljanskega gradbenika Callista Pontella. Ta se je tik pred vstopom Italije v
                    vojno odpravil v to državo, katere državljan je bil, ljubljanskega odvetnika dr.
                    Josipa Dermastjo pa je pooblastil za oskrbovanje njegovega premoženja »za
                    slučaj, da bode kot italijanski državljan interniran«.<note place="foot" xml:id="ftn165" n="164">
                SI AS 307, civilni spisi, S
                        2/16, št. spisa
                    2.
            </note> To je bil začetek Pontellove odisejade, o kateri je oktobra 1918 poročal dr. Oton Fettich-Frankheim, namestnik stečajnega upravitelja Pontellovega podjetja – ne da bi se stečajnik tega zavedal: »Pontello je, kakor znano, odšel pred izbruhom vojne v Italijo v svojo domovino, kakor sedaj pravi, baje z namenom, da gre po svojo ženo in se preseli v Ljubljano, kjer je imel svoje podjetje, in ker je upal, da ga ne bodo internirali vkljub temu, da je italijanski podanik. Kakor mi je Pontello pravil, se je pa zgodilo ravno nasprotno. V Italiji so ga ob izbruhu vojne z Avstrijo aretirali in internirali kot domnevnega avstrijskega špijona. Bil je potem dve leti in pol interniran in kasneje konfiniran. Oktobra 1917 baš v dneh, ko se je pričela avstrijsko-nemška ofenziva, pa je bil na dopustu v svojem domačem kraju Cavasso-Nuovo pri kraju Fanna. Poizvedujočim orožnikom se je skril in počakal avstrijskih čet. Od tedaj se je trudil dobiti dovoljenje, da pride v Ljubljano, da uredi svoje razmere. Da je v konkurzu, o tem ni imel nobenega pojma, ker je dal pred svojim odhodom generalno pooblastilo tedanjemu koncipijentu dr. Šušteršiča g. dr. Dermastji, o katerem je bil prepričan, da bo njegove agende v najlepšem redu vodil. Na mojo intervencijo pri civilnem komisarijatu v Vidmu sem izposloval, da je dobil Pontello dovoljenje priti k naroku dne 24. 4. t. l. v Ljubljano.«<note place="foot" xml:id="ftn166" n="165">
                SI AS 307, civilni
                        spisi, S 2/16, št. spisa 62.
            </note>
         </p></div>
        <div> <head>Zaključek</head>
         <p>Prva svetovna vojna, razpad Avstro-Ogrske ter nastanek
                    Kraljevine Srbov, Hrvatov in Slovencev so bili v političnem smislu orjaški
                    pretresi, toda mnogi stečaji so se neovirano nadaljevali tudi po njih. Konec
                    Agro-Merkurjevega stečaja se je zgodil v začetku dvajsetih let 20. stoletja,
                    Glavna posojilnica v Ljubljani pa je zaključek stečajnega postopka dočakala šele
                    septembra 1926.
                <note place="foot" xml:id="ftn167" n="166">
                SI AS 307,
                        civilni spisi, S 3/11, št. spisa
                    1184.
            </note> V sodnih spisih so se pojavile nekatere spremembe: dvoglavega cesarskega orla na sodnih pečatih so zamenjale črke <hi rend="italic">SHS</hi>, sodbe,
                    sprejete »V imenu njegovega veličanstva cesarja!«, so bile po novem izrečene »V
                    imenu njegovega veličanstva kralja!«, vsote v kronah pa so nadomestili dinarski
                    zneski. Kljub temu je osnovni mehanizem stečajnih postopkov (tako kot tudi
                    celotnega gospodarskega sistema) ostal nespremenjen, saj se njihov temeljni cilj
                    – pridobiti nazaj vsaj del izgubljenega denarja – ne glede na politične prelome
                    ni spremenil niti za ped. V članku smo s pomočjo eklektičnega prepleta odlomkov
                    iz stečajnih sodnih spisov raziskali, kako je bil v praksi videti tak postopek,
                    obravnavani dokumenti pa dajejo slutiti, kakšne socialne, finančne in psihološke
                    posledice je imel stečaj za zadolženca, upnike, upravitelja in druge akterje
                    postopka. Ne glede na suhost zakonskih odredb o stečajih je šlo za proces, ki je
                    na vseh straneh vzbujal močna čustva in imel za vpletene lahko naravnost
                    uničujoče posledice. Kot je v sklepu kratke zgodbe
                <hi rend="italic">Konkurz </hi>zapisala Zofka Kveder: »Vse se je porušilo, vsa sreča,
                    vse je propadlo, vsi načrti, vsi sni, vsi upi.«<note place="foot" xml:id="ftn168" n="167">
                Zofka Kveder - Jelovšek,
                        »Konkurz,« <hi rend="italic">Slovenski narod</hi>, 20. 11. 1907,
                    1.
            </note>
         </p></div>
      </body>
       <back>
           <div type="bibliogrpahy"><head>Viri in literatura</head>
           <list type="unordered">
               <head>Arhivski viri</head>
               <item>SI AS, Arhiv Republike Slovenije:<list>
               <item>SI AS 307, Deželno sodišče v Ljubljani
                   (1749–1945).</item></list></item>
               <item>SI_ZAL_LJU, Zgodovinski arhiv Ljubljana: <list>
               <item>SI_ZAL_LJU/0085, Okrožno sodišče Ljubljana
                   (1852–1982).</item></list></item>
           </list>
           <listBibl>
               <head>Časopisni viri</head>
               <bibl>
                   <hi rend="italic">Slovenski gospodar</hi>, 1929.</bibl>
               <bibl>
                   <hi rend="italic">Slovenski narod</hi>, 1907.</bibl>
           </listBibl>
           <listBibl>
               <head>Literatura</head>
               <bibl>Berend, Iván T. <hi rend="italic">An Economic History of
                   Nineteenth-Century Europe: Diversity and Industrialization</hi>. Cambridge: Cambridge University Press,
                   2013.</bibl>
               <bibl>Berend, Iván T. <hi rend="italic">Case Studies on Modern European
                   Economy: Entrepreneurship, Inventions, and Institutions</hi>. London in New York: Routledge, 2013.</bibl>
               <bibl>Berend, Iván T. <hi rend="italic">Gospodarska zgodovina Evrope v 20.
                   stoletju</hi>. Ljubljana: Založba ZRC, ZRC SAZU
                   in Modrijan, 2013.</bibl>
               <bibl>Borak, Neven. »Uvod v krize in gospodarske cikluse.« V: <hi rend="italic">Gospodarske krize in Slovenci</hi>, ur. Nevek Borak in Žarko Lazarević, 9–25.
                   Ljubljana: Inštitut za novejšo zgodovino in Zveza ekonomistov Slovenije,
                   1999.</bibl>
               <bibl>Bukošek, Metka. »Okrožna kot trgovska sodišča 1850–1941.« <hi rend="italic">Arhivi</hi> 30, št. 1 (2007): 29–46.</bibl>
               <bibl>Cepec, Jaka. »Corporate Insolvency Law – a Necessity of Market Economy, Lessons from hHistory and Slovenia,« <hi rend="italic">Acta Histriae</hi>
                   22, št. 3 (2014): 765–90.</bibl>
               <bibl>Fischer, Jasna. »Gospodarstvo v vojnih razmerah.« V: <hi rend="italic">Slovenska novejša zgodovina: od
                   programa Zedinjena Slovenija do mednarodnega priznanja Republike Slovenije
                   1848</hi>–<hi rend="italic">1992</hi>, ur. Jasna
                   Fischer et al., 148–50. Ljubljana: Mladinska knjiga in Inštitut za novejšo
                   zgodovino, 2005.</bibl>
               <bibl>Fischer, Jasna. »Zagate v kmetijstvu.« V: <hi rend="italic">Slovenska novejša zgodovina: od
                   programa Zedinjena Slovenija do mednarodnega priznanja Republike Slovenije
                   1848</hi>–<hi rend="italic">1992</hi>, ur. Jasna
                   Fischer et al., 72–74. Ljubljana: Mladinska knjiga in Inštitut za novejšo
                   zgodovino, 2005.</bibl>
               <bibl>Good, David. <hi rend="italic">The Economic Rise of the Habsburg
                   Empire: 1750</hi>–<hi rend="italic">1914</hi>. Berkeley:
                   University of California Press, 1984.</bibl>
               <bibl>Hautcoeur, Pierre-Cyrille in Paolo Di Martino. »The Functioning of Bankruptcy Law and Practices in European Perspective (ca.1880–1913).« <hi rend="italic">Enterprise &amp;
                   Society</hi> 14, št. 3 (2013): 579–605.</bibl>
               <bibl>Hobsbawm, Eric. <hi rend="italic">Čas imperija: 1875</hi>–<hi rend="italic">1914</hi>. Ljubljana: Sophia, 2012.</bibl>
               <bibl>Kralj, Anton. <hi rend="italic">Obrtni red: zbirka in razlaga
                   najvažnejših obrtnih zakonov, ukazov in razsodb upravnega sodišča</hi>. Ljubljana: Slovenska krščansko-socialna zveza,
                   1903.</bibl>
               <bibl>Kresal, France. »Gospodarska interesna združenja ter upravljanje in vodenje slovenskih podjetij pred drugo svetovno vojno.« V: <hi rend="italic">Pogled v zgodovino slovenskega
                   podjetništva</hi>, ur. Tone Krašovec, 67–83.
                   Vrhnika: Razum, 1998.</bibl>
               <bibl>Kresal, France. »Kazenske določbe za stečaj in bankrot na Slovenskem od 1868 do druge svetovne vojne.« V: <hi rend="italic">Stiplovškov zbornik</hi>, ur. Dušan Nećak, 147–57. Ljubljana: Oddelek za
                   zgodovino Filozofske fakultete, 2005.</bibl>
               <bibl>Kresal, France. »Socialna politika.«
                   V:<hi rend="italic"> Slovenska novejša zgodovina: od programa Zedinjena Slovenija do mednarodnega priznanja Republike Slovenije 1848</hi>–<hi rend="italic">1992</hi>, ur. Jasna Fischer et al., 98–101.
                   Ljubljana: Mladinska knjiga in Inštitut za novejšo zgodovino,
                   2005.</bibl>
               <bibl>Kresal, France. »Stečajna politika v Sloveniji do druge svetovne vojne.« <hi rend="italic">Prispevki za novejšo
                   zgodovino</hi> 43, št. 1 (2003): 37–50.</bibl>
               <bibl>Kresal, France. »Stečajno pravo in kazenske določbe za stečaj in bankrot v jugoslovanskem kazenskem zakoniku iz leta 1929.« V: <hi rend="italic">Ad fontes: Otorepčev zbornik</hi>, ur. Darja Mihelič, 383–91. Ljubljana: Založba ZRC,
                   ZRC SAZU, 2005.</bibl>
               <bibl>Lazarević, Žarko. <hi rend="italic">Plasti prostora in časa: iz gospodarske
                   zgodovine Slovenije prve polovice 20. stoletja</hi>. Ljubljana: Inštitut za novejšo zgodovino,
                   2009.</bibl>
               <bibl>Mikec Avberšek, Leopold. »Delovanje mariborske trgovske družbe Macun &amp; Fabiani (1921–1926).« <hi rend="italic">Studia Historica Slovenica: časopis za
                   humanistične in družboslovne
                   študije</hi> 8, št. 2-3 (2008): 609–32.</bibl>
               <bibl>Ogrizek, Emica<hi rend="italic">. Stečaji in prisilne poravnave izven stečaja v
                   gradivu Okrožnega sodišča Maribor 1898–1941</hi>.
                   Maribor: Pokrajinski arhiv, 2008.</bibl>
               <bibl>Pančur, Andrej. »Ekonomska vloga Avstro-Ogrske v evropskem prostoru s stališča modernizacijskih procesov in položaj posameznih dežel v njej.« <hi rend="italic">Prispevki za novejšo
                   zgodovino</hi> 42, št. 2 (2002): 17–31.</bibl>
               <bibl>Perovšek, Jurij. <hi rend="italic">O demokraciji in jugoslovanstvu:
                   slovenski liberalizem v Kraljevini SHS/Jugoslaviji</hi>. Ljubljana: Inštitut za novejšo zgodovino,
                   2013.</bibl>
               <bibl>Sunčič, Mitja. »'Celotno posojilo mestne hranilnice ljubljanske je šlo v žepe akcionarjev in po drugih napačnih potih': Mestna hranilnica ljubljanska in propad industrijske delniške družbe Karel Pollak.« <hi rend="italic">Prispevki za novejšo
                   zgodovino</hi> 49, št. 2 (2009): 33–52.</bibl>
               <bibl>Štibler, Miloš. <hi rend="italic">Kriza v slovenskem zadružništvu</hi>. Celje: samozaložba, 1911.</bibl>
               <bibl>Tršan, Lojz. »Propad Slavenske banke – največji finančni šok med obema vojnama v Sloveniji.« <hi rend="italic">Borec: revija za zgodovino, literaturo
                   in
                   antropologijo</hi> 46, št. 529–531 (1994): 368–74.</bibl>
           </listBibl>
           <listBibl>
               <head>Tiskani viri</head>
               <bibl>Plavšak, Nina, Saša Prelič in Živko Bergant. <hi rend="italic">Zakon o prisilni poravnavi, stečaju in
                   likvidaciji s komentarjem. Zakon o finančnem poslovanju podjetij s
                   komentarjem</hi>. Ljubljana: Gospodarski vestnik,
                   2000.</bibl>
               <bibl>
                   <hi rend="italic">Prestave natiskov iz Državnega zakonika, tečaj 1869, za štajersko vojvodstvo. I. del </hi>[<hi rend="italic">Konkursni red</hi>]<hi rend="italic">.</hi> S.l.: s.n., 1869.</bibl>
               <bibl>Šinkovec, Janez in Drago Škerget. <hi rend="italic">Zakon o finančnem poslovanju z uvodnimi
                   pojasnili in Zakon o prisilni poravnavi, stečaju in likvidaciji s
                   komentarjem</hi>. Ljubljana: Primath,
                   1999.</bibl>
               <bibl>Zwiedinek, Dr. v. »Die Ergebnisse des Konkursverfahrens im Jahre 1902.« V: <hi rend="italic">Statistische Monatschrift</hi>, 68–78. Wien: K. K. Statistischen
                   Zentral-Kommission, 1904.</bibl>
           </listBibl></div>
           <div type="summary" xml:lang="en">
               <docAuthor>Ivan Smiljanić</docAuthor>
           <head>“THE BANKRUPTCY WAS A REAL
               DISASTER.” BANKRUPTCY PROCEEDINGS IN THE PROVINCIAL COURT IN LJUBLJANA BETWEEN
               1900 AND 1918</head>
           <head>SUMMARY</head>
           <p>Bankruptcy is a proceeding regulated by law that allows an
               over-indebted individual or business entity to stop operating and during which
               all of the debtor’s property is divided among the creditors. It has always been
               seen as an evil that, in the economy as well as society, only spells trouble for
               everyone involved. In Austria-Hungary, the bankruptcy legislation was set out in
               1868 with the Bankruptcy Act. However, due to inefficiency, its provisions had
               to be subsequently modified. Between 1898 and 1918, around 300 bankruptcy
               proceedings took place at the Provincial Court in Ljubljana. However, the
               judicial records are only preserved for somewhat less than a fifth of them.
               Bankruptcies were caused by either the unfortunate decisions of individuals or
               the generally poor economic conditions. In the analysed period, though,
               bankruptcies would most often be declared due to inappropriate business
               operations or personal misfortunes. After the declaration of bankruptcy, which
               could be requested by either the debtors or their creditors, the court would
               appoint a bankruptcy commissioner (a judge) and a bankruptcy administrator
               (usually a lawyer), who would manage the proceeding. The creditors had their
               representatives in the creditor committee. The first task of the administrator
               was to establish how much the debtor owed and how much they were owed by others.
               To achieve this, the administrators would resort to cash books and debtor’s
               personal explanations, even though the books were often disorderly and the
               bankruptees were on the run. Creditors needed to submit their claims until a
               specific deadline, while the administrator decided whether they were justified
               or not. Creditors were often poor, and waiting for payment was exceedingly
               difficult for many of them. After the debtor’s assets had been sealed and
               inventoried, an auction would usually follow with the aim of, naturally,
               achieving the highest possible prices for the objects belonging to the
               bankruptcy estate. After the assets had been liquidated, the administrator would
               draw up a distribution plan, dividing the money among three non-equivalent
               categories of creditors. The percentage of the recovered claims, received by the
               least privileged third-category creditors, was deemed as the primary indicator
               of how successful the bankruptcy was. After the delicate question of the
               administrator’s fee had been resolved as well, the bankruptcy was concluded.
               Apart from the usual problems, the bankruptcies that took place during World War
               I were also impeded by many new problems. Regardless of the political changes in
               1918, many bankruptcies continued normally in the new Yugoslav state as well, as
               their goal and purpose remained unchanged.
           </p></div>
       </back>
   </text>
</TEI>