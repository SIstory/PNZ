<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>John P. Enyeart. Death to Fascism: Louis Adamic’s Fight for
                  Democracy. Urbana, IL: University of Illinois Press, 2019, 238 strani</title>
            <author>
               <forename>Željko</forename>
               <surname>Oset</surname>
            </author>
         </titleStmt>
         <editionStmt>
            <edition>
               <date>2020-11-05</date>
            </edition>
         </editionStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <address>
                  <addrLine>Privoz 11</addrLine>
                  <addrLine>SI-1000 Ljubljana</addrLine>
               </address>
            </publisher>
            <pubPlace>http://ojs.inz.si/pnz/article/view/2655</pubPlace>
            <date>2020</date>
            <availability status="free">
               <licence>http://creativecommons.org/licenses/by-nc-nd/4.0/</licence>
            </availability>
         </publicationStmt>
         <seriesStmt>
            <title xml:lang="sl">Prispevki za novejšo zgodovino</title>
            <title xml:lang="en">Contributions to Contemporary History</title>
            <biblScope unit="volume">60</biblScope>
            <biblScope unit="issue">3</biblScope>
            <idno type="ISSN">2463-7807</idno>
         </seriesStmt>
         <sourceDesc>
            <p>No source, born digital.</p>
         </sourceDesc>
      </fileDesc>
      <encodingDesc>
         <projectDesc xml:lang="en">
            <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
            <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
         </projectDesc>
         <projectDesc xml:lang="sl">
            <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
            <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
         </projectDesc>
      </encodingDesc>
      <revisionDesc>
         <listChange>
            <change>
               <date>2020-11-25</date>
               <name>Neja Blaj Hribar</name>
               <desc>Pretvorba iz DOCX v TEI, dodatno kodiranje</desc>
            </change>
         </listChange>
      </revisionDesc>
   </teiHeader>
   <text>
      <front>
         <docAuthor>Željko Oset</docAuthor>
      </front>
      <body>
         <figure>
            <graphic url="Stergar.jpg" height="350px"/>
         </figure>
         <p>John Enyeart, avtor knjige o Louisu Adamicu (Alojzu Adamiču) je ameriški zgodovinar in predavatelj ter vodja oddelka za zgodovino na Univerzi Bucknell. Ukvarja se z zgodovino socialne demokracije, kapitalizma, priseljencev, hladno vojno in politiko nasploh. Je avtor dveh knjig: 1.) The Quest for »Just and Pure
                        Law«:
                        Rocky Mountain Workers and American Social
                    Democracy, 1870–1924 (2009); 2. Death to Fascism: Louis Adamic's
                        Fight for
                    Democracy (2019). Prva knjiga predstavlja izhodišče za drugo. Monografija je tako <hi rend="italic">hommage </hi>slovenskemu priseljencu v Ameriko z izjemnim pisateljskim
                    talentom in borcu za enakopravnost, nastala pa je v času, ko je z izvolitvijo
                    Donalda Trumpa za 45. predsednika vprašanje (rasne in etnične enakopravnosti)
                    vnovič pridobilo močnejši odmev. Enyeart ugotavlja, da je tudi za to branje
                    Adamicevih del aktualno in navdušujoče za posameznike, ki si prizadevajo za
                    enakopravnost, hkrati pa tudi priložnost za razmislek o latentnih fašističnih
                    sevih v modernih kapitalističnih državah. Želi pobrisati prah z njegovih knjig
                    in opozoriti na zgodovinsko krivico, ki se mu je zgodila po drugi svetovni
                    vojni, ko je bil marginaliziran, njegovi javni nastopi pa niso imeli večjega
                    odmeva zaradi homogenizacije ameriškega javnega mnenja v korist enotnosti, s tem
                    pa nenaklonjenosti vsemu, kar je bilo povezano s komunizmom.
            </p>
         <p>V knjigi je poudarek na Adamicevem publicističnem
                    delovanju in javnem nastopanju. Kot vsaka knjiga o slovenskem pisatelju z največ
                    prodanimi izvodi pa se seveda dotika enigme njegovega odnosa do Sovjetske zveze
                    (sovjetski vohun ali vsaj promotor komunističnih idej v Ameriki?) in njegove
                    smrti (atentat ali samomor?). Avtor je vložil precej napora v spoznavanje
                    Adamicevega slovenskega okolja in njegovega osebnostnega formiranja, s študijem
                    v angleščini napisanih člankov o slovenskih kulturnih razmerah v prvi polovici
                    20. stoletja in z izborom slovenskih sogovornikov. Za Adamicevo formiranje naj
                    bi bila ključna opus Ivana Cankarja in preporodovsko gibanje; prvi zaradi
                    pogleda na nacionalno-socialne razmere v imperialistični Habsburški monarhiji,
                    drugo pa zaradi pogleda na jugoslovansko vprašanje. Cankarjev roman
                <hi rend="italic">Hlapec
                Jernej</hi> dojema kot prikaz slovensko-nemških odnosov in s tem povezuje socialno krivico ostarelega hlapca. Sporočilo je seveda drugje; je obče, zato je lahko Jernej Friedrich, Laszlo, František, Matti ali Li. Neokolonialističen diskurz je prisoten tudi pri orisovanju razmer v Kraljevini Jugoslaviji, ki je predstavljena kot nedemokratična, z diktatorjem Aleksandrom in vladajočo srbsko elito. Avtor bi moral bolje argumentirati svoje trditve, vsekakor tudi pretresti Adamiceve ocene o Kraljevini Jugoslaviji. Denimo tako, kot je to storil pri analizi vključevanja preporodovskega gibanja v Adamicevo oblikovanje javne podobe; argumentirano prikaže, da je Adamic napihnil svojo dejavnost v preporodovskem gibanju, vendar pa si ne postavi vprašanja, kako je (anarhistično) gibanje vplivalo na njegove predstave o Jugoslaviji po letu 1918, perpetuirane v velikem svetu.
            </p>
         <p>Jedrni del monografije govori o Adamicevem vključevanju v ameriško družbo, razpetosti med slovenskim svetom (ki ga je želel potisniti na rob) in težavnim vključevanjem priseljenca, neseznanjenega z anglosaksonsko kulturo in njenim jezikom. Želel se je uveljaviti v ameriški družbi kot pisatelj, še posebej po pridobitvi ameriškega državljanstva (naturalizacijo je dosegel z vstopom v vojsko kot prostovoljec). Po prvi svetovni vojni je odšel v Kalifornijo, kjer se je posvetil študiju, preživljal pa se je z novinarstvom in pisanjem, v prvi vrsti o vključevanju priseljencev v ameriško družbo, utemeljeno na WASP (White Anglo-Saxon Protestant). Kritičen je bil do »nasilne« asimilacije, ki priseljencem odvzame njihovo kulturo, s prevzemom nove ameriške pa postanejo sence, ki kljub trudu ne morejo sodelovati kot enakopravni. Ostanejo pa notranje razdvojeni (in-betweenness). Za njih obstaja steklen strop, proti njim delujejo latentni predsodki, sploh če ne ustrezajo dominanti kulturni matrici. Adamic je tako povezal socialno vprašanje in priseljenski status. Veliki uspeh je dosegel leta 1931 s knjigo 
                <hi rend="italic">Dynamite</hi> (o zgodovini socialnih bojev v ZDA), preboj pa z naslednjim romanom <hi rend="italic">Laughing in the Jungle: The autobiography of an Immigrant in America, </hi>za katerega je dobil Guggenheimovo potovalno
                    štipendijo<hi rend="italic">.</hi>
         </p>
         <p>Štipendija mu je omogočila vrnitev v »staro domovino«:
                    Jugoslavijo. Vendar to ni bila država, ki si jo je zamišljal kot mladenič.
                    Napisal je svoj prvi potopis o Jugoslaviji (<hi rend="italic">The </hi>Native's Return<hi rend="italic">: </hi>
            <hi rend="italic">An American Immigrant Visits Yugoslavia
                        and Discovers His Old Country</hi>), ki ni bila všeč oblastnikom, zato ga
                    je v Ameriki osirala jugoslovanska diplomatska služba, sploh po odpoklicu
                    veleposlanika Kraljevine Jugoslavije v Washingtonu, prof. dr. Leonida Pitamica.
                    Drugi potopis (<hi rend="italic">The Eagle and the
                    Roots)</hi>, ki je izšel posthumno, pa ni bil
                    najbolje sprejet.</p>
         <p>V zvezi z Adamicevim prvim obiskom »stare« domovine je v
                    knjigi nenatančno in pomanjkljivo prikazana afera Ljubljanski zvon in z njo
                    povezani »kulturni problemi slovenstva«. Poleg tega je precenjen vpliv Edvarda
                    Kardelja na ameriškega gosta. Adamic se je namreč julija 1946 opravičeval
                    jugoslovanskemu zunanjemu ministru Kardelju, ker se ga ob srečanju ni spomnil s
                    svojega obiska v Ljubljani. Ugibal je, ali ni nemara mladenič, ki ga je s sabo
                    pripeljal Josip Vidmar.
            </p>
         <p>Enyeart se dotakne v slovenskem zgodovinopisju najbolj
                    poznane vloge Adamica pri njegovemu boju proti fašističnim tendencam v Evropi in
                    promoviranju partizanskega odpora v Jugoslaviji ter še posebej Tita, ki tudi po
                    njegovi zaslugi postane topos v Ameriki. So pa tudi v tem delu nekatere ocene,
                    ki nimajo ustrezne podlage v strokovni literaturi; na primer žrtve ustaškega
                    režima so ocenjene na 1,5 milijona ljudi.
            </p>
         <p>V kronološko sklepnem delu je predstavljen preobrat v
                    Adamicevi »novi« domovini, kjer se krepi nasprotovanje Sovjetski zvezi,
                    vseprisoten pa je strah pred vrinjenci, zato se bistveno spremeni javni diskurz,
                    predvsem pa se zoži polje sprejemljivega. Adamicu tako ne uspe svojim kritikom
                    odgovoriti javno z javnimi pismi in javnimi nastopi, v primeru uspeha pa njegova
                    stališča preglasijo bolj bojevita stališča proti zunanjemu sovražniku. Adamic je
                    torej potisnjen na rob, z majhnim številom podpornikov, ki bi skrbeli za njegovo
                    intelektualno dediščino, vezano na enakopravnost ne glede na raso, narodnost,
                    družbeni položaj ali spol. Enyeart poskrbi, da spoznamo Adamicevo delovanje na
                    tem področju; za slovenske bralce pa je še posebej dragocena predstavitev
                    njegovega vključevanja v javne diskusije v dvajsetih in tridesetih
                letih.</p>
        </body>
   </text>
</TEI>
