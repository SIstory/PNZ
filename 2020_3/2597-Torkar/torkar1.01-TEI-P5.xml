<?xml version="1.0" encoding="UTF-8"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
             <title>Britanske ocene
                 obrambnih zmogljivosti jugoslovanske vojske po sporu z Informbirojem med letoma
                 1948 in 1951</title>
             <author>
                 <name>
                     <forename>Blaž</forename>
                     <surname>Torkar</surname>
                     <roleName>Dr.</roleName>
                     <roleName>docent</roleName>
                     <affiliation>Center vojaških šol Slovenske
                         vojske/Sektor katedre vojaških ved</affiliation>
                     <address>
                         <addrLine>Engelsova 15</addrLine>
                         <addrLine>SI-2111 Maribor</addrLine>
                     </address>
                     <email>blaz.torkar@mors.si</email>
                 </name>
             </author>
         </titleStmt>
          <editionStmt>
              <edition>
                  <date>2020-11-03</date>
              </edition>
          </editionStmt>
          <publicationStmt>
              <publisher>
                  <orgName xml:lang="sl">Inštitut za novejšo zgodovino</orgName>
                  <orgName xml:lang="en">Institute of Contemporary History</orgName>
                  <address>
                      <addrLine>Privoz 11</addrLine>
                      <addrLine>SI-1000 Ljubljana</addrLine>
                  </address>
              </publisher>
              <pubPlace>http://ojs.inz.si/pnz/article/view/2597</pubPlace>
              <date>2020</date>
              <availability status="free">
                  <licence>http://creativecommons.org/licenses/by-nc-nd/4.0/</licence>
              </availability>
          </publicationStmt>
          <seriesStmt>
              <title xml:lang="sl">Prispevki za novejšo zgodovino</title>
              <title xml:lang="en">Contributions to Contemporary History</title>
              <biblScope unit="volume">60</biblScope>
              <biblScope unit="issue">3</biblScope>
              <idno type="ISSN">2463-7807</idno>
          </seriesStmt>
          <sourceDesc>
              <p>No source, born digital.</p>
          </sourceDesc>
      </fileDesc>
       <encodingDesc>
           <projectDesc xml:lang="en">
               <p>Contributions to Contemporary History is one of the central Slovenian scientific
                   historiographic journals, dedicated to publishing articles from the field of
                   contemporary history (the 19th and 20th century).</p>
               <p>The journal is published three times per year in Slovenian and in the following
                   foreign languages: English, German, Serbian, Croatian, Bosnian, Italian, Slovak
                   and Czech. The articles are all published with abstracts in English and
                   Slovenian as well as summaries in English.</p>
           </projectDesc>
           <projectDesc xml:lang="sl">
               <p>Prispevki za novejšo zgodovino je ena osrednjih slovenskih znanstvenih
                   zgodovinopisnih revij, ki objavlja teme s področja novejše zgodovine (19. in 20.
                   stoletje).</p>
               <p>Revija izide trikrat letno v slovenskem jeziku in v naslednjih tujih jezikih:
                   angleščina, nemščina, srbščina, hrvaščina, bosanščina, italijanščina, slovaščina
                   in češčina. Članki izhajajo z izvlečki v angleščini in slovenščini ter povzetki
                   v angleščini.</p>
           </projectDesc>
       </encodingDesc>
       <profileDesc>
           <langUsage>
               <language ident="sl"/>
               <language ident="en"/>
           </langUsage>
           <textClass>
               <keywords xml:lang="en">
                   <term>Yugoslav Army</term>
                   <term>Cominform</term>
                   <term>Great Britain</term>
                   <term>Federal People’s Republic of Yugoslavia</term>
                   <term>military aid</term>
                   <term>Soviet Union</term>
               </keywords>
               <keywords xml:lang="sl">
                   <term>Jugoslovanska armada</term>
                   <term>Informbiro</term>
                   <term>Velika Britanija</term>
                   <term>Federativna ljudska republika Jugoslavija</term>
                   <term>vojaška pomoč</term>
                   <term>Sovjetska zveza</term>
               </keywords>
           </textClass>
       </profileDesc>
       <revisionDesc>
           <listChange>
               <change>
                   <date>2020-12-15</date>
                   <name>Neja Blaj Hribar</name>
                   <desc>Pretvorba iz DOCX v TEI, dodatno kodiranje</desc>
               </change>
           </listChange>
       </revisionDesc>
   </teiHeader>
   <text>
       <front>
           <docAuthor>Blaž Torkar<note place="foot" xml:id="ftn1" n="*">
               <hi rend="bold">Dr., docent, Center vojaških šol Slovenske
                   vojske/Sektor katedre vojaških ved, Engelsova 15, SI-2111
                   Maribor; blaz.torkar@mors.si</hi>
          </note></docAuthor>
           <docImprint>
               <idno type="cobissType">Cobiss tip: 1.01</idno>
           </docImprint>
           <div type="abstract">
               <head>IZVLEČEK</head>
               <p>
                   <hi rend="italic">Prispevek obravnava obdobje med letoma 1948
                       in 1951, ki je veljalo za eno najtežjih v zgodovini povojne Jugoslavije. Leta
                       1948 je bila izdana resolucija Informbiroja, s katero je bila Komunistična
                       partija Jugoslavije izključena iz Informbiroja. Pričakovanje vojaške
                       intervencije Sovjetske zveze in njenih satelitov je v Jugoslaviji sprožilo
                       veliko upravno-organizacijskih in doktrinarnih sprememb, s katerimi se je
                       Jugoslovanska armada odzivala na strateške premike v vojaškopolitičnem položaju
                       države. Ta kriza je ponovno pripeljala do proučevanja izkušenj iz
                       narodnoosvobodilne vojne in prisilila Jugoslavijo, da je vzpostavila tesnejše
                       stike z zahodnimi državami. Vojaško in politično dogajanje v Jugoslaviji je
                       natančno spremljala tudi britanska vlada, ki je od britanskega vojaškega atašeja
                       prejemala poročila o stanju v jugoslovanskih oboroženih silah. Posebej so
                       zanimive britanske ocene sposobnosti obrambe Jugoslovanske armade v primeru
                       sovjetske vojaške intervencije in tega, kako bi lahko Britanci v takih primerih
                       vojaško oskrbovali jugoslovansko stran.</hi>
               </p>
               <p>
                   <hi rend="italic">Ključne besede: Jugoslovanska armada,
                       Informbiro, Velika Britanija, Federativna ljudska republika Jugoslavija, vojaška
                       pomoč, Sovjetska zveza</hi>
               </p>
           </div> 
           <div type="abstract" xml:lang="en">
               <head>ABSTRACT</head>
                   <head>BRITISH ESTIMATES
                       OF THE YUGOSLAV ARMY’S DEFENCE CAPABILITIES AFTER THE COMINFORM DISPUTE BETWEEN
                       1948 AND 1951</head>
               <p>
                   <hi rend="italic">The contribution focuses on the time between
                       1948 and 1951, which was seen as one of the most challenging periods in the
                       history of post-war Yugoslavia. In 1948, the Cominform Resolution was issued,
                       expelling the Communist Party of Yugoslavia from Cominform. In Yugoslavia, the
                       expectation that the Soviet Union and its satellite states would attempt a
                       military intervention caused many administrative, organisational, and doctrine
                       changes, as the Yugoslav Army kept responding to the strategic developments in
                       the military-political position of Yugoslavia. Due to this crisis, the
                       experience from the National Liberation War was studied yet again, while
                       Yugoslavia was forced to establish closer connections with the Western
                       countries. The military and political events in Yugoslavia were also closely
                       followed by the British government, which kept receiving reports on the state of
                       the Yugoslav armed forces from the British military attaché. The British
                       estimates of the Yugoslav Army’s defence capabilities in the case of a potential
                       Soviet military intervention and how the British could provide military aid to
                       the Yugoslav side in such circumstances are particularly interesting.</hi>
               </p>
               <p>
                   <hi rend="italic">Keywords: Yugoslav Army, Cominform, Great
                       Britain, Federal People’s Republic of Yugoslavia, military aid, Soviet
                       Union</hi>
               </p>
           </div>
       </front>
      <body>
            <div><head>Uvod</head>
         <p>Konec druge svetovne vojne je v Jugoslaviji prinesel zmago
                    narodnoosvobodilnemu gibanju (NOG), na čelu katerega je bil Josip Broz Tito. V
                    osvobodilni in državljanski vojni je zaradi mednarodne geostrateške
                    konstelacije, pa tudi uspešne politike vodstva NOG in podpore Velike Britanije
                    ter Sovjetske zveze, Titovemu gibanju uspelo doseči sporazum z emigrantsko
                    vlado. S sporazumom so bili izključeni vsi, ki so sodelovali z okupatorjem,
                    skupaj z Mihajlovićevimi četniki. Skupno vlado je sestavil Josip Broz Tito.
                    Prevlado naslednikov NOG, organiziranih v Ljudsko fronto Jugoslavije, so
                    potrdile volitve novembra 1945, ki se jih opozicija v zadnjem trenutku ni želela
                    udeležiti, ker ni imela enakih možnosti nastopa v predvolilnem boju.
                    Jugoslovanski politični vrh s Titom na čelu je po volilni zmagi razglasil
                    ustavo, s katero je država dobila obliko t. i. ljudske demokracije; podobni so
                    bili režimi, ki jih je Sovjetska zveza vzpostavila v vzhodni in jugovzhodni
                    Evropi. Razmah partizanskega gibanja ob koncu vojne je zahteval tudi spremembe v
                    vojaški organiziranosti Narodnoosvobodilne vojske Jugoslavije (NOVJ). Z dokončno
                    osvoboditvijo velikega dela jugoslovanskega ozemlja se je povečal priliv novih
                    borcev, kar je privedlo do popolnitve obstoječih in formiranja velikega števila
                    novih enot, zvrsti, rodov in služb. Nove vojaškopolitične razmere na
                    jugoslovanskem ozemlju so zahtevale reorganizacijo NOVJ, na katero je vplivala
                    tudi zapletenost vodenja in poveljevanja velikemu številu enot, ki so bile
                    podrejene Vrhovnemu štabu NOV, in partizanskih odredov Jugoslavije (POJ).
                    Najpomembnejši dogodek v tej reorganizaciji se je zgodil 1. januarja 1945, ko so
                    bile z ukazom vrhovnega poveljnika oblikovane 1., 2. in 3. armada. Nato so 1.
                    marca NOVJ preimenovali v Jugoslovansko armado (JA), Vrhovno poveljstvo NOV in
                    POJ pa v Generalštab JA. Naslednjega dne je bila ustanovljena še 4. armada. Z
                    ukazom vrhovnega poveljnika so 4. maja začeli formirati 5. armado, po koncu
                    vojne pa so začeli še formiranje 6. in 1. tankovske armade. Največji del
                    operativnih enot se je konec vojne znašel na severozahodnem bojevališču na
                    območju Slovenije, kjer so svoj bojni pohod osvoboditve zaključile vse štiri
                    armade JA. Od 52 divizij je bilo kar 38 skoncentriranih na zahodnem delu
                    Jugoslavije, večina enot Korpusa narodne osvoboditve Jugoslavije (KNOJ) pa se je
                    nahajala znotraj države, kjer so bile angažirane v bojih proti notranjemu
                    sovražniku.
                <note place="foot" xml:id="ftn2" n="1">
                Nikola Anić, Sekula
                        Joksimović in Mirko Gutić, <hi rend="italic">Narodno oslobodilačka vojska
                            Jugoslavije: pregled razvoja oružanih snaga Narodnooslobodilačkog
                            pokreta 1941–1945</hi> (Beograd: Vojnoistorijski institut, 1982),
                        527–30. Vladimir Prebilič in Damijan Guštin, »Politične in varnostne
                        razsežnosti informbiroja,« <hi rend="italic">Teorija in praksa</hi> 47, št.
                        4 (2010): 867. Zvezdan Marković, »Jugoslovanska ljudska armada – papirnati
                        tiger ali dejanska vojaška moč,« <hi rend="italic">Vojaška zgodovina</hi>
                        13, št. 1-2 (2017): 30, 31. Bojan B. Dimitrijević,
                        <hi rend="italic">Jugoslovenska armija 1945–1954: nova ideologija, vojnik i oružje </hi>(Beograd:
                        Institut za savremenu istoriju, 2006), 314.
            </note>
         </p></div>
            <div><head>Jugoslovanska
                    vojska pod vplivom Sovjetske zveze</head>
         <p>Povojno obdobje v Jugoslaviji nekje do leta 1950 lahko
                    imenujemo tudi obdobje revolucionarnega etatizma. Pri oblikovanju svoje
                    vladavine se je Komunistična partija Jugoslavije (KPJ) močno naslonila na
                    Sovjetsko zvezo ter se z njo gospodarsko in vojaško povezala. JA je bila
                    odločilni dejavnik obrambe in tudi stabilnosti družbe v celoti. V njenem razvoju
                    je bil poudarek namenjen izboljšanju organizacije, formacije, šolanju in
                    urjenju. Zakonsko so se urejala vsa vprašanja obrambe. Del JA pa v povojnem času
                    ni odšel v vojašnice, temveč se je pridružil enotam KNOJ in se skupaj z
                    varnostnimi organi spopadel z ostanki razbitih kvizlinških formacij. V prvih
                    povojnih letih je takratna Narodna skupščina Federativne ljudske republike
                    Jugoslavije (FLRJ) sprejela zakonodajo, ki je bila pravna podlaga za nadaljnji
                    razvoj JA. Strukturno se je JA delila na zvrsti, na kopensko vojsko (KoV),
                    vojaško mornarico (VM) in vojaško letalstvo (VL), določeni pa so bili tudi
                    rodovi in službe. V JA je bil dominanten vpliv sovjetskega modela, saj so bili
                    do štabov armad prisotni sovjetski inštruktorji in kadri JA, izšolani v
                    Sovjetski zvezi. JA se je takoj po vojni začela oboroževati tudi z orožjem iz
                    Sovjetske zveze. Jugoslavija je bila zaradi vojne v Grčiji med grškimi
                    partizani, ki jih je podpirala, in vladnimi silami leta 1947 izpostavljena
                    velikim pritiskom zahodnih držav, pa tudi meja z Italijo še ni bila
                    določena.<note place="foot" xml:id="ftn3" n="2">
               
                        Prebilič in Guštin, »Politične in varnostne razsežnosti informbiroja,« 866.
                        Marković, »Jugoslovanska ljudska armada,« 34. Lado Kocjan, »Obrambna
                        doktrina in strategija oboroženega boja ter spreminjanje vloge teritorialne
                        obrambe v njej,« <anchor xml:id="Hlk54169228"/>v:
                        <hi rend="italic">Nastanek in razvoj slovenske teritorialne obrambe – del nacionalne vojaške tradicije, </hi>ur.
                        Alojz Šteiner (Ljubljana: Defensor, 2018), 100, 101.
            </note>
         </p>
         <p>Po vojni so izvedli organizacijski prehod spreminjanja JA
                    iz vojne organizacije in formacije v mirnodobno. Z ukazom ministra za narodno
                    obrambo Jugoslavije, izdanim 31. maja 1945, je bilo državno ozemlje v
                    vojaškoteritorialnem pogledu razdeljeno na štiri armade in dve armadni območji
                    (oblasti).
                <note place="foot" xml:id="ftn4" n="3">
                3. in 4. armadno
                        območje (oblast) sta še istega leta postali spet armadi.
            </note>
                1. armada je obsegala območje Srbije brez okrožij
                    Leskovac, Vranje in avtonomnih pokrajin. 2. armada je obsegala območje Hrvaške
                    ter del Bosne in Hercegovine. To so bila območja Cazina, Bihaća, Livna,
                    Imotskega, deli Bosanske krajine do Une in del Istre. 3. armadno območje je
                    obsegalo območje Vojvodine brez Pančeva, 4. armadno območje ozemlje Slovenije,
                    5. armada območje Makedonije, Kosova, Metohije z okrožji Leskovac in Vranje, 6.
                    armada pa je obsegala območje Črne Gore z območjem Bosne in Hercegovine, brez
                    delov, ki so bili pod 2. armado. Poveljstva armad so imela poleg operativne tudi
                    vojaškoteritorialno vlogo. Samo v primeru Slovenije je šlo za prekrivanje
                    republiških mej z mejami armadnega območja. Tudi v mirnodobni organizaciji so
                    ostala štiri poveljstva armad, ki so postala sočasno vojaškoteritorialna
                    poveljstva. Vojna strategija je za JA predvidevala frontalno delovanje kot
                    dominantno obliko oboroženega boja. Partizanskih enot niso načrtovali, v
                    funkciji teritorialne obrambe je v določeni meri deloval le KNOJ, ki je imel
                    nalogo ščititi državne meje in pomembne objekte na teritoriju ter bil odgovoren
                    za likvidacijo ostanka kvizlinških enot. Leta 1946 je prišlo do reorganizacije
                    vojaških območij. Ukvarjali so se s tem, da čim hitreje razformirajo del
                    vojaških enot in zmanjšajo število vojakov. Nastala je nova vojaškoteritorialna
                    razdelitev, ki je obsegala 55 vojaških okrožij in 449 vojaških odsekov, sprejeli
                    so tudi novo formacijo jugoslovanske vojne mornarice. V Beogradu so formirali
                    gardijsko divizijo s tremi brigadami in drugimi enotami za varovanje Tita.
                <note place="foot" xml:id="ftn5" n="4">
                Gojko Miljanić, ur.,
                            <hi rend="italic">Razvoj oružanih snaga SFRJ, Kopnena vojska, knjiga
                            3-3</hi> (Beograd: Vojnoizdavački i novinski centar, 1988), 510, 511.
                        Dimitrijević, <hi rend="italic">Jugoslovenska armija</hi>, 314, 315, 321.
                        Kocjan, »Obrambna doktrina,« 101.
            </note>
         </p>
         <p>Pomembno vlogo v času mejnega spora med Italijo in
                    Jugoslavijo je odigrala 1. tankovska armada. Prav zaradi tega je bil večji del
                    armade lociran v Sloveniji v Vipavi, na Vrhniki, v Ilirski Bistrici, Domžalah in
                    Kranju. Kasneje so del enot premaknili na druge lokacije znotraj države in
                    armado kmalu razformirali v dve tankovski diviziji, ki sta prišli pod poveljstvo
                    Komande tankovskih in motoriziranih enot. Formirali so tudi pomorski mejni
                    odsek, ki je prevzel varovanje meje na morju. Čeprav je imel Generalštab JA v
                    fazi prehoda v mirnodobno stanje v letu 1945 v načrtu razformiranje večjega
                    števila pehotnih divizij, se to ni zgodilo, saj so napete razmere na mejah z
                    Italijo in v Grčiji zahtevale angažiranje večjega števila enot. Po volitvah je
                    novembra 1945 sledila demobilizacija, kar je pomenilo, da se je število
                    pripadnikov zmanjšalo na okoli 400.000 z vizijo, da se bo v naslednjih letih
                    število vojakov še zmanjševalo. Postopoma so začeli uveljavljati dolg proces
                    notranje konsolidacije v smislu kadrov, tehnike, obnove domače vojaške
                    industrije, eliminacije notranjega sovražnika, ustvarjanja nove vojaške
                    tradicije, ki je temeljila na NOG. JA se je takoj po vojni soočala s številnimi
                    težavami, ki jih obravnaval tudi politbiro na sestanku 9. aprila 1946. Na
                    sestanku so obravnavali politična in ideološka vprašanja, vprašanja o sprejemu
                    vojakov v KPJ, podana pa je bila tudi kritična analiza vojske. Kritike so bile
                    usmerjene predvsem v razpršenost enot na terenu, veliko količino uničenih
                    nevoznih vozil, slab nadzor trošenja denarja, slabo razvito domačo vojaško
                    industrijo, v dezerterstva predvsem vojakov romunske in madžarske narodnosti,
                    zato so v analizi zahtevali reorganizacijo vojske in odpustitev velikega dela
                    oficirskega kadra.
                <note place="foot" xml:id="ftn6" n="5">
                Marković, <anchor xml:id="Hlk54083858"/>»Jugoslovanska ljudska armada,« 34. Dimitrijević,
                            <hi rend="italic">Jugoslovenska armija</hi>, 319.
            </note>
         </p>
         <p>Leta 1947 je potekala nova reorganizacija JA, na podlagi
                    katere je nastala uprava za vojaško industrijo, na generalštabu so formirali
                    uprave, reorganizirali so vojaškoteritorialne organe in formirali vojaške
                    odseke, ki so bili povezani s poveljstvi armad. Formirali so nove brigade, nove
                    bataljone, reorganizirali so KNOJ, znotraj katerega so razformirali dve
                    diviziji. KNOJ so reorganizirali iz brigadnega na polkovni sistem in v njegove
                    enote vključili tudi oklepna vozila. Začeli so tudi formiranje padalskega
                    bataljona. V kopenskem delu vojske so razformirali del divizij in jih
                    preimenovali v strelske divizije po vzoru Rdeče armade. Tako je v armadah ostalo
                    27 divizij, KNOJ pa je ohranil štiri divizije. Mejni bataljoni, polki in brigade
                    so ostali v sestavi divizij do leta 1949.
                <note place="foot" xml:id="ftn7" n="6">
                Dimitrijević, <hi rend="italic">Jugoslovenska armija</hi>, 322.
            </note>
                Poveljstva armad so reorganizirali v poveljstva vojaških
                    območij (oblasti). 1. vojaško območje je obsegalo območje Beograda, Zemuna in
                    Pančeva. 2. vojaško območje je nastalo iz 3. armadnega območja in je obsegalo
                    območje Vojvodine. 3. vojaško območje je nastalo iz poveljstva 1. armade, ki so
                    ga prestavili v Niš, ter iz enot 1. in 5. armade. Obsegalo je območje Srbije
                    brez Beograda in Pančeva, Kosovo, Metohijo in Makedonijo. V okviru tega
                    vojaškega območja so formirali še 8. armado (prej 5. armada) v Skopju in 9.
                    armado (iz 1. armade) v Kragujevcu. 5. vojaško območje je nastalo iz 2. armade v
                    Zagrebu. V njen sestav so bile zajete 10. armada (prej 4. armada) v Ljubljani in
                    12. armada (prej 2. armada) v Zagrebu. 7. vojaško območje je nastalo z
                    reorganizacijo 6. armade v Sarajevu in je obsegalo Bosno in Hercegovino ter Črno
                    Goro. Po tej spremembi je pod Ministrstvo za narodno obrambo padlo vseh pet
                    vojaških območij, jugoslovansko vojno letalstvo, jugoslovanska vojna mornarica,
                    KNOJ in garda.
            </p>
         <p>Iz formacije in razporeditve enot je bilo razvidno, da se
                    je Jugoslavija pripravljala na spopad na dveh frontah, proti Grčiji in proti
                    Italiji. Proti Grčiji in Italiji so obstajala posebna poveljstva armad, ki so
                    bile osvobojene vojaškoteritorialnih dolžnosti, glavne napore so usmerjala v
                    operativno komponento. V sestavi 3. in 5. vojaškega območja so iz tankovskih
                    divizij formirali mehanizirane korpuse. Formirali so tudi artilerijske polke,
                    bataljone za protikemično zaščito in reorganizirali enote zračne obrambe.
                <note place="foot" xml:id="ftn8" n="7">
                Ibid., 323.
                        Miljanić,
                        <hi rend="italic">Razvoj oružanih snaga SFRJ, </hi>513,
                        514.
            </note>
         </p></div>
            <div><head>Spor z
                    Informbirojem in britanske ocene obrambnih zmogljivosti Jugoslovanske
                    armade</head>
         <p>Leta 1946 je Stalin dobil idejo, da bi se oblikovala nova
                    medpartijska komunistična organizacija (prejšnja Komunistična internacionala je
                    bila leta 1943 razpuščena), kjer bi potekalo dobro sodelovanje, predvsem pa
                    obveščanje in izmenjava mnenj komunističnih partij. Septembra 1947 so se na
                    ustanovnem sestanku v Varšavi sestala vodstva devetih komunističnih partij,
                    rezultat posveta pa sta bili deklaracija o političnih izhodiščih in resolucija o
                    organizaciji in delovanju novoustanovljenega Informacijskega biroja
                    komunističnih partij (Informbiro). Glavna naloga organizacije je bila izmenjava
                    izkušenj in zgolj v primeru potrebe usklajevanje dejavnosti komunističnih partij
                    na podlagi vzajemnega soglasja. Dejansko pa je Stalin Informbiro zlorabil za
                    izvajanje »discipliniranja« komunističnih strank in posredno držav, kjer so bile
                    te stranke na oblasti.
                <note place="foot" xml:id="ftn9" n="8">
                Leonid Gibianskii,
                        »The Soviet-Yugoslav Clash, Historiographic Versions and New Archival
                        Sources,« v: <hi rend="italic">Jugoslavija v hladni vojni/Yugoslavia in the
                            Cold War</hi> (Ljubljana: Inštitut za novejšo zgodovino in Toronto:
                        University of Toronto, 2000), 49–70.
            </note>
         </p>
         <p>Po resoluciji Informbiroja, ki je bila izdana 28. junija
                    1948, sta se Jugoslavija in njena vojska znašli v izolaciji, pomanjkanju in
                    negotovostih. Vse članice Informbiroja so pretrgale gospodarske, kulturne in
                    diplomatske stike z Jugoslavijo. Gospodarska blokada je prisilila Jugoslavijo v
                    iskanje gospodarskih stikov z zahodnimi državami. Nova usmeritev v jugoslovanski
                    zunanji politiki je povzročila potrebo po normalizaciji odnosov s prozahodno
                    usmerjenimi sosednjimi državami. Nevarnost z vzhoda, gospodarske težave, nekaj
                    zaporednih sušnih let, dotrajanost opreme JA in pripravljenost zahodnih držav,
                    da pomagajo Jugoslaviji, so na začetku petdesetih let 20. stoletja privedli do
                    prvih stikov med predstavniki Jugoslavije, ZDA, Velike Britanije in
                    Francije.<note place="foot" xml:id="ftn10" n="9">
               
                        Dmitar Tasič, »Slovenija v obrambnih načrtih Zahoda, Jugoslavije in
                        Balkanskega pakta,« <hi rend="italic">Prispevki za novejšo zgodovino</hi>
                        48, št. 2, 2007, 97, 98.
            </note>
         </p>
         <p>Kljub temu so bile zahodne države pri spremljanju krize med Jugoslavijo in Sovjetsko zvezo ter glede morebitnega posega vanjo zadržane. Toda politika treh zahodnih držav (Velike Britanije, Francije in ZDA) je bila predvsem zadržana politika 
                <hi rend="italic">keeping Tito afloat</hi>, torej tolikšna podpora, da Tito obstane. ZDA so se prve
                    odločile za aktivno poseganje v politični in ideološki konflikt, čeprav so
                    skupaj z Veliko Britanijo dvomile o avtentičnosti spora med Sovjetsko zvezo in
                    Jugoslavijo. Ko pa so ugotovile, da gre zares, so v tem videle možnost, da
                    diskreditirajo Sovjetsko zvezo in dejansko poglobijo konflikt v nasprotnem
                    taboru. Velika Britanija je razumela Jugoslavijo kot sovjetsko platformo ali
                    izhodišče za prodor na Zahod, zato je bila Jugoslavija v britanskih strateških
                    vojaških načrtih označena kot sovražno ozemlje.
                <note place="foot" xml:id="ftn11" n="10">
                Prebilič in
                        Guštin, »Politične in varnostne razsežnosti,« 875. Anton Bebler, <anchor xml:id="Hlk54354286"/>»The U.S. Strategy and Yugoslavia's Security,« v:
                            <hi rend="italic">American and Yugoslav Views on the 1990's: American
                            and Yugoslav Views on Federalism, Pluralism and Reform – International,
                            Regional and Bilateral Aspects</hi>, ur. Predrag Simić (Belgrade:
                        Institute of International Politics and Economics, 1990), 174,
                    175.
            </note>
         </p>
         <p>Jugoslovanski komunisti so ideološki napad Sovjetske zveze
                    dojeli kot vojaško ogrožanje Jugoslavije. Ker jim je uspelo preprečiti notranji
                    spopad v svoji stranki, je kmalu zavladal strah, da bo Sovjetska zveza z vojaško
                    silo odstranila uporno Titovo garnituro. Sledil je odhod sovjetskih vojaških in
                    gospodarskih svetovalcev, znotraj vojske pa so se začele izvajati spremembe
                    formacij in menjave lokacij enot. Problem je bil v tem, da so sovjetski vojaški
                    svetovalci imeli natančne informacije o strukturi in razporedu enot JLA, poleg
                    tega so do spora z Informbirojem imeli vpogled v veliko tajnih vojaškopolitičnih
                    dokumentov. Večalo se je tudi število mejnih incidentov, ki so se do konca leta
                    1949 okrepili in stopnjevali. Po jugoslovanski statistiki naj bi bilo v dveh
                    letih 896 obmejnih incidentov, v katerih je umrlo 16 vojakov.
                <note place="foot" xml:id="ftn12" n="11">
                Dimitrijević, <hi rend="italic">Jugoslovenska armija</hi>, 324. <anchor xml:id="Hlk54173651"/>Prebilič in Guštin, »Politične in varnostne
                        razsežnosti,« 871.
            </note>
         </p>
         <p>Generalštab JA je 14. maja 1948 izdal ukaz za popolno
                    preštevilčenje vseh enot od armadne do bataljonske ravni. Načrt se je simbolično
                    imenoval »čelik«. Zamenjali so številke vojne pošte, ki so skrivale prave
                    formacijske nazive, in na vse načine želeli otežiti identifikacijo ter
                    spremljanje stanja in gibanja enot JA. Tako so do konca leta 1948 vse divizije,
                    brigade, polki in samostojni bataljoni dobili nove številčne nazive, postopoma
                    so odvzeli naziv »strelske« divizije in spremenili razpored enot JLA. Ta
                    reorganizacija je ukinila tudi originalne nazive brigad, ki so bili povezani s
                    partizansko preteklostjo, slonečo na regionalni in nacionalni partizanski
                    tradiciji. Tako so slavne divizije in brigade, ki so bile naslednice
                    partizanskih enot, kar naenkrat dobile številčne oznake. Leta 1948 so
                    reorganizirali tudi vojno mornarico, formirali so tri pomorske cone (5., 8. in
                    9.) v Puli, Šibeniku in Kumboru, leto kasneje pa še v Pločah (14.).<note place="foot" xml:id="ftn13" n="12">
                Tasič, »Slovenija v
                        obrambnih načrtih Zahoda,« 97, 98. Miljanić,
                        <hi rend="italic">Razvoj oružanih snaga SFRJ, </hi>44.
                        Dimitrijević, <hi rend="italic">Jugoslovenska armija</hi>, 324,
                    325.
            </note>
         </p>
         <p>Konec leta 1949 so ameriški in britanski analitiki
                    ocenjevali Jugoslavijo kot eno najbolj konfliktnih območij na svetu. Odločitev
                    evropskih sil in ZDA je temeljila na strategiji periferialne obrambe, ki se je
                    oblikovala v vodstvu Nata. Ta strategija je videla evropsko bojevališče kot
                    t. i. podaljšan vrat steklenice, katere največji del in jedro je teritorialno
                    predstavljala Sovjetska zveza, medtem ko je vrat steklenice predstavljala
                    Zahodna Nemčija, končal pa se je v Španiji. Vsa morja okoli evropske celine so
                    bila že pod nadzorom zavezništva, kar je vodilo sovjetske vojaške stratege k
                    morebitni invaziji po kopnem. V tem primeru bi zavezništvo potrebovalo
                    okrepljeni krili, ki bi prodirajoče sovjetske enote čez ozemlje Zahodne Nemčije
                    lahko napadle v bok. Zato je bil položaj Jugoslavije za Nato strateškega pomena.
                    Jugoslavija je pričakovala glavni udar z madžarskega, romunskega in bolgarskega
                    ozemlja. Obrambni načrt je zajemal umik enot JA na strateško območje južno od
                    Save in zahodno od Morave. Izdelali so načrte evakuacije ljudi, živine, zalog
                    žita z najbolj ogroženih območij v Srbiji, Vojvodini in Slavoniji. Obstajali so
                    tudi radikalni načrti miniranja soteske Džerdap, tako da bi Donava poplavila
                    obsežne predele v Vojvodini, s čimer bi onemogočili napredovanje sovjetskih
                    divizij. Kot nevarno izhodišče se je kazala tudi Albanija, kamor je Sovjetska
                    zveza dovažala velike količine vojaškega materiala. Največja sprememba je bila v
                    obrambni doktrini, saj se je JA spet vrnila k doktrini partizanskega boja. Sredi
                    leta 1949 so začeli ustanavljati teritorialne enote, ki so bile namenjene
                    obrambi ožjih območij in delovanju na zasedenih ozemljih.
                <note place="foot" xml:id="ftn14" n="13">
                Prebilič in
                        Guštin, »Politične in varnostne razsežnosti,« 873, 877. Bebler, »The U.S.
                        Strategy and Yugoslavia's Security,« 178.
            </note>
                Zaradi groženj agresije z vzhoda so potekale premestitve
                    enot JA iz centralnih delov države v vzhodni del. Tako se je tankovska brigada s
                    poligona Našice premaknila v Jajince pri Beogradu, da bi ščitila glavno mesto v
                    primeru desanta. Del divizij so prerazporedili na druge lokacije: 36. iz
                    Zrenjanina v Slavonsko Požego, 10. iz Kragujevca v Smederevsko Palanko, 21. iz
                    Niša v Leskovac, 38. iz Ohrida v Kićevo, 23. iz Novega mesta v Požarevac, 27. iz
                    Banjaluke v Sremsko Mitrovico. Iz Slovenj Gradca je v Prilep prišla 5. planinska
                    brigada, 64. samohodni divizion je bil iz Petrinje prestavljen v Čapljino, 10.
                    strelski polk iz Klane v Knin, preimenovali so ga v 221. strelski polk, 477.
                    artilerijski polk iz Kumanovega in poveljstvo 51. planinske divizije iz Mostarja
                    v Beograd, 166. gardijski polk iz Zemuna v Sarajevo in Han Pijesak. Spremenili
                    so tudi vojne lokacije za vse vojaške ustanove in šole iz severovzhodnega dela
                    države, ki so jih premestili v Hercegovino, srednjo Bosno in severno
                    Dalmacijo.
                <note place="foot" xml:id="ftn15" n="14">
                Miljanić,
                        <hi rend="italic">Razvoj oružanih snaga SFRJ, </hi>44.
                        Dimitrijević, <hi rend="italic">Jugoslovenska armija</hi>, 325, 326.
                        Prebilič in Guštin, »Politične in varnostne razsežnosti,«
                873.
            </note>
         </p>
         <p>Osnovno moč kopenske vojske je v letih 1949–1951
                    predstavljalo pet poveljstev vojaških območij, štiri poveljstva armad, dva
                    mehanizirana korpusa, 21 strelskih divizij, štiri planinske divizije, štiri
                    divizije narodne obrambe, ena gardijska divizija, odred na območju Svobodnega
                    tržaškega ozemlja in 19 vojaških okrožij s 355 vojaškimi odseki. Poveljstvo
                    jugoslovanskega vojnega letalstva je imelo šest letalskih divizij, 4.
                    letalsko-tehniško poveljstvo, tri samostojne polke, poveljstvo jugoslovanske
                    vojne mornarice pa je bilo razdeljeno na štiri pomorske cone.
                <note place="foot" xml:id="ftn16" n="15">
                Dimitrijević, <hi rend="italic">Jugoslovenska armija</hi>, 326.
            </note>
         </p>
         <p>Po sporu z Informbirojem je britanska vlada z zanimanjem
                    spremljala dogajanje v Jugoslaviji. Britanski vojaški ataše je v poročilu
                    britanskemu zunanjemu ministrstvu leta 1949 zapisal, da je JA največja vojska na
                    Balkanu, z naborniškim sistemom ter okoli 315.000 vojaki in starešinami.
                    Poročilo poudarja, da enote JA nimajo samo vojaških nalog, ampak tudi naloge
                    obnove države v okviru delovnih brigad v t. i. petletkah. Poročilo poudarja, da
                    je več kot tretjina vojakov JA nepismenih, zato je ena od nalog vojske tudi
                    opismenjevanje, v zadnjem času pa predvsem informiranje vojakov o sporu z
                    Informbirojem. Pomembni cilji JA so bili opismeniti vojaka, ga izobraziti v
                    politično zavednega državljana, ki se bo priključil KPJ, spodbuditi lojalnost
                    državi in vojski ter čaščenje maršala Tita. Konstantno je bilo prisotno tudi
                    manjše število dezerterjev, ki so želeli čez mejo v druge države. Poročilo prav
                    tako navaja, da je Sovjetska zveza premaknila oklepne divizije čez
                    romunsko-madžarsko mejo v bližino jugoslovanske meje. Pretiranega odziva in
                    panike na jugoslovanski strani zaradi premikov sovjetskih oklepnih divizij ni
                    bilo, prav tako provokacije na meji niso vodile v povečanje števila
                    jugoslovanskih garnizij neposredno na meji. V poročilu je posebej poudarjeno, da
                    JA primanjkuje oklepnega in artilerijskega orožja ter da je znotraj vojske
                    veliko slabo izurjenih štabnih oficirjev. Jugoslavija naj bi pred sporom z
                    Informbirojem preko Češkoslovaške prejela velike količine tankov in lahkega
                    pehotnega orožja, vendar je spor s Sovjetsko zvezo to preprečil. V poročilu je
                    poudarjeno, da Jugoslaviji manjka domače vojaške industrije in da je JA slabo
                    opremljena, če pride do kemične vojne. Kritično je do jugoslovanskih oficirjev,
                    ki naj bi bili slabo izobraženi po načelih mobilnega vojskovanja in zračne
                    obrambe. V primeru agresije sovjetskih enot bi te v nekaj tednih »pregazile«
                    Jugoslavijo. Prednosti Jugoslavije pa je britansko poročilo videlo v njenih
                    goratih območjih, saj sta bili kar dve tretjini države gorati in slabo dostopni,
                    kar pomeni, da bi se zagotovo razvila jugoslovanska gverila.
                <note place="foot" xml:id="ftn17" n="16">
                TNA, FO
                        371/883081, The Yugoslav Army Annual Report, 31. 12. 1949, 1–3.
            </note>
                Zaradi hitro spreminjajočih se vojaškopolitičnih razmer
                    je Jugoslavija leta 1950 ponovno uvedla reorganizacijo JA, kar lahko beremo tudi
                    v britanskih arhivskih dokumentih. Poveljstvo 1. vojaškega območja v Beogradu je
                    bilo reorganizirano tako, da so mu dodali enote 2. vojaškega območja v Vojvodini
                    in 2. strelski korpus iz Kragujevca. Poveljstvo 2. vojaškega območja v Novem
                    Sadu je bilo reorganizirano v 9. strelski korpus. Poveljstvo 3. vojaškega
                    območja v Nišu je bilo reorganizirano in prestavljeno v Skopje ter sestavljeno
                    iz niškega 13. in skopskega 19. korpusa. Poveljstvi 5. in 7. vojaškega območja v
                    Zagrebu in Sarajevu sta bili reorganizirani brez spremembe lokacije. V sestavi
                    5. vojaškega območja sta bila dva korpusa in odred na območju Svobodnega
                    tržaškega ozemlja, v sestavi 7. vojaškega območja pa so se korpusi formirali in
                    reorganizirali leta 1952. Pod njegovo poveljstvo so spadale divizije v
                    Slavoniji. Poveljstvi 4. in 9. mehaniziranega korpusa sta bili reorganizirani v
                    tankovski diviziji. Formiranje mehaniziranih korpusov je bilo preveč ambiciozno
                    in je povzročalo težave pri poveljevanju in vzdrževanju tehnike, zato so se leta
                    1950 vrnili na predhodno formacijo, ko so bili korpusi zmanjšani na raven
                    divizij. Leta 1950 so organizirali mešani letalski korpus s sedežem v Zagrebu.
                    Tej enoti so bile podrejene vse letalske enote v zahodnem delu Jugoslavije.
                    Kljub temu je velik del zahodne Jugoslavije ostal brez lovske zaščite, ker so
                    lovske polke premaknili na aerodrome v centralni in vzhodni del države. Na
                    vojaških letališčih v Cerkljah in Zagrebu je ostalo le jurišno in bombniško
                    letalstvo, in sicer v smeri, od koder so pričakovali morebitni napad z vzhoda. V
                    vzhodnem delu Jugoslavije do poenotenja letalskih sil v korpus ni prišlo vse do
                    leta 1953. V primeru vojne je bilo po formaciji iz leta 1950 predvideno
                    formiranje poveljstev front G s 1. vojaškega območja, B s 3. vojaškega območja
                    in C s 5. vojaškega območja.
                <note place="foot" xml:id="ftn18" n="17">
                Dimitrijević, <hi rend="italic">Jugoslovenska armija</hi>, 327, 328. <anchor xml:id="Hlk54183752"/>TNA FO 371/95549, The Yugoslav Army Report for
                        1950, 3.
            </note>
         </p>
         <p>Britanske ocene in ocene drugih zahodnih vojaških
                    analitikov iz leta 1950 so predvidevale, da bi Sovjetska zveza lahko začela
                    intervencijo v Jugoslaviji spomladi leta 1950. Predvidevali so več možnosti: od
                    napada Sovjetske zveze, sodelovanja ali samostojnega napada sovjetskih
                    satelitskih držav do sprožitve gverilske vojne ali le nadaljevanja psihološke
                    vojne s poskusom uboja Tita. Kot najverjetnejšo so ocenjevali sprožitev
                    gverilske vojne. ZDA so bile prepričane o dveh geostrateških prednostih
                    Jugoslavije: velikosti in sposobnosti njene vojske ter praktično neosvojljivem
                    osrednjem delu države, kjer se razprostira Dinarsko gorstvo. To bi pomenilo
                    dolgotrajno vojskovanje, pri katerem bi bili gospodarska in vojaška pomoč ZDA
                    dovolj za vzdrževanje gverilskega vojskovanja v Jugoslaviji. Britanske analize
                    so podajale podobne ocene in zaključke kot ameriške. Britanci so še posebej
                    poudarjali, da je prisoten strah pred izbruhom tretje svetovne vojne, ki bi jo
                    sprožila vojaška intervencija Sovjetske zveze in njenih satelitov. V primeru
                    sovjetske vojaške intervencije bi se jugoslovanske obrambne sile branile v
                    osrednjem delu države, na gorskih in gozdnatih območjih, kjer bi čakali na pomoč
                    z zahoda. Britanski vojaški ataše je povzemal Titove besede, ki je poudaril, da
                    se je partizanska vojska med drugo svetovno vojno borila proti 70.000 nemškim,
                    italijanskim, bolgarskim in kvizlinškim vojakom, torej bo sovražnik danes,
                    preden bo šel v »grško vojno« v Jugoslaviji, dobro premislil. Jugoslovanska
                    obramba je temeljila na vzpostavitvi šibkega obrambnega pasu tik ob meji, ki bi
                    ga sestavljale mejne enote. Te bi imele nalogo zadrževanja sovjetskih enot
                    toliko časa, da se izvrši mobilizacija in odkrijejo glavne smeri napada:
                    zagrebško-ljubljanska (severozahodna), osrednja in južna, hkrati pa bi omogočale
                    tudi manever sil v obrambi v vseh treh smereh. Obramba naj bi bila aktivna, sile
                    razporejene približno po tretjinah v vse tri smeri, na obmejnem območju pa bi se
                    nadaljevala gverilska dejavnost.
                <note place="foot" xml:id="ftn19" n="18">
                Beatrice Heuser,
                            <hi rend="italic">Western Containment Policies in the Cold War: The
                            Yugoslav Case 1948–1953</hi> (New York: Routledge Press, 1989), 102.
                        Milan Terzić, ur., <hi rend="italic">Balkanski pakt 1953/1954: zbornik
                            dokumenata</hi> (Beograd: Vojnoistorijski institute, 2005), 399–413. TNA
                        FO 371/95549, The Yugoslav Army Report for 1950, 1–4.
            </note>
                Britanski vojaški ataše je tudi zapisal: <hi rend="italic">Strah pred tem, da bi se grška vojna lahko
                    nadaljevala v gorah (s precejšnjo verjetnostjo za veliko podporo zavezništva),
                    je Rusiji najverjetneje dal čas za premislek pred sprejetjem nepreklicne vojaške
                    odločitve.</hi>
            <note place="foot" xml:id="ftn20" n="19">
               
                        TNA FO 371/95549, The Yugoslav Army Report for 1950, 4.
            </note>
         </p>
         <p>Britansko poročilo tudi navaja, da je Jugoslavija začela
                    razvijati domačo vojaško industrijo, poudarja pa tudi pogovor med Titom in
                    britanskim vojaškim atašejem 20. decembra 1950. Tito je v pogovoru poudaril, da
                    bi v primeru sovjetske invazije Jugoslavija potrebovala vojaško pomoč z zahoda,
                    predvsem pomoč v tankih in vojaškem letalstvu. JA je v zadnjem letu dajala
                    veliko poudarka urjenju in usposabljanju vojakov ter ohranjanju visoke morale.
                    Britansko poročilo tudi navaja, da je bilo število vojakov JA, ki so
                    dezertirali, majhno ter da gre v glavnem za prebege čez mejo v Avstrijo in
                    Italijo. Titov ugled v vojski je bil velik, predvsem zato, ker se ni pustil
                    podrediti Stalinu. Na zahodu, predvsem v Veliki Britaniji, je postalo jasno, da
                    spor med Sovjetsko zvezo in Jugoslavijo pomeni realno grožnjo evropskemu miru in
                    varnosti, zato so se spremenili tudi strateški načrti evropskih sil in
                    posledično tedaj oblikovanega severnoatlantskega zavezništva. ZDA so Jugoslaviji
                    leta 1950 odobrile ugodna posojila in za 68 milijonov dolarjev hrane. Milovan
                    Đilas je bil v začetku leta 1951 v Londonu, kjer je premierja Attleeja prosil za
                    vojaško pomoč, prav tako je za vojaško pomoč Američane prosil načelnik
                    jugoslovanskega generalštaba Koča Popović. Avgusta 1951 je prišlo tudi do
                    podpisa drugih sporazumov, predvsem gospodarskega značaja, z Veliko Britanijo,
                    Francijo in ZDA, kar je okrepilo vpliv Zahoda. Oktobra 1950 je bila dokončno
                    oblikovana tripartitna vojaška komisija za pomoč Jugoslaviji. Sestavljena je
                    bila iz častnikov generalštabov podpisnic, ki so bili dolžni pripraviti postopke
                    in načine za transport orožja v Jugoslavijo. Prva pošiljka je prišla v
                    Jugoslavijo septembra 1951.
                <note place="foot" xml:id="ftn21" n="20">
                Jože Pirjevec, <hi rend="italic">Jugoslavija: 1918–1992: nastanek, razvoj ter razpad
                            Karadjordjevićeve in Titove Jugoslavije</hi> (Koper: Lipa, 1995), 196,
                        197. Dimitrijević, <hi rend="italic">Jugoslovenska armija</hi>, 332. Bebler,
                        »The U.S. Strategy and Yugoslavia's Security,« 178. Prebilič in Guštin,
                        »Politične in varnostne razsežnosti,« 877.
            </note>
         </p>
         <p>Sovjetska blokada je zaustavila razvoj JA, predvsem pa
                    povzročila stagnacijo na področju vojaške tehnike. JA je to težavo reševala s
                    prejemanjem pomoči MDAP (Mutual Defense Aid Programme), ki je omogočila
                    kvalitativen in kvantitativen napredek enot JA. Že v začetku 1951 je za JA
                    prišlo veliko hrane iz pomoči MDAP v vrednosti 16 milijonov dolarjev. Leta 1951
                    je v Jugoslavijo prišla večja količina pšenice (25.046 ton), ovsa (12.711 ton),
                    fižola (6.138 ton), graha (10.392 ton), masti (5.939 ton) in sladkorja (1.774
                    tone).
                <note place="foot" xml:id="ftn22" n="21">
                Dimitrijević, <hi rend="italic">Jugoslovenska armija</hi>, 379.
            </note>
         </p>
         <p>1. junija 1951 je bilo po jugoslovanskih statistikah
                    številčno stanje v JA sledeče: po formaciji 43.368 oficirjev, 30.474
                    podoficirjev, 5.325 vojnih uslužbencev in 253.902 vojaka, vsega skupaj po
                    formaciji 343.039, dejansko pa 394.272 vojakov in starešin. 51.203 vojaške osebe
                    so bile viška ali več, kot jih je predvidevala formacija, poleg tega pa se
                    moramo zavedati, da je bila to mirnodobna formacija in da je bila vojna
                    formacija še bistveno večja. Podobne ocene je v letnem poročilu o stanju v JA za
                    leto 1951 podal britanski vojaški ataše, ki je zapisal, da ima JA do 300.000
                    vojakov in starešin. Tudi njegovo poročilo je poudarilo, da ta številka ne
                    vključuje rezervistov in enot KNOJ, ki jih je okoli 54.000. Poročilo v
                    nadaljevanju navaja, da je bilo v zadnjem letu več urjenja in usposabljanja
                    vojske, vojska pa je bila vključena tudi v industrijske in agrikulturne projekte
                    države. Organizirali so manevre, v katere so bile vključene tudi
                    oklepno-mehanizirane enote. Prihajalo je do postopnega razvoja motoriziranih
                    enot, povečevalo se je število vojaških izobraževalnih ustanov. Poročilo navaja
                    tudi slabosti JA; slabo vojaško opremo in pomanjkanje oklepnega orožja. Poročilo
                    poudarja, da je Jugoslavija med letoma 1945 in 1948 prejela kar nekaj orožja in
                    vojaške opreme iz Sovjetske zveze ter da prejema tudi britansko in ameriško
                    vojaško pomoč. Leta 1951 je jugoslovansko vojno letalstvo prejelo prve pošiljke
                    britanskih dvomotornih hidroavionov in bojnih letal. Britanci so donirali še
                    opremo za zveze, protitankovsko orožje, vozila, niso pa donirali oklepnega
                    orožja. Pošiljke zahodne pomoči so v zadnjih mesecih dvignile moralo v JA,
                    hkrati pa se je povečal vpliv Uprave državne varnosti (UDV) in
                    Kontraobveščevalne službe JA (KOS), ki sta znotraj vojske iskali celice
                    Kominforma. Poročilo tudi navaja, da se je povečalo število mejnih incidentov,
                    večal se je tudi vpliv Tita, ki je imel vse večjo poveljniško, odločevalsko in
                    moralno moč.
                <note place="foot" xml:id="ftn23" n="22">
                TNA FO 371/102231,
                        The Yugoslav Army Annual Report, 29. 12. 1951, 1–8. Dimitrijević, <hi rend="italic">Jugoslovenska armija</hi>, 380.
            </note>
         </p>
         <p>Zanimive so britanska ocena »Jugoslovanov« in ocene jugoslovanske obrambne strategije. Poročilo navaja, da se bodo Jugoslovani hrabro borili, če bodo napadeni. Jugoslovani so bili označeni kot bojeviti, arogantni, neodvisni, ki znajo ceniti svojo trenutno samostojnost in neodvisnost. So disciplinirani in lojalni Titu ter se ne bojijo sovjetske okupacije. Stiki med vojsko in tujimi diplomati so nezaželeni. Leta 1951 so Britanci ponovno pisali o obrambnih konceptih JA. Predvideni vpadi sovjetskih enot in njenih satelitov v Jugoslavijo bi potekali v različnih smereh. Iz Madžarske, čez reko Dravo in Postojnska vrata; iz Romunije v Vojvodino čez Donavo in proti Beogradu; iz Sofije v Niš čez Dragoman ali čez Pirin. V primeru napada z vzhoda bi se JA umaknila in organizirala prvo obrambno linijo na rekah Dravi, Donavi in Moravi. Druga obrambna linija bi bila pri Zagrebu, na liniji reke Save in hribovja južno od reke Save vse do albanske meje. Obramba na tej liniji bi omogočala zahodno vojaško pomoč Jugoslaviji z območja Grčije in Italije (območje Trsta), vojaška pomoč z zahoda pa bi bila mogoča tudi po morju. Tretja obrambna linija bi bila v osrčju Bosne in Hercegovine ter Črne Gore in od tu bi JA lahko oskrbovali čez morje. 
            </p>
         <p>Tako kot vse predhodne analize je tudi to britansko
                    poročilo poudarjalo, da je temelj jugoslovanske borbe temeljil na izkušnjah iz
                    druge svetovne vojne. To je partizansko gverilsko bojevanje na goratih območjih
                    Jugoslavije in na sovražnikovem zasedenem ozemlju. Po ocenah britanskih vojaških
                    analitikov je bilo pričakovati, da bodo sovjetski sateliti superiorni po opremi,
                    orožju in moštvu. Status Albanije v primeru napada je ostajal »enigma«,
                    predvidevali pa so, da bodo Bolgari ob napadu na Jugoslavijo napadli tudi
                    Albanijo. Poročilo je v zaključku navajalo, da se Jugoslavija lahko brani daljše
                    časovno obdobje, če prejema zahodno vojaško pomoč.
                <note place="foot" xml:id="ftn24" n="23">
                TNA FO 371/102231,
                        The Yugoslav Army Annual Report, 29. 12.1951, 1–8.
            </note>
         </p></div>
            <div><head>Zaključek</head>
         <p>Po sporu z Informbirojem leta 1948 je Jugoslavija začela
                    vzpostavljati tesnejše stike z zahodnimi državami. Tudi JA se je morala
                    prilagoditi spremenjenemu vojaškopolitičnemu položaju države, spremenili so se
                    doktrinarni dokumenti in izvajale številne reorganizacije enot. Britanske
                    analize jugoslovanskih obrambnih zmogljivosti so JA ocenjevale kot številčno
                    močno vojsko z visoko moralo, ki ji primanjkuje tankovskih in artilerijskih
                    enot, kritične so bile tudi do pomanjkljivo izobraženih jugoslovanskih
                    oficirjev. Britanske analize so podobno kot ameriške predvidevale, da se bo JA v
                    primeru agresije sovjetskih enot in njenih satelitov umaknila v gorate predele
                    Dinarskega gorstva v osrednji del Jugoslavije, od koder bi se lahko s podporo
                    zahodnih držav uspešno borila proti sovražniku. Temelj obrambe bi temeljil na
                    gverilskem partizanskem vojskovanju, ki je bil značilen za jugoslovansko
                    odporniško gibanje v obdobju druge svetovne vojne. Britanci so predvidevali, da
                    bi JA nudili vojaško pomoč, če bi Jugoslavijo napadli Sovjetska zveza in njeni
                    sateliti. JA, ki se je 22. decembra 1951 z ukazom vrhovnega poveljnika
                    jugoslovanskih oboroženih sil maršala Tita preimenovala v Jugoslovansko ljudsko
                    armado (JLA), je v naslednjih letih prejela velike količine vojaške pomoči, med
                    katero je prednjačilo ameriško, britansko in francosko orožje. Leta 1953 je v
                    Ankari prišlo tudi do podpisa Sporazuma o prijateljstvu med Turčijo, Grčijo in
                    Jugoslavijo. Ta sporazum je bil osnova za še poglobljeno diplomatsko sodelovanje
                    med omenjenimi državami in za pritisk zahodnih držav, da bi bilo sodelovanje
                    Jugoslavije v strukturah Nata aktivnejše. Na ta način je bila 9. avgusta 1954 na
                    Bledu podpisana pogodba o oblikovanju obrambnega zavezništva, ki je poznana kot
                    Balkanski pakt.
                <note place="foot" xml:id="ftn25" n="24">
                Prebilič in
                        Guštin, »Politične in varnostne razsežnosti,« 879. Marković, »Jugoslovanska
                        ljudska armada,« 35.
            </note>
         </p></div>
      </body>
       <back>
           <div type="bibliography">
               <head>Viri in literatura</head>
           <listBibl>
               <head>Arhivski viri</head>
               <bibl>TNA FO – The National Archives, Kew Gardens,
                   London, Foreign Office [gradivo britanskega zunanjega
                   ministrstva].</bibl>
           </listBibl>
           <listBibl>
               <head>Literatura</head>
               <bibl>Anić, Nikola et al<hi rend="italic">. Narodnooslobodilačka vojska Jugoslavije. Pregled
                   razvoja oružanih snaga narodnooslobodilačkog pokreta 1941–1945.</hi>
                   Beograd: Vojnoistorijski institut, 1982.</bibl>
               <bibl>Bebler, Anton. »The U.S. Strategy and Yugoslavia's Secuirity«. V: Predrag Simić, ur. <hi rend="italic">American and Yugoslav Views on the
                   1990's: American and Yugoslav Views on Federalism, Pluralism and
                   Reform–International, Regional and Bilateral Aspects</hi>, 173–92. Belgrade: Institute of International
                   Politics and Ecinimics, 1990.</bibl>
               <bibl>Bilandžić, Dušan. <hi rend="italic">Zgodovina Socialistične federativne
                   republike Jugoslavije</hi>. Ljubljana:
                   Partizanska knjiga, 1980.</bibl>
               <bibl>Dimitrijević, Bojan. <hi rend="italic">JNA od Staljina do NATO
                   pakta.</hi> Beograd: JP Službeni list SCG, 2005.</bibl>
               <bibl>Dimitrijević, Bojan. <hi rend="italic">Jugoslovenska armija 1945</hi>–<hi rend="italic">1954. </hi>Beograd: Institut za savremenu istoriju,
                   2006.</bibl>
               <bibl>Gibianskii, Leonid. »The Soviet-Yugoslav Clash, Historiographic Versions and
                   New Archival Sources.« V: Jasna Fischer, ur. <hi rend="italic">Jugoslavija v
                       hladni vojni/Yugoslavia in the Cold War,</hi> 49–70. Ljubljana: Inštitut za
                   novejšo zgodovino in Toronto: University of Toronto, 2000.</bibl>
               <bibl>Heuser, Beatrice. <hi rend="italic">Western Containment Policies in the Cold
                   War: The Yugoslav Case 1948–1953</hi>. New York: Routledge Press,
                   1989.</bibl>
               <bibl>Kocjan, Lado. »Obrambna doktrina in strategija oboroženega boja ter
                   spreminjanje vloge teritorialne obrambe v njej.« V: Alojz Šteiner, ur.
                   <hi rend="italic">Nastanek in razvoj slovenske teritorialne obrambe-del nacionalne vojaške tradicije, </hi>96–114.
                   Ljubljana: Defensor, 2018.</bibl>
               <bibl>Marković, Zvezdan. »Jugoslovanska ljudska armada–papirnati tiger ali dejanska vojaška moč.« <hi rend="italic">Vojaška
                   zgodovina</hi> 13, št. 1–2, (2017): 26–40.</bibl>
               <bibl>Miljanić, Gojko, ur. <hi rend="italic">Razvoj oružanih snaga SFRJ, Kopnena
                   vojska, knjiga 3-3</hi>. Beograd: Vojnoizdavački
                   i novinski centar, 1988.</bibl>
               <bibl>Pirjevec, Jože. <hi rend="italic">Jugoslavija: 1918–1992: nastanek, razvoj ter razpad Karadjordjevićeve in Titove Jugoslavije. </hi>Koper: Lipa, 1995.</bibl>
               <bibl>Prebilič, Vladimir in Damijan Guštin. »Politične in varnostne  razsežnosti informbiroja.« <hi rend="italic">Teorija in
                   praksa</hi> 47, št. 4, (2010): 866–82.</bibl>
               <bibl>Švajncer, Janez. <hi rend="italic">Vojna in vojaška zgodovina
                   Slovencev.</hi>
                   Ljubljana: Prešernova družba, 1992.</bibl>
               <bibl>Tasić, Dmitar. »Slovenija v obrambnih načrtih Zahoda, Jugoslavije in
                   Balkanskega pakta.« <hi rend="italic">Prispevki za novejšo zgodovino</hi> 48,
                   št. 2 (2007): 97–110.</bibl>
               <bibl>Terzić, Milan, ur. <hi rend="italic">Balkanski pakt 1953/1954: zbornik
                   dokumenata</hi>. Beograd: Vojnoistorijski institute, 2005.</bibl>
           </listBibl></div>
           <div type="summary" xml:lang="en">
               <docAuthor>Blaž Torkar</docAuthor>
           <head>BRITISH ESTIMATES OF THE
               YUGOSLAV ARMY’S DEFENCE CAPABILITIES AFTER THE COMINFORM DISPUTE BETWEEN 1948
               AND 1951</head>
           <head>SUMMARY</head>
           <p>Post-war communist Yugoslavia leaned heavily on the Soviet
               Union and established military and political connections with it. In the
               Yugoslav Army, the influence of the Soviet model was dominant, as Soviet
               instructors were present in its ranks, including the headquarters, and the
               Yugoslav Army personnel had been trained in the Soviet Union. Furthermore,
               immediately after the war, the Yugoslav Army started equipping itself with
               weapons from the Soviet Union. With the Cominform Resolution of 1948, however,
               the Communist Party of Yugoslavia was expelled from Cominform and Yugoslavia
               started establishing closer connections with the Western countries. The Yugoslav
               Army had to adapt to the state’s altered military-political position as well:
               the documents regarding its doctrine were changed, and numerous reorganisations
               of its units took place. The British analyses of the Yugoslav defence
               capabilities assessed that the Yugoslav Army was strong in terms of numbers and
               possessed high morale, yet was inadequate in terms of tank and artillery units.
               They also criticised the deficiently educated Yugoslav officers. Similarly as
               the U.S. analyses, the British predicted that in the case of aggression by the
               Soviets and their satellite states, the Yugoslav Army would retreat to the
               Dinaric Alps in the central part of Yugoslavia, from where they could
               successfully fight the enemy with the support of the Western countries. The
               defence would be based on the partisan guerrilla warfare, characteristic of the
               Yugoslav resistance movement during World War II. In the case of Yugoslavia
               being attacked by the Soviet Union and its satellites, the British intended to
               provide military aid to the Yugoslav Army. In the following years, the Yugoslav
               Army – which was renamed as the Yugoslav People’s Army (JLA) with the order of
               the supreme commander of the Yugoslav armed forces Marshal Tito on 22 December
               1951 – received large quantities of military aid, consisting predominantly of
               American, British, and French weapons.
           </p></div>
       </back>
   </text>
</TEI>