<?xml version="1.0" encoding="UTF-8"?><TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Slovenski komunisti o oktobrski revoluciji v obdobju
                    1920–1945<note place="foot" xml:id="ftn2" n="*"> Raziskava je
                        nastala v okviru raziskovalnega programa P6-0281 <hi rend="italic">Idejnopolitični in kulturni pluralizem in monizem na Slovenskem v
                            20. stoletju</hi>, ki ga sofinancira Javna agencija za raziskovalno
                        dejavnost Republike Slovenije iz državnega
                        proračuna.</note></title>
                <author>
                    <name>
                        <forename>Vida</forename>
                        <surname>Deželak - Barič</surname> 
                    </name>
                    <roleName>Dr.</roleName>
                    <roleName>znanstvena sodelavka</roleName>
                    <affiliation>Inštitut za novejšo zgodovino</affiliation>
                    <address>
                        <addrLine>Kongresni trg 1</addrLine>
                        <addrLine>SI – 1000 Ljubljana</addrLine>
                    </address>
                    <email>vida.dezelak-baric@inz.si</email>
                </author>
            </titleStmt>
            <editionStmt>
                <edition><date>2018-03-13</date></edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Kongresni trg 1</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/257</pubPlace>
                <date>2018</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">58</biblScope>
                <biblScope unit="issue">1</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <profileDesc>
            <langUsage>
                <language ident="sl"/>
                <language ident="en"/>
            </langUsage>
            <textClass>
                <keywords xml:lang="en">
                    <term>October Revolution</term>
                    <term>socialist revolution</term>
                    <term>Communist Party of Slovenia</term>
                    <term>Communist Party of Yugoslavia</term>
                    <term>socialism</term>
                    <term>capitalism</term>
                    <term>proletarian democracy</term>
                    <term>strategy and tactics</term>
                    <term>Slovenia</term>
                    <term>1920–1945</term>
                </keywords>
                <keywords xml:lang="sl">
                    <term>oktobrska revolucija</term>
                    <term>socialistična revolucija</term>
                    <term>Komunistična stranka Slovenije</term>
                    <term>Komunistična stranka Jugoslavije</term>
                    <term>socializem</term>
                    <term>kapitalizem</term>
                    <term>proletarska demokracija</term>
                    <term>strategija in taktika</term>
                    <term>Slovenija</term>
                    <term>1920–1945</term>
                 </keywords>
            </textClass>
        </profileDesc>
        <revisionDesc>
            <listChange>
                <change>
                    <date>2018-05-14</date>
                    <name>Neja Blaj Hribar</name>
                    <desc>Pretvorba iz DOCX v TEI, dodatno kodiranje</desc>
                </change>
            </listChange>
        </revisionDesc>
    </teiHeader>
    <text>
        <front>
            <docAuthor>Vida Deželak Barič<note place="foot" xml:id="ftn1" n="**"> <hi rend="bold">Dr., znanstvena sodelavka, Inštitut za novejšo zgodovino, Kongresni trg 1, SI-1000 Ljubljana, <ref target="mailto:vida.dezelak-baric@inz.si">vida.dezelak-baric@inz.si</ref></hi></note></docAuthor>
            <docImprint>
                <idno type="cobissType">Cobiss tip: 1.01</idno>
                <idno type="UDC">UDK: 323.272(47)"1917":329.15(497.4)”1920/1945”</idno>
            </docImprint>
            <div type="abstract" xml:lang="sl">
                <head>IZVLEČEK</head>
                <p><hi rend="italic">Prispevek obravnava percepcijo in prezentacijo pomena oktobrske
                    revolucije v krogu slovenskih komunistov v obdobju 1920–1945. Temelji predvsem
                    na sočasnem legalnem in ilegalnem tisku, ki ga je izdajala komunistična stranka
                    in je bil vsaj delno dostopen širšemu krogu bralcev. Analiza gradiva izkazuje
                    izjemno afirmativen odnos do oktobrske revolucije, saj so jo slovenski komunisti
                    kot del jugoslovanske komunistične stranke in mednarodnega komunističnega
                    gibanja pod okriljem Kominterne smatrali za najpomembnejši prelom v zgodovini
                    človeštva. Ob obletnicah revolucije so ponavljajoče poudarjali temeljna načela,
                    ki so pod vodstvom boljševiške stranke omogočila zmagovito izpeljavo revolucije
                    in nato na tej osnovi uveljavitev socializma v Sovjetski zvezi. Medtem ko so med
                    obema svetovnima vojnama poudarjali predvsem napredek na gospodarskem, kulturnem
                    in socialnem področju, so med drugo svetovno vojno poudarjali moč sovjetske
                    države in njene Rdeče armade, ki se je bila sposobna upreti Hitlerju, vendar je
                    tudi ta moč utemeljena na »pridobitvah« Oktobra.</hi></p>
                <p><hi rend="italic">Ključne besede: oktobrska revolucija, socialistična revolucija,
                    Komunistična stranka Slovenije, Komunistična stranka Jugoslavije, socializem,
                    kapitalizem, proletarska demokracija, strategija in taktika, Slovenija,
                    1920–1945</hi>
                </p>
            </div>
            <div type="abstract" xml:lang="en">
                <head>ABSTRACT</head>
                <head>SLOVENIAN COMMUNISTS ON THE OCTOBER REVOLUTION BETWEEN 1920 AND 1945</head>
                <p><hi rend="italic">The contribution focuses on the perception and presentation of the
                        October Revolution's significance in the circle of Slovenian communists between
                        1920 and 1945. It is based especially on the contemporaneous mainstream and
                        underground press, published by the Communist Party and at least partly
                        available to a wider circle of readers. The analysis of the materials reveals an
                        extremely affirmative attitude towards the October Revolution, since the
                        Slovenian communists, as a part of the Yugoslav Communist Party and the
                        international communist movement under the auspices of the Comintern, deemed it
                        to be the most important watershed in the human history. At every anniversary of
                        the Revolution, the Slovenian communists would repeatedly emphasise the
                        fundamental principles that had enabled the victorious triumph of the Revolution
                        under the leadership of the Bolshevik Party as well as the subsequent
                        implementation of socialism in the Soviet Union. During the period between both
                        world wars, the Slovenian communists would particularly underline the progress
                        in the economic, cultural and social field; while during World War II they kept
                        emphasising the power of the Soviet state and its Red Army, which was capable of
                        confronting Hitler and whose power was also based on the October's
                        "accomplishments".</hi></p>
                <p><hi rend="italic">Keywords: October Revolution, socialist revolution, Communist Party
                    of Slovenia, Communist Party of Yugoslavia, socialism, capitalism, proletarian
                    democracy, strategy and tactics, Slovenia, 1920–1945</hi>
                </p>
            </div>
        </front>
        <body>
           <div><head>I.</head>
            <p> Glede na v naslovu navedeni politični subjekt, ki je vzpostavil in vzdrževal odnos
                do Oktobra in njegove dediščine med obema svetovnima vojnama ter med drugo svetovno
                vojno, prispevek pričakovano govori o tem odnosu v afirmativnem smislu in ima namen
                predstaviti takratno avtentično misel slovenskih komunistov (razumljivo bistveno
                utemeljeno v mednarodnem komunističnem gibanju) o tem vprašanju. V naznačenem
                obdobju sta namreč jugoslovanska komunistična stranka in z njo njen slovenski del
                ves čas neomajno vzdrževala ideološko pogojeno idealizirano podobo oktobrske
                revolucije, ki sta jo imela za prelom v človeški zgodovini, ki je »odrešil človeštvo
                na eni šestini zemeljske površine«, in naglašala boljševiško revolucionarno vlogo
                Lenina ter Stalina, kar je vodilo tudi k vzpostavljanju kulta obeh osebnosti. Očitna
                sta vera v socializem in doktrinaren odnos, kjer v miljeju boljševiško zahtevane
                enotnosti ni bilo prostora za kritično presojo posameznih procesov.</p>
            <p>Odnos do oktobrske revolucije je bil večplasten. Na eni strani se je gibal v
                notranjem strankarskem obsegu, na drugi pa v širšem javnem prostoru. Slednji je bil
                vse prej kot enoznačen, saj je bil vsaj na manifestativni ravni v veliki meri
                pogojen z izrednimi razmerami, v katerih je v času Kraljevine SHS/Jugoslavije
                delovala Komunistična stranka Jugoslavije (KSJ), torej z njeno izločitvijo iz
                javnega življenja kmalu po njeni ustanovitvi, s specifičnimi razmerami v času
                okupacije med drugo svetovno vojno, vseskozi pa s strateškimi in taktičnimi
                usmeritvami Kominterne in sovjetskega državnega vodstva. </p>
            <p>Percepcija in navdih oktobrske revolucije sta bila seveda integrirana v temelje
                komunističnega gibanja, vendar je ta dimenzija še posebej razločno prihajala do
                izraza ob posebnih trenutkih, kamor lahko štejemo obeleževanje obletnic revolucije
                pa tudi obletnic Leninove smrti, ustanovitve Rdeče armade itd. Obletnice, ki so jih
                slovenski komunisti redno obeleževali, pa niso imele le prazničnega pomena, ampak so
                bile predvsem nekakšno kristalizacijsko jedro, ob katerem so razčlenjevali temeljna
                vprašanja boljševiške revolucije, vlivali vero v svetovno revolucijo in propad
                kapitalističnega sistema ter predstavljali t. i. vsestranski napredek v sovjetski
                družbi kot temeljno »pridobitev« oktobrske revolucije. Pri tem je stranka občasno
                ravnala taktično, ko je npr. v časopisju objavljala govore sovjetskih voditeljev in
                članke o proslavljanju praznika v Sovjetski zvezi tako, da je z govorom skozi »druga
                usta« skušala ustvariti določeno distanco brez neposrednega propagiranja
                revolucionarne akcije na domačih tleh, čeprav je seveda že sama objava takih zapisov
                dejansko govorila o identifikaciji z izročilom oktobrske revolucije oziroma na njej
                utemeljenem družbenem sistemu. Toda na drugi strani so večkrat razločno poudarjali,
                da je Sovjetska zveza »prava domovina« celega mednarodnega proletariata, torej tudi
                jugoslovanskega. Dežela Oktobra je bila v njihovem pogledu vzor, kažipot in navdih
                komunističnim strankam, delovnemu ljudstvu in vsemu človeštvu v kapitalističnih
                deželah. Vera v svetovno revolucijo je komunistične stranke zavezovala, da so
                branile Sovjetsko zvezo kot »trdnjavo« mednarodne proletarske revolucije, če bi jo
                ogrožal kapitalistični imperializem, zato je do izraza prihajala njihova obramba
                politike in usmeritev boljševiške partije, Sovjetske zveze ter Kominterne.</p>
            <p>Komunistična stranka je bila na Slovenskem ustanovljena dve leti in pol po
                revolucionarnih oktobrskih oziroma novembrskih dogodkih leta 1917 v Rusiji in tej
                časovni razdalji ustrezajo tudi njeni prvi odzivi nanje. Stališče slovenskih
                komunistov do oktobrske revolucije se je povsem razločno izoblikovalo na drugem
                kongresu jugoslovanskih komunistov junija 1920 v Vukovarju, ko je bila ustanovljena
                KSJ, katere sestavni del je bila tudi komunistična stranka na Slovenskem, in na
                katerem so sprejeli program, ki je temeljil na programu ruske boljševiške stranke in
                    Kominterne.<note place="foot" xml:id="ftn3" n="1"> Janko Pleterski et al., <hi rend="italic">Zgodovina Zveze komunistov Jugoslavije</hi> (Ljubljana:
                    Komunist in Državna založba Slovenije, 1986), 74–76.</note> Vukovarski program
                je bil jugoslovanskim in s tem slovenskim komunistom vodilo nadaljnjih 28 let, tj.
                do petega kongresa Komunistične partije Jugoslavije leta 1948, in je razumljivo
                določal odnos do Oktobra. </p>
            <p>Program govori o rušenju imperialističnega reda in nastopu dobe svetovne proletarske
                revolucije, pogojene ter izzvane z razvojem gospodarske krize kapitalizma in
                razrednim ozaveščanjem proletariata, ki je poklican, da namesto kapitalistične
                vzpostavi komunistično ureditev, uniči oblast kapitala, onemogoči vojne, zbriše meje
                med državami, preobrazi svet v veliko skupnost, udejanji bratsko solidarnost in
                osvoboditev narodov. Izkušnje vseh meščanskih revolucij, kakor tudi ruske revolucije
                naj bi potrjevale, da je novo družbeno ureditev mogoče udejanjiti samo v socialni
                vojni teptanih množic proti vladajočemu razredu in da socializma ni mogoče
                uresničiti na temelju meščanske demokracije ter parlamentarnih institucij, temveč
                samo na podlagi delavskih sovjetov, ki združujejo fizične delavce in izobražence
                mest ter vasi, zainteresirane za novo ureditev, v kateri imajo vso zakonodajno in
                izvršno oblast. Meščanska demokracija naj bi bila le prikrita meščanska diktatura,
                medtem ko je oblast sovjetov oblika državne oblasti, ki proletariatu omogoča
                zavarovanje njegovih pravic, svobodo in proletarsko demokracijo. Vodilna vloga
                proletariatu pripada zato, ker je najbolje organiziran in politično usposobljen,
                sovjetska oblast pa tudi polproletariatu in vaški revščini omogoča, da izboljšata
                svoj položaj. Naloga jugoslovanskih komunistov je z besedami in dejanji pripeljati
                delavske množice do spoznanja, da za delovno človeštvo ni drugega izhoda kot
                revolucionarni boj vse do vzpostavitve diktature proletariata v obliki sovjetskih
                republik in da se je treba z vsemi sredstvi boriti proti nasilju kapitala. Rečeno je
                še, da bosta delavstvo in komunistična stranka (ki je po definiciji avantgarda
                delavskega razreda!) do končne osvojitve politične oblasti izkoriščala politične
                pravice v meščanski državi in postavljala zahteve za pravno in politično enakost.
                Med cilji, za katere se bo KSJ borila, je na prvem mestu zapisana ustanovitev
                sovjetske republike (poleg vzpostavitve ljudske in rdeče vojske, izvedbe
                ekspropriacije in socializacije proizvodnje in trgovine, ločitve cerkve od države,
                obvezne in znanstvene vzgoje mladine obeh spolov itd.), kajti izkušnja ruske
                revolucije uči, da se prehod od kapitalizma k socializmu vrši na temelju diktature
                proletariata v obliki sovjetske oblasti in da samo sovjetska republika uresničuje
                vladavino delovnega ljudstva, ona daje zakonodajno, izvršno in sodno oblast
                delovnemu ljudstvu (enotnost oblasti!), ki je organizirano v delavskih, kmečkih in
                vojaških svetih. Rečeno je še, da je vsaka misel na uveljavitev socializma na
                temelju kompromisov z buržoazijo v okviru buržoazne demokracije utopija, da je
                komunistična stranka načelni nasprotnik parlamentarizma in da po osvojitvi politične
                oblasti proletariat parlamentarizma ne bo upošteval kot možnosti.<note place="foot" xml:id="ftn4" n="2"> Ubavka Vujošević, ur., <hi rend="italic">Drugi (vukovarski)
                        kongres KPJ. Izvori za istoriju SKJ</hi> (Beograd: Komunist, 1983), 74–86,
                    dok. 5.</note></p>
            <p>V vukovarski resoluciji o političnem položaju in nalogah komunistov je rečeno, da bo
                KSJ v boju za uresničitev svojega programa uporabljala vsa revolucionarna sredstva
                glede na razmere in potrebe. Ne odreka se niti onim najmočnejšim in najtežjim niti
                onim, ki imajo trenutno v revolucionarnem položaju drugovrsten pomen.<note place="foot" xml:id="ftn5" n="3"> Ibid., 99, dok. 7.</note> V sprejetem statutu
                je bilo poudarjeno načelo, da ima KSJ kot član Kominterne dolžnost po poti
                nepomirljive razredne borbe, skozi diktaturo proletariata izvršiti polno osvoboditev
                delavskega razreda in vseh tlačenih slojev delovnega ljudstva na temelju
                vzpostavitve komunistične družbe namesto kapitalistične.<note place="foot" xml:id="ftn6" n="4"> Ibid., 119, dok. 9.</note> In za »najsvetejšo« dolžnost so
                imeli, da ruskim delavcem in kmetom, ki s svojim herojskim zadržanjem v
                rusko-poljski vojni približujejo dan svetovne proletarske revolucije, s kongresa
                pošljejo »revolucionarni komunistični pozdrav«.<note place="foot" xml:id="ftn7" n="5"> Ibid., 148, dok. 15.</note></p></div>
            <div><head>II.</head>
            <p>Slovenski komunisti so se z obletnico oktobrske revolucije prvič srečali novembra
                1920. V značilno razredno obarvanem članku so v <hi rend="italic">Rdečem
                    praporu</hi> zapisali, kako je pred tremi leti na hitro in skoraj brez žrtev
                »močna roka združenega delavca in revnega kmeta pometla gnilo vlado kapitalistov in
                veleposestnikov ter njihovih socijaldemokraških podrepnikov« in vzpostavila nov tip
                države, sovjetsko republiko. Tako se je začela »socijalistična, proletarska
                revolucija, ki je začela rušiti svetovni kapitalistični sistem po železnih družabnih
                zakonih, ki je začela osvobojevati zatirane razrede in narode Rusije, ki si je
                zapisala na svoje rdeče zastave osvoboditev vseh potlačenih razredov in narodov
                izpod jarma imperializma. […] Ogromno delo sovjetske revolucije je kot jarko solnce
                zasijalo po celi Evropi in prebudilo speče množice na celem svetu.« Kljub težkim
                bojem z notranjim in zunanjim nasprotnikom, ki so sledili zmagi revolucije, je
                sovjetska Rusija preživela najtežjo politično-gospodarsko krizo, evropski
                proletariat, ki je do tedaj izražal simpatije do sovjetske republike, pa je v vseh
                državah začenjal »odločilni razredni boj«. Podana je ocena, da obstajajo »vsi
                materijalni predpogoji za proletarsko revolucijo«, kajti komunistično gibanje in moč
                delavskega razreda se v svetu nezadržno krepita in svetovni proletariat »z
                občudovanjem gleda na veliko idejo ruskega proletariata, storjeno v treh letih
                njegove oblasti. Od tod črpa pouke in moči za poslednji odločilni boj«. Obletnico
                revolucije bo jugoslovanski proletariat najlepše proslavil, »če v dejanju izvojujemo
                uspešno neposredni boj proti naši domači buržoaziji, pri volitvah v konstituanto,
                boj, ki nas bo izvežbal in pripravil na poslednji in odločilni boj proti kapitalizmu
                za uzpostavitev sovjetske republike Jugoslavije«. Poudarjena je zahteva za
                solidarnost mednarodnega proletariata z ruskim, ker ta potrebuje širšo podporo v
                izpolnjevanju svojih nalog.<note place="foot" xml:id="ftn8" n="6"> »Triletnica
                    delavsko-kmečke ruske republike,« <hi rend="italic">Rdeči prapor</hi>, 6. 11.
                    1920, 1.</note>
            </p>
            <p>Ob osmi obletnici revolucije so npr. podčrtali pomen oktobrske revolucije v procesu
                diferenciacije oziroma razkola delavskega gibanja in to priložnost izkoristili za
                obračun s svojim bolj ali manj stalnim nasprotnikom, tj. socialno demokracijo.
                Tedanje glasilo slovenskih komunistov –
                <hi rend="italic" xml:space="preserve">Delavsko-kmetski list – </hi>je sporočalo, da
                je oktobrska revolucija predstavljala začetek konca vojne in da je s svojimi gesli
                »Mir, delavska kontrola, zemlja!« postala izhodišče za nastanek revolucionarnega
                političnega in sindikalnega gibanja vsega sveta; postala je zgodovinski mejnik v
                delavskem gibanju, saj je to prisilila, da se jasno opredeli do vprašanja: za ali
                proti revoluciji, za ali proti nadvladi proletariata, za ali proti sovjetski Rusiji.
                Z uspehi v sovjetski državi se namreč z vedno večjo jasnostjo in trdnostjo
                kristalizira »resnično revolucionarno delavsko gibanje, ki je spojeno ideološko in
                politično z vodilnim ruskim proletariatom. Oktobrska revolucija je postavila
                internacionalno delavsko gibanje <hi rend="italic">praktično</hi> pred ona
                vprašanja, ki so se mogla skozi dolga desetletja postavljati le <hi rend="italic">teoretično</hi>«. Dokler je vprašanje revolucionarnih metod ostajalo le na
                ravni teorije, naj bi se zanje izrekla vrsta teoretikov druge internacionale, ki so
                kasneje postali »odpadniki«, med katerimi naj bi bil najznačilnejši Karl Kautsky, ki
                je nekoč »precej pravilno kazal pot k oblasti; vendar je to delal v času, ko je bil
                delavski razred še precej oddaljen od oblasti. Ko pa je to vprašanje vstalo pred
                proletariatom praktično, je šel ta teoretik v koruzo in si je začel izmišljati novo
                teorijo, po kateri je med kapitalistično in socialistično družbo perioda <hi rend="italic">koalicijskih</hi> (delavsko-meščanskih) vlad.« Nasprotno pa je
                oktobrska revolucija »približala množicam vprašanje oblasti«. Vprašanje oblasti pa
                »ni teorija, temveč življenja polna praksa, ni abstraktno premotrivanje socializma,
                temveč poskus realnega, praktičnega približanja socializmu; to ni grožnja
                buržoaziji, ampak je strmoglavljenje buržoazije. To ni sen o ustvarjanju lastne
                države, ampak resnična zgraditev lastne države, jasen dokaz za to, da je postalo
                delavstvo razred zase. Oktobrska revolucija je dokazala tudi to, da delavski razred
                lahko izhaja brez buržoazije, dočim skuša socialna demokracija dokazovati, da
                delavski razred ne more izhajati brez buržoazije.« Kakor mnogokrat prej in kasneje
                sta do izraza prihajali fascinacija nad velikostjo in močjo sovjetske dežele in vera
                v socializem, kajti poudarjeno je bilo, da ima mednarodno delavsko gibanje na voljo
                tudi ogromno teritorialno oporo, ki obsega »eno šestino cele zemeljske krogle«, tj.
                ozemlje Rusije in priključenih republik, kjer se »razvijajo take nove možnosti, da o
                njih ne more niti sanjati meščanski svet in z njim združena mednarodna socialna
                    demokracija«.<note place="foot" xml:id="ftn9" n="7"> »Internac(ionalno) delavsko
                    gibanje in ruska revolucija,« <hi rend="italic">Delavsko-kmetski list</hi>, 12.
                    11. 1925, 2.</note>
            </p>
            <p>Ob isti priložnosti je <hi rend="italic">Delavsko-kmetski list</hi> zapisal, da sta
                oktobra 1917 nad ogromno rusko državo zavladala srp in kladivo, da sta na razvalinah
                carističnega absolutizma ruski delavec in kmet začela zidati novo državno stavbo –
                sovjete. Zmaga ruskega proletariata je za proletariat celega sveta pomenila
                »največji dogodek v svetovni zgodovini«, ruski proletariat je premagal vse težave in
                ovire, Rusija pa je postala »velika in močna država, ki s samozavestjo stopa na
                internacionalno areno«. Poudarjena je edinstvenost oktobrske revolucije, ker sta v
                njej delavec in reven kmet prvič v svetovni zgodovini z oboroženo vstajo uničila
                oblast kapitalizma, vzpostavila diktaturo proletariata in oblast tudi obdržala v
                svojih rokah. Namesto absolutizma in meščanske demokracije je ruski proletariat
                ustvaril sovjetsko demokracijo in vsa oblast in ogromno bogastvo velike Rusije je v
                rokah tistih, ki so še pred nekaj leti bili sužnji in reveži. Izenačila je ljudi v
                vseh človeških in državljanskih pravicah, država pa zaznamuje velikanske uspehe na
                področju obnove gospodarskega življenja, za katero je značilen bujni razvoj
                industrije in kmetijstva (pri čemer se ni govorilo o ceni, ki jo je za ta razvoj
                plačal sovjetski človek), kar vpliva na izboljšanje ekonomskega, socialnega in
                kulturnega položaja delavcev. Z zadružništvom pod vodstvom proletariata bo postopno
                obvladala celo gospodarsko življenje in ustvarila njegovo polno organizacijo na
                socialističnih temeljih. Poleg tega je sovjetska Rusija rešila eno najpomembnejših
                vprašanj, tj. nacionalno vprašanje, in omogočila vsem narodom, ki so bili pod carsko
                Rusijo brezpravni, da se osamosvojijo v lastnih republikah, in jih združila v Zvezo
                socialističnih sovjetskih republik. Zato zasužnjeni narodi v Rusiji vidijo svojo
                zaščitnico in zaveznico v boju proti svojemu izkoriščevalcu, kapitalističnemu
                imperializmu, kapitalistične države pa svojega smrtnega sovražnika, najaktivnejša na
                tej protiboljševiški fronti pa je druga internacionala, ki v Jugoslaviji na račun
                Rusije širi »ostudne laži«. Ker postaja sovjetska država močan dejavnik v mednarodni
                politiki, je naloga jugoslovanskega proletariata prizadevati si, da jugoslovanska
                država obnovi diplomatske in gospodarske stike z Rusijo ter izžene rusko »belo«
                    emigracijo.<note place="foot" xml:id="ftn10" n="8"> »Osemletnica obstoja
                    Sovjetske Rusije,« <hi rend="italic">Delavsko-kmetski list</hi>, 12. 11. 1925,
                    1.</note>
            </p>
            <p>Naslednje leto so ob obletnici npr. zapisali: »Izraziti naših misli in čustev ne
                smemo. Zato naj govorijo dejstva.« Pri tem so gotovo mislili na oblastni pritisk in
                ilegalni položaj, ki je komunistom oteževal neposredno javno govorico o tej
                tematiki. Zato so se preusmerili ali začeli dajati opazen poudarek predstavljanju
                dosežkov v sovjetski družbi.<note place="foot" xml:id="ftn11" n="9"> »Devet let
                    sovjetske Unije,« <hi rend="italic">Enotnost</hi>, 11. 11. 1926, 1.</note> To je
                bila potem stalnica, kako na podlagi statističnih in drugih pokazateljev predstaviti
                sovjetski napredek, ta pa je bil v njihovi percepciji seveda mogoč le na temelju
                korenitih sprememb, ki jih je omogočila uspešno izvedena revolucija.<note place="foot" xml:id="ftn12" n="10"> »10 let delavsko-kmečke
                    vlade,«<hi rend="italic" xml:space="preserve"> Enotnost</hi>, 11. 11. 1927, 1.
                    »10 let delavsko-kmečke
                    vlade,«<hi rend="italic" xml:space="preserve"> Enotnost</hi>, 25. 11. 1927, 1.
                    »10 let delavsko-kmečke
                    vlade,«<hi rend="italic" xml:space="preserve"> Enotnost</hi>, 2. 12. 1927, 3.
                    »Ob 10-letnici – 7 urni delavnik v USSR,« <hi rend="italic">Enotnost</hi>, 4.
                    11. 1927, 1. »Ustroj Unije Socialističnih Sovjetskih Republik
                    (USSR),«<hi rend="italic" xml:space="preserve"> Enotnost</hi>, 4. 11. 1927,
                    2.</note> Tako so pomen oktobrske revolucije utemeljevali na aktualizirani
                osnovi in zlasti obletnice so bile edinstvena priložnost za predstavitev dosežkov
                sovjetske družbe na gospodarskem, socialnem, kulturnem, znanstvenem in drugih
                področjih, ko so dokazovali nenehen napredek sovjetske družbe, ki v nasprotju s
                kapitalističnimi deželami ne pozna kriz, in edino socialističnemu sistemu
                prerokovali prihodnost.</p>
            <p>Med svetovno gospodarsko krizo na prelomu iz dvajsetih v trideseta leta so v zvezi s
                pomenom oktobrske revolucije govorili o »bujni« socialistični izgradnji, o velikem
                »revolucionarnem poletu izgradnje socializma«, o napredku in krepitvi moči, ki jo
                doživlja Sovjetska zveza kljub mednarodni blokadi. Medtem ko se v deželi sovjetov na
                vseh področjih zmagovito uveljavlja socialistični red in izginjajo zadnje sledi
                kapitalističnega razreda, pa naj bi cel kapitalistični svet preživljal »črne dni«. V
                kriznih razmerah so prepoznali priložnost za krepitev Komunistične internacionale in
                njenih sekcij, naloga jugoslovanskih komunistov v nastalem revolucionarnem položaju
                pa je boljševizirati komunistično stranko, jo organizacijsko in politično okrepiti,
                rušiti »vojaško-fašistično« diktaturo kralja Aleksandra in stranko usposobiti, da še
                močneje deluje v smislu obrambe Sovjetske zveze – »mednarodne delavske
                    domovine«.<note place="foot" xml:id="ftn13" n="11"> »13-godišnjica ruske
                    revolucije,« <hi rend="italic">Proleter</hi>, november 1930, 87. </note></p>
            <p> Skladno z navedenimi ocenami so v začetku tridesetih let dopovedovali, da je
                oktobrska revolucija razdelila svet na dva nasprotujoča si svetova, na svet
                kapitalizma in svet socializma. V dotedanjem boju med omenjenima svetovoma se je
                Sovjetska zveza »končno utrdila na pozicijah socializma«, zgodovina pa naj bi
                potrdila, da sistem planske proizvodnje zagotavlja možnost razvoja, medtem ko
                kapitalistični sistem, »sistem kaosa«, ustvarja bedo in stisko. »Kapitalizem pomeni
                propad človeštva, socializem njegovo rešitev in bodočnost.«<note place="foot" xml:id="ftn14" n="12"> »Borba dvaju svijetova,« <hi rend="italic">Proleter</hi>,
                    december 1932, 161.</note>
            </p>
            <p>Leta 1935 so objavili proglas izvršnega odbora Kominterne, ki je standardno poudaril,
                da je socialistična oktobrska revolucija odprla novo ero v zgodovini človeštva po
                poti oborožene vstaje delavcev ob pomoči kmetov, da je bila organizirana na temelju
                dolgoletnega boja delavstva pod vodstvom boljševiške partije proti vladajočim
                razredom in nepomirljivega boja boljševikov proti sporazumaškim, reformističnim
                menjševikom in socialnim revolucionarjem. Oblast sovjetov je omogočila zmago
                delavstva v državljanski vojni in uveljavitev »najširše demokracije«. Sovjetska
                oblast je po poti industrializacije na podeželju izbojevala zmago kolektivizacije in
                vodi k zmagi drugega petletnega plana, izgradnje brezrazredne socialistične družbe.
                Sovjetska zveza je dokaz, kaj lahko doseže delavski razred, kadar ima oblast v
                rokah, tudi v tehnično in kulturno zaostali družbi. Sovjetska država, trdnjava
                zmagovitega socializma, trdnjava miru, kovačnica nove socialistične kulture, je
                oporišče svetovne proletarske revolucije, socialistična domovina delavcev in
                zatiranih narodov vsega sveta, »svetilnik, ki kaže pot zmučenemu človeštvu iz
                kapitalističnega suženjstva«. V ozračju vojne nevarnosti poziva mednarodno delavstvo
                na enotno borbo »pod rdečo zastavo Marxa, Engelsa, Lenina, Stalina, okoli zastave
                Komunistične Internacionale« proti vojni nevarnosti, fašizmu in buržoaziji.<note place="foot" xml:id="ftn15" n="13"> »17. godina Oktobarske revolucije. Iz
                    proglasa Izvršnog Odbora Komunističke Internacionale,« <hi rend="italic">Proleter</hi>, januar 1935, 336.</note></p>
            <p>Seveda niso mogli mimo vprašanja, ki se je ponujalo samo od sebe, tj. vprašanja
                vzporejanja pomena francoske in oktobrske revolucije. Skladno s komunistično
                percepcijo, po kateri je bila oktobrska revolucija najpomembnejši dogodek v
                zgodovini človeštva, so leta 1928 nedvoumno zapisali: »Novemberska ruska revolucija
                znači neprimerno večji prelom v zgodovini človeštva od preloma, ki ga označuje
                velika francoska revolucija l. 1789, kajti ona znači prelom od kapitalističnega k
                socialističnemu družabnemu redu. Medtem ko je francoska revolucija v silnem navalu
                ljudskih množic zrušila plemsko-cerkveni fevdalizem in po petih letih (1789 do 1794)
                imela za rezultat vladavino buržuaznega razreda, pa velika ruska revolucija sedaj že
                enajst let v borbi z vsem kapitalističnim svetom gradi nov družabni red, socializem,
                v katerem ni mesta zatiranju razreda nad razredom, človeka nad človekom, v katerem
                bo delovno človeštvo kot celota uživalo plodove svojega skupnega dela, svojega s
                skupnimi silami doseženega premaganja prirode. Ruska revolucija je nastop
                najrevolucionarnejšega razreda v zgodovini človeštva, proletariata, katerega
                zgodovinska naloga je, da upostavi brezrazredno družbo.« In ponovno so poudarili, da
                je ruska revolucija na velikem ozemlju Unije socialističnih sovjetskih republik
                osvobodila vse narode, jim dala polno pravico samoodločbe in s tem pokazala, da more
                edinole proletariat rešiti nacionalno vprašanje. Osvobodila je ženo in uvedla njeno
                resnično enakopravnost. Ustvarila je nov tip države, v kateri »roparska buržoazija«
                nima nobenega deleža v vladi, v kateri se razvija »resnična proletarska demokracija,
                resnična samovlada delovnih množic«, ki razpolagajo s produkcijskimi sredstvi
                nekdanjih bogatinov. Usposobila je proletariat, ki je v zvezi s kmeti premagal
                gospodarsko razsulo, ki so ga povzročile prva svetovna vojna, državljanska vojna in
                mednarodna blokada, da je dosegel gospodarski napredek ter na tej osnovi v veliki
                meri izboljšal svoje materialno in kulturno blagostanje. »Rezultati vlade delavcev
                in kmetov v Rusiji so najhujša obtožba kapitalističnega izkoriščanja in
                imperialističnega zatiranja. Zato je Sovjetska Unija bojkotirana od kapitalističnega
                sveta, osovražena od buržuazije, pa tudi ljubljena od zatiranih delovnih ljudstev in
                narodov, ki se hočejo osvoboditi jarma kapitalističnega izkoriščanja in nacionalnega
                zatiranja. Zato kuje in snuje mednarodni imperializem vojni pohod proti Sovjetski
                Uniji, da bi jo strl…«<note place="foot" xml:id="ftn16" n="14"> »7. XI. 1917 – 7.
                    11. 1928: Zmaga delavsko-kmečke revolucije v Rusiji je začetek gradbe novega
                    socialističnega družbenega reda,« <hi rend="italic">Enotnost</hi>, 9. 11. 1928,
                    1.</note></p>
            <p>Tudi ob obletnicah Leninove smrti (21. januar 1924) so razčlenjevali njegovo
                revolucionarno vlogo, priložnost za odpiranje vprašanja pomena in načina izvedbe
                oktobrske revolucije, saj je bil Lenin sinonim zanjo. Kmalu po njegovi smrti so npr.
                objavili razpravo, ki je pojasnjevala osnovna načela in cilje sledečih Leninovih
                naukov: končni cilj delavskega gibanja je popolno uničenje razredne družbe; k temu
                cilju lahko delavski razred gre samo po poti razrednega boja proti vladajočemu in
                zatirajočemu razredu buržoazije; razredni boj vodita revolucionarni proletariat in
                revolucionarna mladina; revolucionarni proletariat stoji v nasprotju z vsemi drugimi
                strankami in se od socialne demokracije kot druge delavske stranke razločuje po tem,
                da se v svoji teoriji in praksi drži načela razrednega boja, medtem ko imajo
                socialdemokrati to načelo »samo na jeziku«, ne pa tudi v svojem praktičnem delu, saj
                se njihova politika giblje v okviru kapitalizma in meščanskega parlamentarizma, kar
                pomeni oviranje in sabotažo razrednega boja proletariata proti buržoaziji, zaradi
                česar so jim tudi odrekali pravico do imena delavske stranke. Po navedenih načelih
                je bila izvedena ruska proletarska revolucija, ki je jasno potrdila, da je za zmago
                potrebna <hi rend="italic">revolucionarna</hi> stranka (ne samo stranka), v kateri
                mora biti organiziran najbolj zavedni del delavskega razreda, ona pa se mora
                zavedati, da je njena naloga v razrednem boju voditi ves proletariat. Tudi rešitev
                kmečkega in agrarnega vprašanja je mogoča le na temelju proletarske revolucije, boj
                delavskega razreda pa osvobojuje tudi nacionalno in se mora pridružiti nacionalno
                zatiranim narodom. Njegova naloga je še boj proti buržoaznemu militarizmu.<note place="foot" xml:id="ftn17" n="15"> »Leninizem,« <hi rend="italic">Delavsko-kmetski list</hi>, 28. 1. 1926, 1.</note>
            </p>
            <p>Tik pred napadom na Jugoslavijo je <hi rend="italic">Ljudska pravica</hi> ob
                obletnici Leninove smrti objavila precej vznesen zapis, ki govori o Leninovih
                nadčloveških lastnostih in njegovi epohalni zgodovinski vlogi. Po tem zapisu je
                Lenin bil človek, ki je: z nadčloveško bistrovidnostjo razumel svoj čas in vse svoje
                življenje in delo posvetil boju za osvoboditev delovnega človeštva; bil v tej borbi
                trd in neizprosen v načelih, nepopustljiv do sovražnika, obenem pa poln očetovske
                ljubezni do trpečega ljudstva in najboljši tovariš in prijatelj; bil vzor junaštva
                in odločnosti v borbi, človek velikih dejanj in misli, obenem pa vzor skromnosti,
                potrpljenja in vztrajnega podrobnega dela; pravilno razčlenil čas propadanja
                kapitalizma in s tem razredne družbe, da se še vedno ves svet uči iz njegovih knjig;
                pokazal, kaj more in kaj mora delavski razred storiti v tej dobi; delavstvu
                razjasnil, kje so njegovi zavezniki – kmetje, zatirani narodi – in kako jih
                pridobiti za osvobodilni boj; delovnemu kmečkemu ljudstvu pokazal edino pravo pot
                osvoboditve izpod jarma tlačanstva in kapitalizma; naučil delovno ljudstvo, kako se
                mora organizirati za ta boj; sam organiziral prvo delavsko stranko nove vrste –
                boljševiško stranko – in po načelih te stranke ustanovil stranko proletariata vsega
                sveta – Komunistično internacionalo; odkril obliko delavske oblasti, diktaturo
                proletariata – sovjetsko oblast; vodil prvo zmagovito proletarsko revolucijo,
                ustanovil prvo delavsko-kmečko državo, to državo vodil v burnih časih državljanske
                vojne in dosegel zmago nad belimi armadami in imperialisti; izdelal načrt za
                gospodarsko politiko te države, načrt, po katerem je njegov pomočnik in nadaljevalec
                dela – Stalin – povedel sovjetske narode v socializem – družbo brez razredov, brez
                kriz, brezposelnosti in revščine, družbo blagostanja in napredka, prosvete in sreče.
                Pisec ob ogromnem delu, »ki ga je opravil en sam človek – Lenin«, sprašuje bralca
                delavca, »ali si storil tudi ti, kar si mogel, da se konča trpljenje tvojih bratov,
                da zasije sonce svobode delovnemu ljudstvu tvoje dežele in da se združijo vsi narodi
                v skupnem domu svetovne zveze socialističnih republik«, torej ponovno izpove vero v
                svetovno revolucijo oziroma v udejanjenje socializma povsod po svetu.<note place="foot" xml:id="ftn18" n="16"> »Leninov dan,« <hi rend="italic">Ljudska
                        pravica</hi>, sredi februarja 1941, 1.</note>
            </p>
            <p>Tako interpretirana vloga je Leninov pomen prestavila tako rekoč v luč nesmrtnosti,
                in ne sme nas presenetiti, če najdemo članek s takšnim naslovom v osrednjem glasilu
                jugoslovanskih komunistov v tridesetih letih, v <hi rend="italic">Proleterju</hi>.<note place="foot" xml:id="ftn19" n="17"> »Besmrtni Lenjin,«
                        <hi rend="italic">Proleter</hi>, januar-februar 1938, 620, 621.</note> Tudi
                tam so zatrjevali, da je zgodovinski razvoj potrdil, kako so edino komunisti z
                Leninom na čelu na temelju Marxovih naukov pravilno ocenili zgodovinsko etapo
                imperializma in edini pokazali »pravilno pot iz bede, v katero je imperializem
                pahnil človeštvo«.<note place="foot" xml:id="ftn20" n="18"> »Lenjinizam pobjedjuje,«
                        <hi rend="italic">Proleter</hi>, februar 1933, 185.</note>
            </p></div>
            <div><head>III.</head>
            <p>Medtem ko so pomen oktobrske revolucije med svetovnima vojnama utemeljevali na
                idejnopolitični osnovi in aktualizirani ravni dosežkov sovjetske države, kjer so
                poudarjali in dokazovali nenehen napredek sovjetske družbe, ki v nasprotju s
                kapitalističnimi deželami naj ne bi poznala kriz, in edino socialističnemu sistemu
                napovedovali prihodnost, na tej podlagi pa promovirali in branili Sovjetsko zvezo
                kot deželo socializma neizmernega gospodarskega razvoja, vedno večje blaginje in
                narodne enakopravnosti, se je med drugo svetovno vojno tem poudarkom pridružil pomen
                Rdeče armade v protifašističnem nastopu. Poudarjanje njenega bojnega učinka in
                prvenstva v vojaškem nastopu proti silam osi je v kontekstu okupirane Evrope in
                osvobodilnih gibanj težišče pomena revolucije precej samodejno preneslo tudi na
                vojaško oziroma protifašistično področje ter slovenskim komunistom omogočilo, da so
                ideološko-politična vprašanja na morebitni boljševiško revolucionarni osnovi
                nekoliko potisnili v ozadje. Tako je do izraza prihajala dvojna sporočilnost, ko sta
                se poudarjala potencial socialističnega družbenega reda in moč Rdeče armade oziroma
                sovjetske države, oboje pa je vendarle bil nasledek ali rezultat Oktobra, čeprav ni
                nujno, da so to izrecno poudarjali. Oktobrska revolucija je tako med drugo svetovno
                vojno predstavljala predvsem priložnost za predstavitev bojne moči Rdeče armade in
                dosežkov sovjetske države na različnih področjih, ki pa so tudi bila v službi čim
                bolj uspešnega nastopa proti silam osi. Tako dobi pomen oktobrske revolucije v
                razmerah globalne ogroženosti v času druge svetovne vojne novo razsežnost; s tem, ko
                je ruska revolucija omogočila izgradnjo močne socialistične države, ki je ob
                naglaševani enotnosti sovjetskih državljanov bila sposobna upreti se Hitlerju, ki ni
                ogrožal samo nje, temveč celo Evropo, je postala svojevrsten temelj in zagotovilo
                zmage protifašistične koalicije pod zastavo Sovjetske zveze, še posebej pa
                zagotovilo osvoboditve slovanskih narodov in s tem tudi slovenskega, ki v Sovjetski
                zvezi črpa vero in moč za vodenje lastnega boja proti skupnemu sovražniku. </p>
            <p>Ob vseslovanskem shodu v Moskvi avgusta 1941 je tedanje glasilo Komunistične partije
                Slovenije (KPS) <hi rend="italic">Delo</hi> zapisalo, da je velika oktobrska
                socialistična revolucija iz ruskega naroda napravila »baklonosca napredka, postal je
                up in vera vseh tlačenih in zatiranih narodov in ljudi. […] Vse napredno človeštvo
                je ponosno na pridobitve in na uspehe ruskega naroda.« Ta ponos je lasten še zlasti
                slovanskim narodom, ki v sovjetskih uspehih vidijo tudi neomajno jamstvo, da bodo
                sami kmalu doživeli svoje nacionalno vstajenje in bodo svobodni ter enakopravni
                razvijali vse svoje sposobnosti v dobro vsega človeštva. Osvoboditev slovanskih
                narodov je hkrati stvar lepše prihodnosti človeštva.<note place="foot" xml:id="ftn21" n="19"> »Za enotnost slovanskih narodov,« <hi rend="italic">Delo</hi>, september 1941, 97.</note> Ob tem pa je KPS opozorila, da bodo
                narodi samo tedaj, če bodo s svojim lastnim bojem podprli ta skupni boj, ki ga vodi
                Sovjetska zveza, imeli moralno pravico poiskati zaščito in pomoč pri drugih
                slovanskih narodih, ko bodo neposredno na dnevnem redu vprašanja svobode in
                    prihodnosti.<note place="foot" xml:id="ftn22" n="20"> Ibid., 98.</note>
            </p>
            <p>Novembra 1941 je centralni komite KPS na Slovence in še posebej na delovno ljudstvo
                Slovenije naslovil letak, v katerem je spomnil, da delovno ljudstvo vsega sveta 7.
                novembra praznuje svoj <hi rend="bold">»</hi>največji praznik<hi rend="bold">«</hi>
                in da je pred 24 leti ljudstvo Sovjetske zveze »postavilo temelje prvi državi
                delavcev in kmetov – prvi državi svobode in resnične ljudske demokracije«, da so 24
                let narodi Sovjetske zveze ob podpori delovnega ljudstva vsega sveta z gigantskimi
                napori gradili svojo državo. Pod »modrim« Stalinovim vodstvom so zgradili težko
                industrijo, organizirali Rdečo armado in uničili peto kolono. In nato občudujoče
                zapiše o dosežkih: »Ustvarili so mogočno trdnjavo miru, svobode, sreče in
                blagostanja.« Ker pa »roparska grabežljivost, nasilje in izkoriščanje« ne morejo
                živeti ob sreči, blagostanju in enakopravnosti, je nemški fašizem z vso silo
                nastopil proti Sovjetski zvezi, da bi z bliskovito vojno uničil državo »svobode in
                sožitja narodov«. Toda Sovjetska zveza in »slavna delavskokmečka Rdeča armada« nista
                razočarali upov delovnega ljudstva in zatiranih narodov vsega sveta, saj Rdeča
                armada nenehno lomi nemško udarno silo, dokler je ne bo popolnoma uničila, torej
                napove njen poraz. Med svobodoljubnimi narodi naj bi vladalo splošno prepričanje, da
                je edino Sovjetska zveza z Rdečo armado sposobna uničiti fašizem in človeštvu
                zagotoviti boljšo prihodnost. Ob spoznanju, da prihaja ura osvoboditve, vstajajo
                zlasti slovanski narodi, zavedajoč se, da jim pod vodstvom velikega ruskega naroda
                pripada prihodnost kot nosilcem »nove družbe, nove kulture, lepšega življenja, miru,
                sreče in blagostanja«. Praznik oktobrske revolucije, ko se hkrati odloča tudi o
                usodi slovenskega naroda, naj bo imperativ, da se boju Sovjetske zveze in
                svobodoljubnega sveta za zlom fašizma pridruži ves slovenski narod. Ob 7. novembru,
                ki ga centralni komite KPS opredeli kot »veliki simbol osvobodilne borbe«, torej
                spremeni vsebinski ali simbolni pomen Oktobra, KPS poziva delavce, kmete in delovno
                ljudstvo Slovenije, da zanetijo požar vsenarodnega upora, krepijo Osvobodilno fronto
                slovenskega naroda (OF), množično mobilizirajo v partizanske enote in v Narodno
                zaščito za obrambo slovenskih mest in vasi.<note place="foot" xml:id="ftn23" n="21">
                    Tone Ferenc et al., ur., <hi rend="italic">Dokumenti ljudske revolucije v
                        Sloveniji, knjiga 1</hi> (Ljubljana: Inštitut za zgodovino delavskega
                    gibanja, 1962), 165–67, dok. 73. </note>
            </p>
            <p>Objavljali so govore Stalina ali drugih sovjetskih voditeljev, ki so jih imeli ob
                obletnicah revolucije, vendar je zanje značilno, da povsem v ospredje stopa vojna
                tematika. Tako je leta 1941 Stalin govoril o težki preizkušnji, ki jo preživlja
                Sovjetska zveza, da pa je Hitlerjev načrt bliskovite vojne proti njej propadel in da
                mu tudi s »strašilom revolucije« ni uspelo pritegniti Velike Britanije in Združenih
                držav Amerike v protisovjetsko koalicijo. Sovjetska zveza je tako znova potrdila,
                »da je najsolidnejša državna in družbena tvorba na svetu«, saj so se Hitlerjevi
                načrti razbili ob »enotni volji sovjetskega delovnega človeka, sovjetskega
                državljana«, ki je nosilec »nove, sovjetske demokracije«. Oktobrska socialistična
                revolucija je omogočila delovnemu ljudstvu dejansko izvajanje njegovih pravic, ki so
                zajamčene tudi z ustavo iz leta 1936 (svoboda govora, tiska, zborovanja in
                združevanja, pravica do šolanja in dela ter pravice s socialnozdravstvenega
                področja). <note place="foot" xml:id="ftn24" n="22"> SI AS 1887, t. e. 26, Govor
                    Stalina na dan 6. novembra, na svečani seji moskovskega sovjeta, posvečeni 24.
                    obletnici velike oktobrske socialistične revolucije in govor Vorošilova na
                    vojaški paradi v Kujbiševu ob priliki 24. obletnice velike oktobrske
                    socialistične revolucije, sig. 1021. »Sovjetska demokracija – vir
                    nepremagljivosti Rdeče delavsko-kmečke armade,« <hi rend="italic">Delo</hi>,
                    februar 1942, 111, 112.</note>
            </p>
            <p>Tudi naslednje leto se je Stalin le bežno dotaknil revolucije, ko je omenil
                25-letnico njene zmage in vzpostavitev novega reda. Sicer pa se je posvetil
                vprašanjem organiziranja frontnega zaledja (evakuacija industrije in delavstva iz
                zahodnih v vzhodne predele države itd.) ter vojaškim akcijam Rdeče armade na
                sovjetsko-nemški fronti v zadnjem letu, bojni zvezi med Sovjetsko zvezo, Veliko
                Britanijo in Združenimi državami Amerike, dvigu čuta domovinske dolžnosti med
                prebivalci, ugotovil pa je tudi moralno-politično premoč anglo-sovjetsko-ameriške
                koalicije, na katere strani bo zmaga.<note place="foot" xml:id="ftn25" n="23"> SI AS
                    1887, t. e. 26, Govor Stalina na dan 6. novembra, na svečani seji moskovskega
                    sovjeta, posvečeni 25 obletnici velike oktobrske socialistične revolucije, sig.
                    1019. Ob petindvajsetletnici velike oktobrske socialistične revolucije. Govor
                    predsednika Državnega obrambnega odbora tovariša J. V. Stalina na skupni
                    slavnostni seji moskovskega Sovjeta poslancev delovnega ljudstva in partijskih
                    organizacij mesta Moskve, 6. novembra 1942, sig. 1026. </note></p>
            <p>V novembrski številki <hi rend="italic">Dela</hi> leta 1942, ki je bila skoraj v
                celoti posvečena Oktobru, je centralni komite KPS v proglasu »Slovenskemu narodu!
                Delavcem, kmetom in delovni inteligenci Slovenije« nič kaj izvirno zapisal, da 7.
                novembra poteče 25 let, »kar je velika oktobrska socialistična revolucija pod
                vodstvom boljševiške partije Lenina-Stalina v Rusiji strmoglavila nasilniški in
                izkoriščevalski režim ter sistem starega sveta in odprla na šestini zemeljske oble
                vrata v novo dobo: v dobo družbe, ki ne pozna izkoriščanja človeka po človeku, ki ne
                pozna zatiranja naroda po narodu, v dobo socialistične demokracije, ki je
                najpristnejša in najgloblja demokracija v človeški zgodovini.« Praznik simbolično
                združuje četrtstoletni obstoj »najnaprednejše družbene in državne tvorbe« z
                odločilnim bojem Sovjetske zveze in njene z »legendarnim junaštvom prežete Rdeče
                delavsko-kmečke armade« za svobodo sovjetskih, slovanskih in vseh zatiranih narodov,
                za demokracijo, kulturo in srečno prihodnost človeštva. Boj Sovjetske zveze proti
                fašizmu pod vodstvom »slavne boljševiške partije in genialnega stratega narodnega in
                človečanskega osvobodilnega boja, vodje narodov in preizkušenega stavbenika
                socialistične družbe, tovariša Stalina«, je hkrati boj za osvoboditev, združitev in
                samoodločbo slovenskega naroda, za osvoboditev in srečno prihodnost ljudskih množic
                Slovenije. Je jamstvo, da bodo po končani vojni tudi na slovenskih tleh »izpodrezane
                korenine narodnega in socialnega zatiranja, korenine imperialističnih vojn,
                zasužnjevanja malih narodov, trganja in razdeljevanja njihove zemlje«. Za Slovence
                naj bo sedmi november dan nove mobilizacije vseh slovenskih sil za odločilne udarce
                proti okupatorju za zmago slovenskega naroda in njegove OF. Razglas je pozival v boj
                za enotnost ljudskih množic, proti državljanski vojni, za utrditev in razširitev OF,
                v odločen boj proti okupatorjem in njihovim pomočnikom, in seveda niso manjkali
                klici: »Živela Velika oktobrska socialistična revolucija, ki je odprla vsemu
                človeštvu pot v srečno bodočnost! Živela Sovjetska zveza, zaščitnik malih narodov
                vsega sveta! Živela slavna boljševiška partija Lenina-Stalina! Živel tovariš Stalin,
                genialni vodja osvobodilne borbe vsega naprednega človeštva proti silam fašizma in
                    reakcije!«<note place="foot" xml:id="ftn26" n="24"> »Slovenskemu narodu!
                    Delavcem, kmetom in delovni inteligenci Slovenije,« <hi rend="italic">Delo</hi>,
                    7. 11. 1942, 189, 190.</note>
            </p>
            <p>Objavljen je bil tudi članek »Velika oktobrska socialistična revolucija največji
                mejnik v zgodovini človeštva«, v katerem so obravnavani potek revolucije, vloga
                posameznih razredov in strank v njej ter revolucionarni program boljševiške stranke.
                V njem ponovno najdemo aksiom, kako je oktobrska revolucija prvič pred vsem svetom
                potrdila, da lahko delovno ljudstvo in zatirani narodi dosežejo popolno in dokončno
                uresničenje vseh svojih socialnih in nacionalnih teženj samo pod vodstvom delavskega
                razreda. Naveden je tudi naslednji citat iz govora Georgija Dimitrova na sedmem
                kongresu Kominterne leta 1935: »Sedanji vlastodržci v kapitalističnem svetu so
                začasni ljudje. Resnični gospodar sveta, njegov jutrišnji gospodar je
                    proletariat.«<note place="foot" xml:id="ftn27" n="25"> »Velika oktobrska
                    socialistična revolucija največji mejnik v zgodovini človeštva,« <hi rend="italic">Delo</hi>, 7. 11. 1942, 190–94.</note>
            </p>
            <p>Leta 1943 je komisija za agitacijo in propagando centralnega komiteja KPS izdala
                brošuro, katere avtor je bil Moša Pijade. Tudi v njej je bil že kar standardno
                poudarjen razredno pojmovan osvobodilni značaj revolucije (revolucija je »prvič v
                zgodovini človeštva – dvignila razred mezdnih sužnjev, razred preganjanih, zatiranih
                in izkoriščanih na položaj vladajočega razreda«) in njen pomen v izgradnji dežele
                socializma (usposobila je Sovjetsko zvezo za njeno današnje »veličastno delo
                reševanja človeštva pred fašistično kugo«; da je vloga »rešitelja pripadla Sovjetski
                Zvezi samo zato, ker je ona dete Velike Oktobrske Revolucije, samo zato, ker je
                Rdeča armada vojska novega tipa, vojska delavsko-kmečke demokracije, vojska
                socialistične domovine«).<note place="foot" xml:id="ftn28" n="26"> SI AS 1887, t. e.
                    21, Moša Pijade, 26. obletnica velike oktobrske revolucije in osvobodilna borba
                    jugoslovanskih narodov, november 1943, sig. 783, 3–5.</note> Vpliv oktobrske
                revolucije naj bi med jugoslovanskimi narodi prišel do močnega izraza med
                narodnoosvobodilnim bojem, ko so se prepričali, »kako prav so imeli ruski delavci in
                kmetje, ko so šli po poti, ki jo je pokazala boljševiška Partija«. Vpliv naj bi bil
                globlji in »plodnejši« kot v kateri koli drugi deželi Evrope, kar potrjuje že
                množičen osvobodilni boj jugoslovanskih narodov, ki vpliva tudi na sosednje narode
                in bo v svetovni zgodovini služil kot primer, »kako se lahko narod tudi pod
                najtežjimi pogoji uspešno bori za svojo čast, svobodo in nezavisnost«; ob takšnih
                navedbah je mogoče med jugoslovanskimi komunisti zaznati posebno poklicanost oziroma
                poslanstvo, da širijo revolucijo tudi v sosednjih državah. Privlačnost Oktobra avtor
                razloži z »ljubeznijo« jugoslovanskih narodov do »velikega bratskega slovanskega
                ruskega naroda«. Vloga organizatorja in voditelja osvobodilnega boja med okupacijo
                je jugoslovanski komunistični partiji pripadla zato, »ker je zvesto sledila Leninu
                in Stalinu in ji desetletja ni bilo žal žrtev za borbo proti vsem oblikam politične
                reakcije in socialnega in nacionalnega zasužnjevanja«.<note place="foot" xml:id="ftn29" n="27"> Ibid., 7, 8.</note> Najdemo pa tudi pomemben poudarek, ki
                izenačuje pomen Stalina in Tita, pa tudi vero jugoslovanskih narodov v Sovjetsko
                zvezo z vero v lastne sile, kajti Pijade zapiše: »Bolj kot kdaj koli preje so [naši
                narodi] polni zaupanja v Sovjetsko Zvezo in bolj kot kdaj koli preje zaupajo v svojo
                lastno silo. Zato je danes veliki praznik sovjetskih narodov, praznik Oktobra, prav
                tako drag našim narodom, kakor je drag našim bratom v Sovjetski Zvezi. Zato ljubijo
                Stalina vsi naši narodi, borci in neborci, starci, žene in otroci, zato je vsaka
                narodna pesem v vsakem kraju naše domovine polna njegovega imena, zato je našim
                narodom najljubši, najdražji in srcu najbližji, kot jim je ljub, drag, in blizu srca
                tovariš Tito.«<note place="foot" xml:id="ftn30" n="28"> Ibid., 14, 15.</note>
            </p>
            <p>Leta 1944 je dr. Aleš Bebler zapisal, da je Sovjetska zveza, utemeljena na Oktobru in
                »pogostokrat nagnusno klevetana«, med drugo svetovno vojno postala »osnovna sila v
                en mogočni blok združenih držav in narodov hrepenečih po kulturi, svobodi in miru«.
                Ob tem je spomnil, da je bila sovjetska Rusija tista, ki je obelodanila sramotni
                londonski pakt, in izrazil upanje, da bo Sovjetska zveza tudi v prihodnje, če bo
                treba, podprla slovenske pravične teritorialne zahteve.<note place="foot" xml:id="ftn31" n="29"> Aleš Bebler, »Obletnica rojstva nove Rusije,« <hi rend="italic">Ljudska pravica</hi>, 4. 11. 1944, 1, 2.</note></p>
            <p>Pomen Oktobra so seveda naglaševali tudi v širšem prostoru. O njem so med obema
                vojnama komunisti pisali v legalnih komunističnih časopisih, kadar so okoliščine
                dopuščale njihovo izhajanje. Med drugo svetovno vojno so o tem pisali časopisi, ki
                formalno niso bili partijski, temveč so pripadali OF, zato so članki večkrat bili
                manj utemeljeni na revolucionarnosti in še bolj na protifašizmu.<note place="foot" xml:id="ftn32" n="30"> Gl. mdr. »Reportaža o paradi na Rdečem trgu 7. XI. v
                    Moskvi,« <hi rend="italic">Slovenski poročevalec</hi>, 13. 11. 1941, 187, 188.
                    »Odmev Stalinovega govora v Angliji in svetu,« <hi rend="italic">Slovenski
                        poročevalec</hi>, 13. 11. 1941, 188. »Produkcijski zagon po proslavi 24.
                    obletnice oktobrske revolucije,« <hi rend="italic">Slovenski poročevalec</hi>,
                    13. 11. 1941, 188. »Narodi Jugoslavije! Delavci, kmetje, meščani! Vojaki,
                    podoficirji, oficirji in politični delavci Narodno Osvobodilne Vojske in
                    Partizanskih Odredov Jugoslavije! Mladina Jugoslavije!,« <hi rend="italic">Naša
                        vojska</hi>, 5. 11. 1944, 1. »Dnevno povelje maršala Stalina za 7.
                    november,« <hi rend="italic">Naša vojska</hi>, 14. 11. 1944, 2. »Letošnji 7.
                    november,« <hi rend="italic">Delavska enotnost</hi>, 20. 11. 1944, 43, 44. »Iz
                    govora maršala Stalina ob 27. obletnici Oktobrske revolucije,« <hi rend="italic">Delavska enotnost</hi>, 20. 11. 1944, 44, 45.</note> O pomenu Oktobra je
                Radio Osvobodilna fronta imel posebno predavanje.<note place="foot" xml:id="ftn33" n="31"> Jože Javoršek, <hi rend="italic">Radio Osvobodilna fronta</hi>
                    (Ljubljana: Partizanska knjiga, 1979), 183.</note> Tudi v uvodu sovjetske ustave
                iz leta 1936, ki so jo med vojno ponatisnili v Sloveniji in je bila namenjena širši
                uporabi, se neizogibno omenja oktobrska revolucija. V Stalinovem predgovoru k ustavi
                je rečeno, da se že 19 let, tj. od Oktobra, Sovjetska zveza »dviga kakor svetilnik,
                ki delavskemu razredu vsega sveta vliva duha osvoboditve in izziva bes sovražnikov
                delavskega razreda«.<note place="foot" xml:id="ftn34" n="32"> SI AS 1887, t. e. 29,
                    Ustava (Temeljni zakon) Zveze sovjetskih socialističnih republik. Z uvodnim
                    govorom tovariša Stalina ob sprejemu Ustave ZSSR na VIII. izrednem kongresu
                    Sovjetov 6. decembra 1936. Izdala Agitacijsko-propagandistična komisija 1942,
                    sig. 1165, 18, 19.</note> Naključno ali ne, na praznik oktobrske revolucije je
                bila leta 1942 ustanovljena Delavska enotnost, ki je bila sprva zamišljena kot
                organizacija, ki z enotnostjo na temelju delavskega razreda predstavlja najtrdnejše
                jamstvo za enotnost OF kot celote.<note place="foot" xml:id="ftn35" n="33"> Bojan
                    Godeša, »Delavska enotnost 1941–1945,« v: <hi rend="italic">Delavsko gibanje in
                        delavska enotnost. Zbornik ob 75-letnici Delavske enotnosti</hi>, ur.
                    Franček Kavčič (Ljubljana: Zveza svobodnih sindikatov Slovenije, 2017),
                    115.</note>
            </p>
            <p>Med vojno so izhajali tudi obširnejši teksti, ki so bili pomembno študijsko gradivo,
                pri čemer je treba upoštevati, da se je KPS med drugo svetovno vojno postopoma
                številčno krepila, novi člani pa pogosto niso imeli osnovnega znanja o vprašanjih
                revolucije, zato je bilo takšno gradivo nepogrešljivo. Med takšna vprašanja je tudi
                v vojnem obdobju sodilo vprašanje določanja strategije in taktike boljševiške
                stranke v revolucionarnem času v Rusiji, kar je pomenilo predvsem prepoznavati
                zaveznike in nasprotnike v posameznih fazah zgodovinskega razvoja ter določati smer
                glavnega udara, vprašanje o obstoju socializma samo v eni deželi in o svetovni
                revoluciji, o mednarodnem pomenu Oktobra, kakor je o tem učil Stalin, sklicujoč se
                pri tem tudi na Lenina;<note place="foot" xml:id="ftn36" n="34"> SI AS 1887, t. e.
                    26: Stalin, O strategiji in taktiki v Oktobrski revoluciji, sig. 1027. J. V.
                    Stalin, Oktobrska revolucija. Agitacijsko-propagandistična komisija Centralnega
                    Komiteta Komunistične Partije Slovenije, 1944, sig. 1010. </note> naprej o
                značilnostih proletarske revolucije v primerjavi z meščansko,<note place="foot" xml:id="ftn37" n="35"> SI AS 1887, t. e. 26, J. V. Stalin, Proletarska
                    revolucija in diktatura proletariata. Agitacijsko-propagandistična komisija
                    Centralnega komiteja Komunistične partije Slovenije, 1943, sig. 1038.</note> o
                stranki kot »organizirani četi delavskega razreda«,<note place="foot" xml:id="ftn38" n="36"> SI AS 1887, t. e. 26, J. V. Stalin, Stranka.
                    Agitacijsko-propagandistična komisija Centralnega komiteja Komunistične partije
                    Slovenije, sig. 1041.</note> o temeljih leninizma s poudarkom na revolucionarnih
                metodah delovanja, teoriji proletarske revolucije, diktaturi proletariata, na
                kmečkem in nacionalnem vprašanju, strategiji in taktiki ter revolucionarni
                    stranki.<note place="foot" xml:id="ftn39" n="37"> SI AS 1887, t. e. 26: J. V.
                    Stalin, Temelji leninizma. Agitacijsko-propagandistična komisija Centralnega
                    komiteja Komunistične partije Slovenije, sig. 1045. Stalin, Osnove leninizma.
                    Predavanje na sverdlovski univerzi v začetku aprila 1924, sig. 1024.</note></p>
</div>
            <div>                
            <head>IV.</head>
            <p>Tematika oktobrske revolucije za komuniste ni pomenila samo seznanjanja s potekom
                ruske revolucije, državljanske vojne, sprejetimi revolucionarnimi ukrepi, z
                izgradnjo socializma boljševiškega tipa, vlogo revolucionarne in drugih strank v
                radikaliziranih ali izrednih razmerah, o strategiji in taktiki, o viziji svetovne
                revolucije in tako naprej, temveč je v notranjem partijskem življenju bila tudi
                spodbuda za teoretične in politične razprave o tem, kdaj in na kakšen način se bo
                revolucija izvedla v Sloveniji in Jugoslaviji. </p>
            <p>Pripomniti velja, da so komunisti od ustanovitve stranke naprej kar precej prebirali
                marksistično literaturo in se individualno ali v organiziranih oblikah obširneje
                seznanjali s spredaj navedenimi vprašanji. Kot primer s povsem začetnega obdobja
                navedimo krajevno komunistično organizacijo v Strnišču pri Ptuju, kjer so po
                prepovedi komunistične stranke oblasti v januarju 1921 zasegle naslednje brošure z
                zgoraj naznačeno tematiko: <hi rend="italic">Teze druga Lenina o buržoaznoj
                    demokratiji i proletarskoj diktaturi</hi> (Moskva, 1919); <hi rend="italic">Lenin, Proletarska revolucija i renegat Kautski</hi> (Moskva, 1920); Lenin, <hi rend="italic">Politička partija u Rusiji i zadaci proletariata</hi> (Moskva,
                1919); Filip Filipović<hi rend="italic">, Partija, sindikati i sovjeti</hi>
                (Beograd, 1920).<note place="foot" xml:id="ftn40" n="38"> Marjeta Adamič et al.,
                    ur., <hi rend="italic">Viri za zgodovino komunistične stranke na Slovenskem v
                        letih 1919–1921</hi> (Ljubljana: Partizanska knjiga, 1980), 235, dok. I,
                    110.</note>
            </p>
            <p>Med študijskim gradivom so bili pred in med drugo svetovno vojno nepogrešljiva dela
                    <hi rend="italic">Zgodovina VKP(b)</hi>,<note place="foot" xml:id="ftn41" n="39"> »Historija Savezne Komunistčke Stranke (boljševika),« <hi rend="italic">Proleter</hi>, maj 1939, 637, 638. »Kratki kurs historije S. K. P. (b),« <hi rend="italic">Proleter</hi>, januar-februar 1940, 653. Vida Deželak
                    Barič, »O študiju Kratke zgodovine VKP(b): z narodno spravo – konec državljanske
                    vojne?,« <hi rend="italic">Borec</hi> 42, št. 5-7 (1990): 586–90.</note>
                Stalinova <hi rend="italic">Vprašanja leninizma</hi>,<note place="foot" xml:id="ftn42" n="40"> Josip Stalin, <hi rend="italic">Vprašanja leninizma</hi>
                    (Ljubljana: Cankarjeva založba, 1948).</note> različni Marxovi, Leninovi in
                Stalinovi spisi itd.<note place="foot" xml:id="ftn43" n="41"> Vida Deželak Barič,
                    »Partijsko šolstvo med narodnoosvobodilnim bojem v Sloveniji,« v: <hi rend="italic">Prosveta i školstvo u narodnooslobodilačkom ratu i revoluciji
                        naroda i narodnosti Jugoslavije</hi>, ur. Čedomir Popov (Novi Sad: Savet
                    akademija nauka i umetnosti SFRJ, 1984), 505–16. Mihajlo Ogrizović<hi rend="italic">, Marksističko obrazovanje partijskih kadrova u NOB</hi>
                    (Zagreb: Radničke novine, 1988).</note> Med Leninovimi deli je bila tudi knjiga
                    <hi rend="italic">Država in revolucija</hi>, ki jo je napisal tik pred
                boljševiškim prevzemom oblasti oziroma oktobrsko revolucijo leta 1917. V njej je na
                podlagi pogledov Marxa in Engelsa utemeljeval revolucijo kot nasilno dejanje, kot
                dejanje, ki poraja strah, kar je neizogiben pogoj proletarske delavske strategije, s
                katero naj si delavstvo prilasti oblast. Med drugim pravi: »Revolucija je gotovo
                najbolj avtoritativna stvar na svetu, je dejanje, s katerim del prebivalstva vsili
                svojo voljo drugemu delu s puškami, bajoneti in topovi, torej s samimi zelo
                avtoritativnimi sredstvi. In če zmagovita stranka noče, da bi bil njen boj zastonj,
                mora svoje gospostvo uveljaviti s strahom, s katerim njeno orožje navdaja
                    reakcionarje.«<note place="foot" xml:id="ftn44" n="42"> Vladimir Ilič Lenin, <hi rend="italic">Država in revolucija: marksistični nauk o državi in naloge
                        proletariata v revoluciji</hi> (Ljubljana: Cankarjeva založba, 1972), 57.
                    Navedeno knjigo je že pred vojno v slovenščino prevedel France Klopčič, leta
                    1934 pa jo je izdala Založniška zadruga inozemskih delavcev v ZSSR v
                    Moskvi.</note>
            </p>
            <p>Jugoslovanski in slovenski komunisti so seveda ves čas živeli v pričakovanju
                revolucije in skladno z usmeritvami Kominterne ter sovjetskega državnega vodstva
                uravnavali lastne usmeritve in taktiko, tako da so revolucionarni cilji neposredno
                prihajali do izraza le občasno (npr. ob ustanovitvi stranke, ko stranka odkrito
                napove boj za revolucionarni prevzem oblasti, leta 1924 ob ustanavljanju
                Proletarskih akcijskih čet, na prelomu iz dvajsetih v trideseta leta, ko se v
                Sloveniji revolucionarna usmeritev najbolj značilno manifestira v t. i. mariborski
                oficirski aferi leta 1932).<note place="foot" xml:id="ftn45" n="43"> Vida Deželak
                    Barič, <hi rend="italic">Komunistična partija Slovenije in revolucionarno
                        gibanje 1941–1943</hi> (Ljubljana: Inštitut za novejšo zgodovino, 2007),
                    15–34. </note>
            </p>
            <p>V spreminjajočih se domačih in širših okoliščinah ter usmeritvah Kominterne in
                različnih ocenah razmer so se v vrstah jugoslovanskih komunistov pojavljali različni
                pogledi glede možnosti izvedbe revolucije v bližnji ali pa oddaljeni prihodnosti,
                kar je prišlo do izraza že na vukovarskem kongresu, ko je sicer prevladala prva
                    usmeritev.<note place="foot" xml:id="ftn46" n="44"> Pleterski, <hi rend="italic">Zgodovina Zveze komunistov Jugoslavije</hi>, 73–76.</note> Tudi na četrtem
                kongresu KSJ novembra 1928 v Dresdnu, ko je bila sprejeta Kominternina ocena o krizi
                imperializma in nastajanju novega revolucionarnega vala, so v okviru KSJ potekale
                razprave o tem, ali stopa Jugoslavija v meščanskodemokratično ali pa proletarsko
                    revolucijo.<note place="foot" xml:id="ftn47" n="45"> SI AS 1550, t. e. 1, Moša
                    Pijade, Zgodovina partije, 11. Pleterski, <hi rend="italic">Zgodovina Zveze
                        komunistov Jugoslavije</hi>, 102, 103.</note> Malo pred napadom sil osi na
                Jugoslavijo pa je bila na V. državni konferenci KSJ oktobra 1940 sprejeta ocena, da
                v Jugoslaviji še ni pravega revolucionarnega poleta in da so komunisti šele v »fazi
                zbiranja revolucionarnih sil«, kar je pomenilo, da je treba revolucionarno akcijo
                    zadrževati.<note place="foot" xml:id="ftn48" n="46"> Pero Damjanović et al.,
                    ur., <hi rend="italic">Peta zemaljska konferencija KPJ. Izvori za istoriju
                        SKJ</hi> (Beograd: Komunist, 1980), 204, dok. 13.</note> Zlasti v procesu
                intenzivne boljševizacije komunistične stranke, s frakcijskimi in ideološkimi spori,
                je bil poudarek ne samo na študiju literature, ampak je ta morala biti »pravilno«
                izbrana in interpretirana, o čemer je na V. državni konferenci govoril Boris Kidrič,
                ki je v zvezi s tem priporočil Zgodovino VKP(b).<note place="foot" xml:id="ftn49" n="47"> Ibid., 99–112, dok. 3.</note>
            </p>
            <p>Pomembno vlogo pri spoznavanju teorije in prakse revolucije je med obema vojnama
                imelo šolanje partijskih kadrov v Sovjetski zvezi na Komunistični univerzi narodnih
                manjšin zahoda, v Mednarodni leninski šoli<note place="foot" xml:id="ftn50" n="48">
                    France Klopčič, <hi rend="italic">Desetletja preizkušenj. Spomini</hi>
                    (Ljubljana: Državna založba Slovenije, 1980), 417–33. Miha Marinko, <hi rend="italic">Moji spomini</hi> (Ljubljana: Mladinska knjiga, 1974), 82–99.
                    Ivan Maček-Matija, <hi rend="italic">Spomini</hi> (Zagreb in Ljubljana: Globus
                    in Delo, 1981), 61–73. Ivan Regent, <hi rend="italic">Spomini</hi> (Ljubljana:
                    Cankarjeva založba, 1967), 211–18.</note> ali pa na »Rdeči univerzi« v
                kaznilnici v Sremski Mitrovici.<note place="foot" xml:id="ftn51" n="49"> Jelena
                    Kovačević, »Frakcijske borbe među članovima KPJ u sremskomitrovačkoj kaznioni
                    1937–1939,«
                    <hi rend="italic" xml:space="preserve">Arhiv. Časopis Arhiva Jugoslavije </hi>16,
                    št. 1-2 (2015): 105–17. Maček, <hi rend="italic">Spomini</hi>, 84–88. Milan
                    Apih, <hi rend="italic">Enajsta šola Andreja Klasa</hi> (Ljubljana: Borec,
                    1984), 114–200.</note> Tudi med drugo svetovno vojno so se slovenski komunisti
                usposabljali v različnih šolah in tečajih, najpomembnejša partijska šola je bila pri
                centralnem komiteju KPS. V njej je Edvard Kardelj, član politbiroja centralnega
                komiteja KPJ, eden najvplivnejših politikov v jugoslovanskem partijskem vodstvu in
                glavni ideolog slovenske ter jugoslovanske komunistične partije,<note place="foot" xml:id="ftn52" n="50"> Božo Repe, <hi rend="italic">Rdeča Slovenija. Tokovi in
                        obrazi iz obdobja socializma</hi> (Ljubljana: Sophia, 2003), 225–28,
                    238.</note> v začetku leta 1944, ko je predaval o strategiji in taktiki
                komunistične partije, udeležencem partijskega tečaja razlagal, da se je v
                Jugoslaviji revolucija začela s trenutkom, »ko smo prijeli za puško in pričeli z
                združevanjem elementov, ki bodo šli zvesto s proletariatom«, in da je zmaga
                revolucije dobljena z več taktičnimi uspehi, ne pa z enkratno bitko. Tedanjo stopnjo
                revolucije je ocenil kot stopnjo meščanskodemokratične revolucije, v kateri pa
                komunistična stranka zavzema položaje, ki ji bodo v prihodnje omogočili prehod v
                proletarsko revolucijo, tako da v smislu Leninovega postavljanja vprašanja
                strategije in taktike obenem potekata meščanskodemokratična in proletarska
                revolucija, komunistična partija pa zavzema položaje, ki ji bodo omogočili takojšen
                prehod v proletarsko revolucijo, pri čemer ni nujen revolucionaren prehod, temveč je
                za izvedbo ciljev proletarske revolucije mogoča tudi reformistična pot; položaj naj
                bi bil podoben položaju v Sovjetski zvezi februarja 1917, ko je tudi Lenin dopuščal
                možnost reformističnega preraščanja v proletarsko revolucijo. Revolucijo je
                opredelil kot proces, ki jo v razmerah okupacije bistveno določuje osvobodilni boj,
                v katerem pa si mora proletariat (dejansko komunistična partija) zagotoviti vodilno
                vlogo in si s tem ustvariti zanesljivo izhodišče za dokončno izvedbo revolucije in
                prevzema oblasti po končani vojni. Ugotovil je, da proletariat trenutno zavzema
                komandne položaje, ki mu bodo omogočili reševanje vseh vprašanj tudi v obliki
                reform, te bodo imele revolucionaren značaj, in da bo zunanja oblika sprememb gotovo
                drugačna, kot je bila revolucija v Sovjetski zvezi. Poudaril je še, da se z
                nalogami, kakor jih je opredelil 7. kongres Kominterne leta 1935 (boj proti vojni in
                fašizmu, za demokratične in nacionalne pravice), ni postavilo vprašanje novega
                strateškega načrta, ampak samo vprašanje nove taktike. Opozoril je še, kako je za
                komuniste izjemno pomembno, da bodo svoj nastop proti domačim nasprotnikom, s ciljem
                njihovega razbitja, tudi v prihodnje utemeljevali na narodnoosvobodilni, in ne na
                razredni podlagi.<note place="foot" xml:id="ftn53" n="51"> Vida Deželak Barič,
                    »Osvobodilni boj kot priložnost za izvedbo revolucionarnih ciljev,« <hi rend="italic">Prispevki za novejšo zgodovino</hi> 35, št. 1-2 (1995): 148,
                    149, 158, 160.</note> Slednji poudarek je vsekakor simptomatičen, saj govori o
                prisotni potrebi brzdanja revolucionarne vneme pri komunistih.</p>
            <p>Na vprašanje značaja in časovne določitve posameznih faz revolucije je ob zaključku
                vojne, na ustanovnem kongresu Komunistične partije Srbije maja 1945, odgovoril
                sekretar centralnega komiteja KPJ Josip Broz Tito. Ta je še poleti 1944 za zunanje
                politične potrebe zatrjeval Churchillu, da njegov namen ni uvesti komunizma, ker
                morajo po vojni vse evropske države imeti demokratične sisteme in Jugoslavija glede
                tega ne sme biti izjema.<note place="foot" xml:id="ftn54" n="52"> Dušan Biber, ur.,
                        <hi rend="italic">Tito–Churchill: strogo tajno: zbornik britanskih
                        dokumentov 28. maja 1943–21. maja 1945</hi> (Zagreb in Ljubljana: Globus in
                    Delo, 1981), 276, 277.</note> Na kongresu srbske partije pa je na razširjeno
                mnenje med komunisti, da bo zdaj ob koncu vojne nastopila t. i. druga (oktobrska)
                etapa, odgovoril, da jugoslovanska komunistična partija na neopazen način že stopa v
                drugo etapo. Tudi on je poudaril, da v revolucionarnem procesu ni treba pričakovati
                ostrega preloma (»da se čez noč uresniči komunizem«), ker bo partija uresničila svoj
                cilj po poteh, ki jih je določilo dejstvo osvobodilne vojne, zaradi česar etape
                meščanskodemokratične in proletarske revolucije niso jasno opredeljene. Glede na
                pogovor, ki ga je o tem vprašanju imel s Stalinom, to naj tudi ne bi bilo z ničimer
                v nasprotju z leninističnimi načeli.<note place="foot" xml:id="ftn55" n="53"> Josip
                    Broz Tito<hi rend="italic">, Sabrana djela, 28. knjiga</hi>, ur. Pero Damjanović
                    (Beograd: Komunist, 1988), 33.</note></p>
            <p>V skladu z navedenimi usmeritvami so bili komunisti iz taktičnih razlogov prisiljeni
                do konca vojne voditi skrbno odmerjeno popularizacijo svoje stranke in njenih
                ciljev, da ne bi ljudi, ki so bili zadržani do komunizma, če mu že niso
                nasprotovali, odbijali od osvobodilnega gibanja. Zato so stranko, kolikor so v
                javnosti o njej govorili, predstavljali predvsem kot nacionalnopolitični subjekt z
                največ zaslugami pri organiziranju in vodenju odpora proti okupatorju, stranko, ki
                deluje izključno v korist naroda. Zagotavljali so strankino iskreno privrženost
                narodnoosvobodilnim ciljem, zanikovali razredni značaj odpora in tako skušali
                odgovarjati na očitke protirevolucionarne strani o komunističnih ciljih OF, ob tem
                pa nenehno pozivali k narodni enotnosti. </p></div>
        </body>
        <back>
 <div type="bibliography">
     <head>Viri in literatura</head>
            <list type="unordered">
                <head>Arhivski viri:</head>
                <item>SI AS, Arhiv Republike Slovenije:<list type="unordered">
                    <item>SI AS 1550, Zbirka spominskega gradiva.</item>
                    <item>SI AS 1887, Zbirka NOB tiska.</item>
                </list></item>
            </list>
            <listBibl>
                <head>Časopisni viri:</head>
                <bibl><hi rend="italic">Delavska enotnost</hi>, 20. 11. 1944, 43, 44, »Letošnji 7.
                    november.« </bibl>
                <bibl><hi rend="italic">Delavska enotnost</hi>, 20. 11. 1944, 44, 45, »Iz govora
                    maršala Stalina ob. 27. obletnici Oktobrske revolucije.« </bibl>
                <bibl><hi rend="italic">Delavsko-kmetski list</hi>, 12. 11. 1925, 1, »Osemletnica
                    obstoja Sovjetske Rusije.«</bibl>
                <bibl><hi rend="italic">Delavsko-kmetski list</hi>, 12. 11. 1925, 2,
                    »Internac(ionalno) delavsko gibanje in ruska revolucija.«</bibl>
                <bibl><hi rend="italic">Delavsko-kmetski list</hi>, 28. 1. 1926, 1,
                    »Leninizem.«</bibl>
                <bibl><hi rend="italic">Delo</hi>, september 1941, 96-98, »Za enotnost slovanskih
                    narodov.«</bibl>
                <bibl><hi rend="italic">Delo</hi>, februar 1942, 111-13, »Sovjetska demokracija –
                    vir nepremagljivosti Rdeče delavsko-kmečke armade.« </bibl>
                <bibl><hi rend="italic">Delo</hi>, 7. 11. 1942, 189, 190, »Slovenskemu narodu!
                    Delavcem, kmetom in delovni inteligenci Slovenije.«</bibl>
                <bibl><hi rend="italic">Delo</hi>, 7. 11. 1942, 190-94, »Velika oktobrska
                    socialistična revolucija največji mejnik v zgodovini človeštva.«</bibl>
                <bibl><hi rend="italic">Enotnost</hi>, 11. 11. 1926, 1, »Devet let sovjetske Unije.« </bibl>
                <bibl>Enotnost, 4. 11. 1927, 1, »Ob 10-letnici – 7 urni delavnik v USSR.« </bibl>
                <bibl>Enotnost, 4. 11. 1927, 2, »Ustroj Unije Socialističnih Sovjetskih Republik
                    (USSR).«</bibl>
                <bibl><hi rend="italic">Enotnost</hi>, 11. 11. 1927, 1, »10 let delavsko-kmečke
                    vlade.« </bibl>
                <bibl><hi rend="italic">Enotnost</hi>, 25. 11. 1927, 1, »10 let delavsko-kmečke
                    vlade.« </bibl>
                <bibl><hi rend="italic">Enotnost</hi>, 2. 12. 1927, 3, »10 let delavsko-kmečke
                    vlade.« </bibl>
                <bibl><hi rend="italic">Enotnost</hi>, 9. 11. 1928, 1, »7. XI. 1917 – 7. 11. 1928:
                    Zmaga delavsko-kmečke revolucije v Rusiji je začetek gradbe novega
                    socialističnega družbenega reda.«</bibl>
                <bibl><hi rend="italic">Ljudska pravica</hi>, sredi februarja 1941, 1, »Leninov
                    dan.«</bibl>
                <bibl><hi rend="italic">Ljudska pravica</hi>, 4. 11. 1944, 1,2, Aleš Bebler,
                    »Obletnica rojstva nove Rusije.«</bibl>
                <bibl><hi rend="italic">Naša vojska</hi>, 5. 11. 1944, 1, »Narodi Jugoslavije!
                    Delavci, kmetje, meščani! Vojaki, podoficirji, oficirji in politični delavci
                    Narodno Osvobodilne Vojske in Partizanskih Odredov Jugoslavije! Mladina
                    Jugoslavije!.« </bibl>
                <bibl><hi rend="italic">Naša vojska</hi>, 14. 11. 1944, 2, »Dnevno povelje maršala
                    Stalina za 7. november.«</bibl>
                <bibl><hi rend="italic">Proleter</hi>, november 1930, 87, »13-godišnjica ruske
                    revolucije.«</bibl>
                <bibl><hi rend="italic">Proleter</hi>, december 1932, 161-162, »Borba dvaju
                    svijetova.« </bibl>
                <bibl><hi rend="italic">Proleter</hi>, februar 1933, 185, »Lenjinizam pobjedjuje.« </bibl>
                <bibl><hi rend="italic">Proleter</hi>, januar 1935, 336, »17. godina Oktobarske
                    revolucije. Iz proglasa Izvršnog Odbora Komunističke Internacionale.« </bibl>
                <bibl><hi rend="italic">Proleter</hi>, januar-februar 1938, 620, 621, »Besmrtni
                    Lenjin.«</bibl>
                <bibl><hi rend="italic">Proleter</hi>, maj 1939, 637, 638, »Historija Savezne
                    Komunistčke Stranke (boljševika).«</bibl>
                <bibl><hi rend="italic">Proleter</hi>, januar-februar 1940, 653. »Kratki kurs
                    historije S. K. P. (b).« </bibl>
                <bibl><hi rend="italic">Rdeči prapor</hi>, 6. 11. 1920, 1, »Triletnica
                    delavsko-kmečke ruske republike.«</bibl>
                <bibl><hi rend="italic">Slovenski poročevalec</hi>, 13. 11. 1941, 187, 188.
                    »Reportaža o paradi na Rdečem trgu 7. XI. V Moskvi.« </bibl>
                <bibl><hi rend="italic">Slovenski poročevalec</hi>, 13. 11. 1941, 188 »Odmev
                    Stalinovega govora v Angliji in svetu.«</bibl>
                <bibl><hi rend="italic">Slovenski poročevalec</hi>, 13. 11. 1941, 188. »Produkcijski
                    zagon po proslavi 24. obletnice oktobrske revolucije.« </bibl>
            </listBibl>
            <listBibl>
                <head>Literatura:</head>
                <bibl>Apih, Milan. <hi rend="italic">Enajsta šola Andreja Klasa</hi>. Ljubljana:
                    Borec, 1984. </bibl>
                <bibl>Deželak Barič, Vida. »O študiju Kratke zgodovine VKP(b): z narodno spravo <hi rend="italic">–</hi> konec državljanske vojne?.« <hi rend="italic">Borec</hi> 42, št. 5-7 (1990): 586-90.</bibl>
                <bibl>Deželak Barič, Vida. »Partijsko šolstvo med narodnoosvobodilnim bojem v
                    Sloveniji.« V: <hi rend="italic">Prosveta i školstvo u narodnooslobodilačkom
                        ratu i revoluciji naroda i narodnosti Jugoslavije</hi>, ur. Čedomir Popov,
                    505<hi rend="italic">–</hi>16. Novi Sad: Savet akademija nauka i umetnosti
                    SFRJ, 1984.</bibl>
                <bibl>Deželak Barič, Vida. »Osvobodilni boj kot priložnost za izvedbo
                    revolucionarnih ciljev.« <hi rend="italic">Prispevki za novejšo zgodovino</hi>
                    35, št. 1-2 (1995): 137<hi rend="italic">–</hi>62.</bibl>
                <bibl>Deželak Barič,
                    Vida.<hi rend="italic" xml:space="preserve"> Komunistična partija Slovenije in revolucionarno gibanje 1941–1943</hi>.
                    Ljubljana: Inštitut za novejšo zgodovino, 2007.</bibl>
                <bibl>Godeša, Bojan. »Delavska enotnost 1941<hi rend="italic">–</hi>1945.« V:
                    <hi rend="italic" xml:space="preserve">Delavsko gibanje in delavska enotnost: zbornik ob 75-letnici Delavske enotnosti, </hi>ur.
                    Franček Kavčič, 112<hi rend="italic">–</hi>31. Ljubljana: Zveza svobodnih
                    sindikatov Slovenije, 2017.</bibl>
                <bibl>Javoršek,
                    Jože.<hi rend="italic" xml:space="preserve"> Radio Osvobodilna fronta</hi>.
                    Ljubljana: Partizanska knjiga, 1979.</bibl>
                <bibl>Klopčič,
                    France.<hi rend="italic" xml:space="preserve"> Desetletja preizkušenj. Spomini</hi>.
                    Ljubljana: Državna založba Slovenije, 1980. </bibl>
                <bibl>Kovačević, Jelena. »Frakcijske borbe među članovima KPJ u sremskomitrovačkoj
                    kaznioni 1937–1939.«
                    <hi rend="italic" xml:space="preserve">Arhiv. Časopis Arhiva Jugoslavije </hi>16,
                    št. 1-2 (2015): 105<hi rend="italic">–</hi>17.</bibl>
                <bibl>Lenin, Vladimir Ilič. <hi rend="italic">Država in revolucija: marksistični
                    nauk o državi in naloge proletariata v revoluciji</hi>. Ljubljana:
                    Cankarjeva založba, 1972.</bibl>
                <bibl>Maček, Ivan–Matija. <hi rend="italic">Spomini</hi>. Zagreb in Ljubljana:
                    Globus in Delo, 1981. </bibl>
                <bibl>Marinko, Miha. <hi rend="italic">Moji spomini</hi>. Ljubljana: Mladinska
                    knjiga, 1974.</bibl>
                <bibl>Pleterski, Janko, Danilo Kecić, Miroljub Vasić, Pero Damjanović, Fabijan Trgo,
                    Branko Petranović, Dušan Bilandžić in Stanislav Stojanović. <hi rend="italic">Zgodovina Zveze komunistov Jugoslavije.</hi> Ljubljana: Komunist in Državna
                    založba Slovenije, 1986.</bibl>
                <bibl>Regent, Ivan. <hi rend="italic">Spomini</hi>. Ljubljana: Cankarjeva založba,
                    1967. </bibl>
                <bibl>Repe, Božo. <hi rend="italic">Rdeča Slovenija. Tokovi in obrazi iz obdobja
                    socializma.</hi> Ljubljana: Sophia, 2003.</bibl>
                <bibl>Stalin,
                    Josip.<hi rend="italic" xml:space="preserve"> Vprašanja leninizma</hi>.
                    Ljubljana: Cankarjeva založba, 1948.</bibl>
            </listBibl>
            <listBibl>
                <head>Tiskani viri:</head>
                <bibl>Adamič, Marjeta, Jasna Fischer, Milica Kacin-Wohinz, France Kresal, Alenka
                    Nedog, Janko Prunk, Franc Rozman, Mirko Stiplovšek in Tone Zorn, ur. <hi rend="italic">Viri za zgodovino komunistične stranke na Slovenskem v letih
                        1919–1921</hi>. Ljubljana: Partizanska knjiga, 1980.</bibl>
                <bibl>Broz, Josip Tito<hi rend="italic">. Sabrana djela, 28. knjiga</hi>, ur. Pero
                    Damjanović. Beograd: Komunist, 1988. </bibl>
                <bibl>Biber, Dušan, ur. <hi rend="italic">Tito–Churchill: strogo tajno: zbornik
                    britanskih dokumentov 28. maja 1943–21. maja 1945</hi>. Zagreb in Ljubljana:
                    Globus in Delo, 1981. </bibl>
                <bibl>Damjanović, Pero, Milovan Bosić in Dragica Lazarević, ur. <hi rend="italic">Peta zemaljska konferencija KPJ (19–23. oktober 1940). Izvori za istoriju
                    SKJ.</hi> Beograd: Komunist, 1980.</bibl>
                <bibl><hi rend="italic">Delavska enotnost 1942–1943</hi>. Ponatis. Ljubljana:
                    Republiški svet Zveze sindikatov Slovenije, 1954.</bibl>
                <bibl><hi rend="italic">Delo: glasilo centralnega komiteja Komunistične partije
                    Slovenije 1941–1942</hi>. Ljubljana: Cankarjeva založba, 1947.</bibl>
                <bibl>Ferenc, Tone, Ferdo Fischer, Davorin Jeršek, Rozalija Lukman, Miroslav Luštek,
                    Marija Oblak-Čarni in Terezija Traven, ur. <hi rend="italic">Dokumenti ljudske
                        revolucije v Sloveniji, knjiga 1</hi>. Ljubljana: Inštitut za zgodovino
                    delavskega gibanja, 1962.</bibl>
                <bibl>Morača, Pero, ur. <hi rend="italic">Proleter. Organ centralnog komiteta
                    Komunističke partije Jugoslavije 1929–1942</hi>. Beograd: Institut za
                    izučavanje radničkog pokreta, 1968.</bibl>
                <bibl>Škerl, France, ur. <hi rend="italic">Slovenski poročevalec 1938–1941.</hi>
                    Ljubljana: Slovenski knjižni zavod, 1951.</bibl>
                <bibl>Vujošević, Ubavka, ur. <hi rend="italic">Drugi (vukovarski) kongres KPJ.
                    Izvori za istoriju SKJ</hi>. Beograd: Komunist, 1983.</bibl>
            </listBibl></div>
          <div type="summary" xml:lang="en">
              <docAuthor>Vida Deželak Barič</docAuthor>
            <head>SLOVENIAN COMMUNISTS ON THE OCTOBER REVOLUTION BETWEEN 1920 AND 1945</head>
            <head>SUMMARY</head>
            <p> The Communist Party of Slovenia was established in 1920, as a part of the Communist
                Party of Yugoslavia. It formed its definite position with regard to the October
                Revolution at the second congress of Yugoslav communists in June 1920 in Vukovar.
                Here an agenda based on the programme of the Russian Bolshevik Party and the
                Comintern was adopted, which also, quite understandably, defined the Yugoslav
                communists' attitude towards the October. </p>
            <p>Throughout the period under consideration, the Communist Party would unwaveringly
                maintain the ideologically-conditioned and idealised image of the October
                Revolution, which it saw as the most important watershed in the human history that
                "liberated mankind on one sixth of the Earth's surface". It also emphasised the
                revolutionary role of Lenin and Stalin, which led to a personality cult. </p>
            <p> Among other things, the perception of the October Revolution also became important
                during the celebration of its anniversaries as well as the anniversaries of Lenin's
                death, establishment of the Red Army, and so on. The October anniversaries would be
                celebrated regularly, and measures would be presented that had been adopted by the
                revolutionary authorities in order to construct the socialist society as the
                fundamental "acquisition" of the October Revolution. The Party would often behave
                tactically, while emphasising clearly, on the other hand, that the Soviet Union was
                the "true homeland" of the entire international proletariat and hence also of the
                Yugoslav workers. According to the Party, the land of the October was a model, a
                signpost, and inspiration for all Communist Parties, the working people, and the
                whole of humankind in the capitalist countries. The Party also expressed its belief
                in a global revolution, which is why all the Communist Parties were obliged to
                defend the Soviet Union as the "fortress" of the international proletarian
                revolution in case of the imperialist threat. Throughout this time, an emphasis was
                placed on defending the policies and orientations of the Bolshevik Party, the
                Comintern, and the Soviet state.</p>
            <p>The communists based the importance of the October Revolution on the ideological and
                concurrent grounds, and the anniversaries were a unique opportunity to present the
                achievements of the Soviet society in the economic, social, cultural, scientific,
                and other areas. They would repeatedly demonstrate the constant progress of the
                Soviet society, allegedly free of any crises in comparison with the capitalist
                countries, and saw the socialist system as the only possible future. During World
                War II, these emphases were also supplemented with the importance of the combat
                effectiveness of the Red Army in its struggle against fascism. In the context of the
                occupied Europe and the liberation movements, emphasising the military power and the
                leading role of the Red Army in the military campaign against the Axis Powers
                shifted the importance of the Revolution to the military and anti-fascist aspects
                and allowed the Slovenian communists to push the ideological and political questions
                on what was possibly a Bolshevik basis into the background, at least to a certain
                degree. </p>
            <p>By studying various essays by Marx, Lenin, and Stalin, as well as by attending a
                variety of Party schools in the Soviet Union and in Yugoslavia, the communists would
                familiarise themselves with the issues involved in the implementation of the
                revolution; the role of the political party and the working class in it; as well as
                with strategy and tactics. In the internal Party life, however, the October
                Revolution represented an encouragement to engage in theoretical and political
                discussions about when and how the revolution would be carried out in Slovenia and
                Yugoslavia. In 1944, in the Party School with the Central Committee of the Communist
                Party of Slovenia, the leading Slovenian communist Edvard Kardelj would keep
                explaining that the processes in Yugoslavia at the time were taking place in the
                context of a democratic bourgeois revolution; but that the Party endeavoured to take
                control of the positions that would allow for the revolution's immediate conversion
                to the proletarian kind. In this regard the revolutionary turning point was not
                obligatory: reforms could very well allow for the realisation of the proletarian
                revolution's goals, as the situation was supposedly similar to the one in the Soviet
                Union in February 1917, when Lenin himself allowed for the possibility of a
                reformist transformation into a proletarian revolution.</p></div>
        </back>
    </text>
</TEI>