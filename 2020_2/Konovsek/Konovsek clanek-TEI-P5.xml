<?xml version="1.0" encoding="UTF-8"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
             <title>Prekletstvo
                 številke 45: konstituiranje
                         slovenskega državnega zbora in vlade v letih
                         1996–1997<note place="foot" xml:id="ftn2" n="1">
                         Članek je nastal v okviru raziskovalnega programa P6-0281 <ref target="https://www.sicris.si/public/jqm/prg.aspx?lang=slv&amp;opdescr=search&amp;opt=2&amp;subopt=700&amp;code1=cmn&amp;code2=auto&amp;psize=1&amp;hits=1&amp;page=1&amp;count=&amp;search_term=jurij%20perov%C5%A1ek&amp;id=9795&amp;slng=&amp;order_by=">Idejnopolitični in kulturni pluralizem
                             in monizem na Slovenskem v 20. stoletju</ref>, ki ga sofinancira Javna agencija za
                         raziskovalno dejavnost Republike Slovenije iz državnega
                         proračuna.
                     </note></title>
             <author>
                 <name>
                     <forename>Tjaša</forename>
                     <surname>Konovšek</surname>
                     <roleName>mlada raziskovalka</roleName>
                     <affiliation>Inštitut za novejšo zgodovino</affiliation>
                     <address>
                         <addrLine>Privoz 11</addrLine>
                         <addrLine>SI – 1000 Ljubljana</addrLine>
                     </address>
                     <email>tjasa.konovsek@inz.si</email>
                 </name>
             </author>
         </titleStmt>
          <editionStmt>
              <edition>
                  <date>2020-07-16</date>
              </edition>
          </editionStmt>
          <publicationStmt>
              <publisher>
                  <orgName xml:lang="sl">Inštitut za novejšo zgodovino</orgName>
                  <orgName xml:lang="en">Institute of Contemporary History</orgName>
                  <address>
                      <addrLine>Privoz 11</addrLine>
                      <addrLine>SI-1000 Ljubljana</addrLine>
                  </address>
              </publisher>
              <pubPlace>http://ojs.inz.si/pnz/article/view/1014</pubPlace>
              <date>2020</date>
              <availability status="free">
                  <licence>http://creativecommons.org/licenses/by-nc-nd/4.0/</licence>
              </availability>
          </publicationStmt>
          <seriesStmt>
              <title xml:lang="sl">Prispevki za novejšo zgodovino</title>
              <title xml:lang="en">Contributions to Contemporary History</title>
              <biblScope unit="volume">60</biblScope>
              <biblScope unit="issue">2</biblScope>
              <idno type="ISSN">2463-7807</idno>
          </seriesStmt>
          <sourceDesc>
              <p>No source, born digital.</p>
          </sourceDesc>
      </fileDesc>
       <encodingDesc>
           <projectDesc xml:lang="en">
               <p>Contributions to Contemporary History is one of the central Slovenian scientific
                   historiographic journals, dedicated to publishing articles from the field of
                   contemporary history (the 19th and 20th century).</p>
               <p>The journal is published three times per year in Slovenian and in the following
                   foreign languages: English, German, Serbian, Croatian, Bosnian, Italian, Slovak
                   and Czech. The articles are all published with abstracts in English and
                   Slovenian as well as summaries in English.</p>
           </projectDesc>
           <projectDesc xml:lang="sl">
               <p>Prispevki za novejšo zgodovino je ena osrednjih slovenskih znanstvenih
                   zgodovinopisnih revij, ki objavlja teme s področja novejše zgodovine (19. in 20.
                   stoletje).</p>
               <p>Revija izide trikrat letno v slovenskem jeziku in v naslednjih tujih jezikih:
                   angleščina, nemščina, srbščina, hrvaščina, bosanščina, italijanščina, slovaščina
                   in češčina. Članki izhajajo z izvlečki v angleščini in slovenščini ter povzetki
                   v angleščini.</p>
           </projectDesc>
       </encodingDesc>
       <profileDesc>
           <langUsage>
               <language ident="sl"/>
               <language ident="en"/>
           </langUsage>
           <textClass>
               <keywords xml:lang="en">
                   <term>transition</term>
                   <term>Parliament</term>
                   <term>government</term>
                   <term>political power</term>
               </keywords>
               <keywords xml:lang="sl">
                   <term>tranzicija</term>
                   <term>državni zbor</term>
                   <term>vlada</term>
                   <term>politična moč</term>
               </keywords>
           </textClass>
       </profileDesc>
       <revisionDesc>
           <listChange>
               <change>
                   <date>2020-09-08</date>
                   <name>Neja Blaj Hribar</name>
                   <desc>Pretvorba iz DOCX v TEI, dodatno kodiranje</desc>
               </change>
           </listChange>
       </revisionDesc>
   </teiHeader>
   <text>
       <front>
           <docAuthor>Tjaša Konovšek<note place="foot" xml:id="ftn1" n="*"><hi rend="bold">Mlada raziskovalka, Inštitut za novejšo zgodovino, Privoz
                   11, 1000-Ljubljana; <ref target="mailto:tjasa.konovsek@inz.si">tjasa.konovsek@inz.si</ref></hi>
           </note></docAuthor>
           <docImprint>
               <idno type="cobissType">Cobiss tip: 1.01</idno>
           </docImprint>
           <div type="abstract">
               <head>
                   <hi rend="italic">IZVLEČEK</hi>
               </head>
               <p>
                   <hi rend="italic">Konstituiranje slovenskega državnega zbora
                       in vlade sredi devetdesetih let 20. stoletja je bilo globoko zaznamovano s
                       tranzicijo (prehodom med socializmom in liberalizmom, ki je v Sloveniji trajal
                       od sprejetja amandmajev k ustavi leta 1989 do vstopa Slovenije v Evropsko unijo
                       leta 2004) in polariziranostjo političnega prostora. Članek časovno in
                       prostorsko umesti zgodovinsko dogajanje, nato pa se posveti študiji primera
                       sestavljanja državnega zbora in vlade. Osredotoči se na formalne plati procesa
                       in na neformalne dogovore, ki so bistveno zaznamovali proces konstituiranja.
                       Takšna analiza razkrije globino polariziranosti med parlamentarnimi strankami.
                       Politični diskurz je spleten okrog štirih identifikacijskih oznak, s katerimi se
                       je polariziranost manifestirala. Levo usmerjene stranke z Liberalno demokracijo
                       na čelu so same sebe razumele kot proevropske stranke, ki v slovenski prostor
                       vnašajo normalnost Zahoda, medtem ko so se desno usmerjene Slovenska ljudska
                       stranka, Slovenski krščanski demokrati ter Slovenska demokratska stranka
                       poimenovale kot pomladne stranke. Prve so sebi nasprotne stranke razumele, kot
                       da ovirajo normalizacijski proces, medtem ko so slednje levo usmerjenim strankam
                       očitale kontinuiteto s socializmom in jih označile za stare sile. Vsakokraten
                       poraz desno usmerjenih strank (z nekajmesečno izjemo leta 2000) je okrepil
                       negativni diskurz desnih strank, ki je do polnega izraza prišel po zaključeni
                       tranziciji.</hi>
               </p>
               <p>
                   <hi rend="italic">Ključne besede: tranzicija, državni zbor,
                       vlada, politična moč</hi>
               </p></div>
               <div type="abstract" xml:lang="en">
                   <head>THE CURSE OF NUMBER 45:</head>
                       <head>THE FORMATION OF THE SLOVENIAN NATIONAL ASSEMBLY AND THE GOVERNMENT BETWEEN 1996 AND 1997</head>
               <head>ABSTRACT</head>
               <p>
                   <hi rend="italic">The formation of the Slovenian Parliament
                       and Government in the 1990s was deeply marked by the transition from socialism
                       to liberalism. (in Slovenia, this process began with the acceptance of the
                       amendments to the Constitution in 1989 and concluded with Slovenia’s accession
                       to the European Union in 2004) and by the polarisation of the Slovenian
                       political arena. This paper spatially and temporally frames the historical
                       events and then focuses on a case study of the formation of the Parliament and
                       government. It analyses the formal perspective of this process and the informal
                       arrangements that crucially shaped it. This kind of research reveals the depth
                       of the parliamentary parties’ polarisation. The political discourse was checked
                       for identifications that manifested the polarisation. The left-leaning parties –
                       the Liberal Democratic Party (Liberalna demokracija Slovenije) being the most
                       dominant – understood themselves as pro-Europe parties that would bring about
                       the Western-type normality; while the right-leaning Slovenian People’s Party
                       (Slovenska ljudska stranka), the Slovenian Christian Democrats (Slovenski
                       krščanski demokrati), and the Slovenian Democratic Party (Slovenska demokratska
                       stranka) named themselves the “spring parties”. The former group understood the
                       opposing parties as hindrances to the normalisation process; while the latter
                       feared the continuity with socialism and characterised the left-leaning parties
                       as the “old forces”. The repeated defeat of the right-wing parties (except for a
                       few months in 2000) reinforced their negative discourse, which fully emerged
                       after the end of the transition.</hi>
               </p>
               <p>
                   <hi rend="italic">Keywords: transition, Parliament,
                       government, political power</hi>
               </p>
           </div>
       </front>
      <body>
          <div><head>Uvod</head>
         <quote>
            <hi rend="italic">Približno enajst ur po začetku
                    parlamentarnega zasedanja je predsednik državnega zbora dr. Janez Podobnik z
                    enoličnim glasom, ki ni obetal razburljive novice, razglasil izid glasovanja o
                    novi vladi. 'Petinštirideset glasov za, petinštirideset glasov proti,' je
                    odmevalo po veliki parlamentarni dvorani, ki je bila kljub pozni uri polna. Dr.
                    Podobnik je še vedno govoril z glasom napovedovalca na železniški postaji. Kot
                    da ne bi povedal novice tedna. Novice meseca! Drnovškova vlada je padla</hi>
            <hi rend="italic">!</hi>
            <note place="foot" xml:id="ftn3" n="2">
                Ali H. Žerdin, »Prekletstvo številke 45. Državni zbor
                        ni podprl Drnovškove vlade. In kdo je glasoval proti?,« <hi rend="italic">Mladina</hi>, 11. 2. 1997, 10.
            </note>
         </quote>
         <p>Šestega februarja 1997, tri mesece po državnozborskih volitvah, je v parlamentu
                napočil trenutek, ko so poslanci imeli priložnost potrditi – ali zavreči – vlado, ki
                jo je predlagal dr. Janez Drnovšek. Čas pred glasovanjem je bil izredno napet,
                prepleten s polformalnimi dogovori, špekulacijami, preračunavanji. Številka 45 je
                bila tista, ki je v parlamentu povzročila največ pritiska. V jeseni in pozimi leta
                1996–1997 je pomenila natančno polovico poslancev, ki so bili člani Državnega zbora
                Republike Slovenije. Številka 45 je pomenila, da je bila država v mrtvem teku:
                volitve so bile izpeljane, rezultati znani, glasovi poslancev v državnem zboru pa
                razdeljeni točno na polovico, kar je onemogočalo sprejemanje odločitev. Za njegovo
                uspešno konstituiranje so morali poslanci sprejeti vrsto odločitev, za katere je
                bila potrebna večina glasov, torej vsaj 46.</p>
         <p>Razmerje moči, razdeljeno točno na pol, se je med postopkom konstituiranja državnega
                zbora in vlade večkrat ponovilo. Najprej so se med prisotnimi pojavile dileme o
                upravičenosti potrjevanja mandatov vsem devetdesetim poslancem, nato se je zataknilo
                pri volitvah predsednika, podpredsednika in članov komisije za volitve, imenovanja
                in administrativne zadeve (KVIAZ). Brez te postavljanje vodstva parlamenta ni bilo
                mogoče. Komisija je bila po prekinjeni seji imenovana v začetku decembra 1996, kar
                je omogočilo volitve za predsednika državnega zbora. Dr. Janez Podobnik, ki je
                kandidiral za ta položaj, je bil v prvem krogu glasovanja neuspešen: njegovo
                kandidaturo je potrdilo 45 poslancev, 45 jih je bilo proti. V drugem krogu so mu
                bili glasovi bolj naklonjeni. Njegova izvolitev je bila uspešna. Državni zbor je
                lahko začel svoje delo.</p>
         <p>Drugič so se glasovi poslancev ustavili pri številki 45 pri potrjevanju mandatarja,
                ki bo sestavil bodočo vlado. Dr. Janezu Drnovšku je številko 45 uspelo spremeniti v
                46 s pomočjo Cirila Pucka, ki je izstopil iz poslanske skupine SKD in kot samostojni
                poslanec prevesil tehtnico v prid dr. Drnovšku. Tretjič – in zadnjič – se je število
                glasov ustavilo pri razmerju 45 proti 45 pri potrjevanju prve predlagane vlade 6.
                februarja 1997. Ta je, v delno spremenjeni sestavi, zadostno število glasov za svojo
                konstituiranje prejela šele v drugem krogu.</p>
         <p>Vsakokratni zastoji ob številki 45 imajo v svoji kratki zgodovini zapleteno,
                večplastno ozadje. Od septembra 1996, ko so bile državnozborske volitve razpisane,
                do konca februarja, ko je vlada imela svoje prvo, konstitutivno zasedanje, politiki
                nikakor niso sedeli križem rok. Ravno nasprotno, poslanci so bili v vlogi
                strankarskih pogajalcev izredno aktivni. Kljub zatikom so celoten postopek
                konstituiranja državnega zbora in vlade legalno, legitimno in (kljub dolgotrajnosti)
                pravočasno izvedli. Izpolnjeni so bili vsi pogoji, upoštevani vsi roki. Vendar
                stvarne napetosti, v tistih mesecih spletene okrog številke 45, ni mogoče pojasniti
                zgolj s formalnim vidikom poteka političnih postopkov, temveč gre za kompleksen
                preplet formalnih in neformalnih pravil, njihovih upoštevanj in prilagajanj, ki je
                odločilno zaznamoval politično dogajanje tega obdobja.</p>
         <p>V prvem koraku je za razumevanje zgodovinske situacije potrebno poznavanje formalnih
                pravil političnega delovanja. Kako se konstituira državni zbor? Kako se podeljuje
                mandat za sestavo vlade? Kdo in kdaj je oblikoval poslovnik državnega zbora, kakšen
                je bil volilni sistem? Ljudje in institucije, ki so urejali ta vprašanja, so za sabo
                pustili papirnato sled, ki ji zgodovinar lahko sledi: odgovori so zapisani v zakonih
                in ustavi, v poslovniku državnega zbora, zapisnikih sej, delno tudi v gradivu
                političnih strank. Mnogo težje je slediti neformalni plati tega dogajanja. Tukaj
                nimam v mislih osebnih simpatij ali antipatij med politiki, temveč tisti neformalni
                del političnega delovanja, ki je zajemal vse poslance, ne glede na njihove osebne
                preference. Med njimi se politična moč ni pretakala zgolj po formalnih kanalih,
                temveč so enako pomembne njene neformalne poti: navade, ustaljene prakse,
                'gentlemanski' dogovori.<note place="foot" xml:id="ftn4" n="3">
                Pri tem se osredotočam na stranko kot skupino, ki
                        deluje razmeroma homogeno ('pogled od zunaj'; v politološki literaturi gl.
                        Giovanni Sartori<hi rend="italic">, Parties and Party Systems. A Framework
                            for Analysis</hi> (Cambridge: Cambridge University Press, 1976)), in ne
                        na stranko kot specifično sociološko okolje z lastno dinamiko, hierarhijo,
                        navadami ('pogled od znotraj'; gl. npr. Max Weber, <hi rend="italic">From
                            Max Weber. Essays in Sociology</hi> (New York: Routledge, 2009)). Gl.
                        tudi Christopher Kam, <hi rend="italic">Party Discipline and Parliamentary
                            Politics</hi> (Cambridge: Cambridge University Press, 2009).
            </note>
                V obdobju konstituiranja državnega zbora in vlade so se poslanci na njih še posebno
                pogosto sklicevali. Neformalni dogovori so bili v tem času tako pogosto v ospredju,
                da so dobili skoraj polformalni status. Slediti jim je mogoče v medijih in
                zapisnikih državnozborskih sej, kjer so se pojavljali predvsem v obliki očitkov med
                poslanci in kot razlage, ki so jih ti ponujali javnosti v opravičilo za navidezno
                stagnacijo političnega delovanja.</p>
         <p>Razumevanje formalnih in neformalnih pravil igre v politiki je za zgodovinarja
                pomembno, ker mu omogoča sledenje centru (ali centrom) politične moči. Ta je lahko
                razmeroma ozko zamejena (usklajevanje znotraj poslanskega kluba, preiskovalne
                skupine, ministrstva) ali širša (inercija visoke politike, nadzor nad državnim
                proračunom, represivnim aparatom države), skoncentrirana v rokah posameznika ali
                manjše politične skupine, lahko je deljena ali razpršena med več akterjev.<note place="foot" xml:id="ftn5" n="4">
                Sartori, <hi rend="italic">Parties and Party Systems</hi>, 105–15.
            </note>
                Razumevanje, kdo in kdaj pridobi politično moč in kdaj jo izgubi, je lahko pomemben
                dejavnik pri interpretaciji zgodovinskih dejstev. Študija primera, spletenega okrog
                številke 45, bo sledila razmerjem moči med njenim centrom in obrobjem na ravni
                državnega zbora in političnih strank, s čimer bo posegla na polje klasične politične
                zgodovine in v zgodovino politične kulture kot enem izmed polj nove kulturne
                    zgodovine.<note place="foot" xml:id="ftn6" n="5">
               
                        Patricia O’Brien, »Michel Foucault’s History of Culture,« v: <hi rend="italic">The New Cultural History</hi>, ur. Lynn Hunt (Berkley: Los
                        Angeles: London: University of California Press, 1989), 25–46. V slovenskem
                        zgodovinopisju: Jure Gašparič, <hi rend="italic">Izza parlamenta. Zakulisje
                            jugoslovanske skupščine 1919–1941</hi> (Ljubljana: Modrijan,
                    2015).
            </note>
         </p></div>
         <div><head>
            Tranzicijska čas in prostor
         </head>
         <p>Mandat, ki se je v letu 1996 koaliciji pod vodstvom Liberalne demokracije Slovenije
                (LDS) in njenega predsednika Janeza Drnovška iztekal, je bil zaznamovan s počasnim
                razpadanjem vladajoče koalicije. Že sredi mandata, leta 1994, je zaradi odstavitve
                Janeza Janše s položaja ministra za obrambo po aferi Depala vas iz koalicije
                izstopila Socialdemokratska stranka Slovenije (SDSS). V začetku leta 1996 je iz
                koalicije izstopila Združena lista socialnih demokratov (ZLSD), tudi ta zaradi
                razrešitve enega izmed svojih članov – Maksa Tajnikarja, ministra za gospodarstvo.
                LDS je mandat pripeljala do konca skupaj z edino preostalo stranko originalne
                koalicije, Slovenskimi krščanskimi demokrati (SKD).<note place="foot" xml:id="ftn7" n="6">
                Jure Gašparič, <hi rend="italic">Državni zbor
                            1992–2012. O slovenskem parlamentarizmu</hi> (Ljubljana: Inštitut za
                        novejšo zgodovino, 2012), 66, 67, 69.
            </note> Velika koalicija, ki jo je
                Drnovšek leta 1992 poleg LDS sestavil iz še treh nasprotujočih si strank ter leta
                1994 okrepil z združitvenim kongresom LDS, je v procesu postopnega razpadanja
                pokazala svoje slabosti – a tudi prednosti. LDS je v državnem zboru nujno
                potrebovala čim širšo podporo, če je želela uresničiti svoje cilje. To je dobila,
                saj so se vse parlamentarne stranke strinjale, da mora država hitro sprejemati
                ukrepe za nadaljnji gospodarski razvoj države, za reševanje socialnih vprašanj,
                vključevanje Slovenije v Evropsko unijo in urejanje odnosov s sosednjimi državami
                (meja s Hrvaško).<note place="foot" xml:id="ftn8" n="7">
               
                        Tjaša Konovšek, »Formiranje Liberalne demokracije Slovenije in njene
                        politike (1992–1996),« v:
                        <hi rend="italic">Narod – politika – država. Idejnopolitični značaj strank na Slovenskem od konca 19. do začetka 21. stoletja, </hi>ur.
                        Jurij Perovšek in Mojca Šorn (Ljubljana: Inštitut za novejšo zgodovino,
                        2020), 267–80. Jana Taškar, »Parlamentarne volitve so razpisane za 10.
                        november,« <hi rend="italic">Delo</hi>, 6. 9. 1996, 1.
            </note>
         </p>
         <p>Vzporedno s slabljenjem prve koalicije pa je postopoma nastajalo novo strankarsko
                zavezništvo med SDSS, SKD (čeprav formalno koalicijske stranke) in Slovensko ljudsko
                stranko (SLS). Prvič so se stranke poskušale uskladiti na lokalnih volitvah leta
                1994. Skupni jezik so leto zatem našle ob 50. obletnici konca druge svetovne vojne,
                ko so se sporazumele, da bodo bojkotirale državno slovesnost v Cankarjevem domu in
                slavnostno sejo v parlamentu. Usklajeno so delovale tudi pri bojkotu glasovanja o
                noveli zakona o sanaciji podjetja Tam, kar je januarja 1996 pripeljalo do razrešitve
                Tajnikarja. Njihova želja je bila vzpostaviti strankarsko zavezništvo po vzoru
                Demosa, vendar sta med njimi (in njihovimi vodilnimi predstavniki) vladala dovoljšno
                nezaupanje in oportunizem, da so vsakokratni poskusi koordinacije spodleteli. Ob
                razpisu državnozborskih volitev 1996 so se v javnosti hitro začele pojavljati
                špekulacije o ponovnih poskusih sodelovanja nekoliko razširjene skupine 'pomladnih
                strank': Slovenske demokratske stranke (SDS, naslednice SDSS), SLS, SKD in Liberalne
                stranke (LS, ki se na volitvah 1996 nato ni prebila v parlament). Njihov skupni cilj
                je bil ustvariti zavezništvo, ki bi na državnozborskih volitvah doseglo dovolj
                glasov za večino v državnem zboru in tako izzvalo politično moč LDS. Pomladne
                stranke so se v začetku oktobra 1996 sestale v Škofovih zavodih v Šentvidu, kjer so
                se pogajale o predvolilnem in mogočem povolilnem sodelovanju. Vendar njihovo
                dogovarjanje ni bilo formalizirano. Končnega, zavezujočega sporazuma o sodelovanju
                stranke niso podpisale. SDS, ki je bila najbolj naklonjena takšnemu povezovanju, je
                trčila ob interese SKD. Če bi bodoča koalicija nastala pod vodstvom LDS, je SKD
                želela ohraniti možnost sodelovanja z njo, medtem ko je SDS zahtevala, da se vse
                pomladne stranke predčasno odrečejo možnosti koalicijskega sodelovanja z LDS.<note place="foot" xml:id="ftn9" n="8">
                Vladimir Vodušek,
                        »Povezovanja SDS, SLS, SKD in LS. Konec sanj o predvolilni koaliciji
                        pomladnih strank,« <hi rend="italic">Delo</hi>, 18. 10. 1996,
                2.
            </note>
         </p>
         <p>Razen špekuliranja glede predvolilnega povezovanja strank je bil čas pred volitvami
                miren. Morda celo preveč miren. Časniki so ugotavljali, da je največji dogodek
                predvolilnega časa pravzaprav nedogodek, torej neuspešno povezovanje pomladnih
                    strank.<note place="foot" xml:id="ftn10" n="9">
               
                        Vladimir Vodušek, »Blaga volilna kampanja. Stranke pred volitvami ne bodo
                        zamenjale strategije,« <hi rend="italic">Delo</hi>, 25. 10. 1996,
                    2.
            </note> Vse stranke so se osredotočale na promocijo svojih vidnih članov,
                vse so računale na odločilno podporo volivcev v večjih mestih. Nobena izmed strank
                si ni zastavila vsebinsko trdnega volilnega programa in programskih usmeritev. V
                primerjavi z zahodnoevropsko demokracijo, po kateri so se vse vodilne stranke vsaj
                načelno zgledovale, so slovenskim strankam manjkale ključne opredelitve glede
                obsežnih tem, kot so socialna politika, zdravstvo in davki. Skupno jim je bilo
                načelno strinjanje, da je ta področja treba urediti in jih približati evropskim
                standardom. Odstopanja v mnenjih, kako to storiti, so bila drugotnega pomena. Mnogo
                bolj kot s programskimi načrti so se stranke opredeljevale glede na vrednote, ki naj
                bi jih zastopale, ter posledično glede na odnos, ki so ga zavzele do preteklosti.
                Navidezna soglasnost strank (odsotnost programskih dokumentov in vsebinskih debat)
                je pod sabo skrivala ostro polariziranost političnega prostora, ki se zaradi
                konsenza glede približevanja Slovenije Evropski uniji in njenim standardom v
                devetdesetih let ni pokazala v svoji polnosti.<note place="foot" xml:id="ftn11" n="10">
                Vladimir Vodušek, »Naše stranke rade načenjajo
                        teme, povezane s tranzicijo,« <hi rend="italic">Delo</hi>, 7. 11. 1996, 2.
                        Vlado Miheljak, »Presenečenje volitev 96: nobenih presenečenj,« <hi rend="italic">Mladina</hi>, 17. 9. 1996, 10. Za vsebinsko
                        neopredeljevanje slovenskih političnih strank gl. Jure Gašparič in Simona
                        Kustec, »Stabilna nestabilnost ali idejnopolitični (ne)značaj slovenskih
                        strank 1992–2018,« v:
                        <hi rend="italic">Narod – politika – država. Idejnopolitični značaj strank na Slovenskem od konca 19. do začetka 21. stoletja, </hi>ur.
                        Jurij Perovšek in Mojca Šorn (Ljubljana: Inštitut za novejšo zgodovino,
                        2020), 299–313.
            </note>
         </p>
         <p>Slovenija v devetdesetih letih še zdaleč ni bila edina država, ki se je potegovala za
                članstvo v Evropski uniji (EU) in je posledično velik del svojega delovanja
                podrejala evropskih zahtevam. Od konca hladne vojne v začetku devetdesetih si je ta
                cilj delila z državami, ki so – podobno in skoraj hkrati kot Slovenija – začele
                svoje preoblikovanje iz socializma v liberalno demokracijo. Bližnje sosede
                Madžarska, Slovaška, Češka in Poljska so vstop v EU dosegle hkrati s Slovenijo, 1.
                maja 2004. Slovenska gospodarska in politična pot do cilja pa se je nekoliko
                razlikovala od tranzicije zgoraj naštetih držav višegrajske skupine. Prva je
                socialistični režim resno izzvala Poljska, kjer je v začetku osemdesetih let
                Solidarnost predstavljala močno opozicijo režimu. V devetdesetih je Poljska
                izstopala tudi z načrtom gospodarske tranzicije, ki ga je takratni minister Leszek
                Balcerowicz sprejel s soglasji tujih strokovnjakov in ki naj bi s hitrim prehodom v
                kapitalizem (šok terapijo) državi olajšal težek gospodarski položaj. Podobno kot
                Jugoslavija je tudi Poljska ob koncu osemdesetih let doživljala hiperinflacijo.
                Hitro sprejeti ukrepi, ki so se zgledovali po ekonomski politiki Ronalda Reagana in
                Margaret Thatcher, naj bi Poljski s prodajo državnega premoženja pomagali pri
                pokrivanju njenega javnega dolga in ji omogočili nadaljnje prejemanje zahodne
                finančne pomoči.<note place="foot" xml:id="ftn12" n="11">
               
                        Philipp Ther, <hi rend="italic">Europe since 1989</hi> (Princeton and
                        Oxford: Princeton University Press, 2016), 43, 44.
            </note>
         </p>
         <p>V Sloveniji, kjer sta dediščina samoupravnega sistema in močno sindikalno delovanje
                ugodno vplivala na relativni gospodarski in politični uspeh devetdesetih let, tako
                hitre in korenite gospodarske tranzicije kljub mnenjem, ki so jih po naročilu vlade
                podali ameriški strokovnjaki, Slovenija ni izvedla.<note place="foot" xml:id="ftn13" n="12">
                Stephen Crowley and Miroslav Stanojević,
                        »Varieties of Capitalism, Power Resources, and Historical Legacies:
                        Explaning the Slovenian Exception,« <hi rend="italic">Politics and
                            Society</hi> 39, št. 2 (2011): 268–95. Kim Christiaens, James Mark in
                        José M. Faradlo, »Entangled Transitions: Eastern and Southern European
                        Convergence or Alternative Europes? 1960s–2000s,« <hi rend="italic">Contemporary European History</hi> 26, št. 4 (2017): 577–99.
            </note>
                Slovenska gospodarska pot je bila ob osamosvojitvi zastavljena z dveh strani. Prvi
                pristop sta po posredovanju Drnovška svetovala Jeffrey Sachs in David Lipton, ki sta
                zagovarjala hitro in temeljito privatizacijo; drugi pristop, ki je predvideval
                postopno spremembo gospodarske ureditve, je skupaj s finančnim ministrom Markom
                Kranjcem zagovarjal podpredsednik vlade Jože Mencinger. Naposled se je uresničil
                kompromis, sestavljen iz obeh idej. Čeprav ideja ameriških strokovnjakov ni
                popolnoma obveljala, je del slovenske politike takšen način zaznal kot tuj, celo
                'oktroiran'. Vprašanja, kako naj se privatizacija izvede, je tako postalo v veliki
                meri politično vprašanje, nikoli pa ni bila pod vprašanje postavljena privatizacija
                    sama.<note place="foot" xml:id="ftn14" n="13">
               
                        Aleksander Lorenčič, <hi rend="italic">Prelom s starim in začetek novega.
                            Tranzicija slovenskega gospodarstva iz socializma v kapitalizem
                            (1990–2004)</hi> (Ljubljana: Inštitut za novejšo zgodovino, 2012), 54,
                        195, 96.
            </note> Podobna situacija se je odslikavala v političnem
                razmišljanju. Pridruževanje EU ter prevzemanje zahodnih norm in vrednot je med
                politiki in prebivalci uživalo visoko stopnjo konsenza. Politični prehod se je zdel
                skoraj samoumeven.<note place="foot" xml:id="ftn15" n="14">
               
                        Jure Gašparič, »O samoumevnosti uvajanja parlamentarne demokracije v vzhodni
                        Evropi v letu 1989,« v: <hi rend="italic">Regionalni vidiki tranzicije</hi>,
                        ur. Aleksander Lorenčič in Željko Oset (Ljubljana: Inštitut za novejšo
                        zgodovino, 2016), 81–96.
            </note>
         </p>
         <p>Vsi premiki, ki so se dogajali v slovenski politiki jeseni in pozimi 1996–97, spadajo
                v širši kontekst politične in gospodarske tranzicije na slovenski in mednarodni
                ravni. Strategije slovenskih političnih strank in njihovih predstavnikov so bile
                pogojene s tranzicijo, s procesom vključevanja Slovenije v EU, ki se je zaključil
                leta 2002 s kopenhagenskim vrhom, kjer so evropske države formalno razglasile
                uspešno zaključeno tranzicijo Slovenije in nekaterih drugih držav, ter z dejanskim
                vstopom v EU leta 2004.<note place="foot" xml:id="ftn16" n="15">
                Dimitrij Rupel, <hi rend="italic">Vzpon med evropske
                            zvezde. Slovenska pot v Evropsko unijo</hi> (Ljubljana: Ministrstvo za
                        zunanje zadeve, 2004), 8.
            </note> Vzroke za tako kompleksne politične in
                gospodarske spremembe, ki so jih leta 2004 pridružene članice EU izvršile od leta
                1989, je težko zajeti v eni sami razlagi. Interpretacije dogodkov v zgodovinopisni
                literaturi segajo od teorije domino učinka (ideje, da je ena sprememba sprožila
                drugo, kar se je strnilo v prelomu 1989), preko učinkov gospodarske krize do porasta
                nacionalizma konec 20. stoletja.</p>
         <p>Za jugoslovanski in kasneje slovenski prostor je še posebno zanimivo opazovanje
                odnosa med centrom in periferijo, kot ga je opredelil zgodovinar Philipp Ther.<note place="foot" xml:id="ftn17" n="16">
                Ther, <hi rend="italic">Europe since 1989</hi>, 66–70.
            </note> Odnosi med
                Beogradom in Ljubljano, med Ljubljano in ostalimi slovenskimi kraji sledijo osnovni
                ideji, da so se tranzicijske spremembe praviloma začele dogajati na periferiji. V
                (ali na) mestih, kjer je bila osrednja partijska moč šibkejša, so pobude za
                spremembe laže privrele na površje in pridobile zagon. Odnosi med federacijo in
                republikami so bili v času Jugoslavije večkrat predmet pogajanj in kompromisov. Z
                zadnjo spremembo ustave leta 1974 je v Jugoslaviji prevladala ideja decentralizacije
                v obliki kompleksnega delegatskega sistema.<note place="foot" xml:id="ftn18" n="17">
                Mitja Žagar, »Ustava SFRJ in ustavni sistem 1974:
                        povzročitelj krize ali mehanizem za njeno razreševanje?,« v: <hi rend="italic">Slovenija – Jugoslavija, krize in reforme 1968/1988</hi>,
                        ur. Zdenko Čepič (Ljubljana: Inštitut za novejšo zgodovino, 2010),
                        231–56.
            </note> Linearnosti razvoja na osi center–periferija se v
                slovenskem primeru upira tudi proces reformiranja Zveze komunistov Slovenije, ki je
                stekel sredi osemdesetih let.<note place="foot" xml:id="ftn19" n="18">
                Božo Repe, <hi rend="italic">Slovenci v osemdesetih
                            letih</hi> (Ljubljana: Zveza zgodovinskih društev Slovenije, 2001),
                        22–38. Božo Repe, <hi rend="italic">Milan Kučan, prvi predsednik</hi>
                        (Ljubljana: Modrijan, 2015), 109–17.
            </note> S sprejetjem amandmajev leta
                1989 je moč v odnosu Beograd – Ljubljana (oz. federacija – republika) prešla v roke
                republiškim organom in je tam obstala z mednarodnim priznanjem Slovenije pozimi leta
                1991–1992.</p>
         <p>Odnos periferija – center se je na republiški ravni in v manj geografskem smislu
                odražal v Demosovi koaliciji, ko je ta za krajši čas postala središče odločanja. Po
                volitvah leta 1992 se je težišče politične moči preneslo na Liberalno demokratsko
                stranko, ki je svojo moč dodatno povezala z združitvenim kongresom Liberalne
                demokracije Slovenije leta 1994. Združena LDS je med prebivalstvom uživala visoko
                stopnjo podpore. V državnem zboru je stranka sama zasedala 22 sedežev (po
                združitvenem kongresu 23), skupaj s koalicijo pa 55.<note place="foot" xml:id="ftn20" n="19">
               
                  <hi rend="italic">Poročilo o delu Državnega zbora za obdobje 23. 12. 1992 do
                            16. 10. 1996</hi> (Ljubljana: Državni zbor Republike Slovenije, 1996).
                        Gašparič, <hi rend="italic">Državni zbor</hi>, 58.
            </note> Svoj uspeh je
                ponovila na državnozborskih volitvah 1996.<note place="foot" xml:id="ftn21" n="20">
               
                  <hi rend="italic">Volitve v Državni zbor 1996. Državna volilna
                        komisija</hi>, pridobljeno 2. 7. 2020,
               https://www.dvk-rs.si/index.php/si/arhiv/dz1996.
            </note> Poleg podpore
                volivcev in javnega mnenja je Drnovškova LDS črpala svojo moč tudi iz manj opaznih
                virov moči v smislu danosti, manevrov, taktik in tehnik, izkušenj, informiranosti,
                znanja in članstva v neformalnih mrežah. V osnovi takšna moč ni represivna, temveč
                    ustvarjalna.<note place="foot" xml:id="ftn22" n="21">
               
                        O’Brien, »Michel Foucault’s History of Culture,« 34–35. Christiaens,
                        »Entangled Transitions,« 585.
            </note>
         </p></div>
         <div><head>
            Formalna plat
         </head>
         <p>Formalno delovanje državnega zbora urejata Ustava Republike Slovenije, ki je decembra
                1991 zamenjala jugoslovansko ustavo iz leta 1974, ter poslovnik državnega zbora, ki
                je stopil v veljavo julija 1993. Skladno s tem je državnozborske volitve 11.
                novembra 1996 razpisal predsednik republike, Milan Kučan. Po volitvah je sklical
                njegovo prvo državnozborsko sejo, za kar je imel največ 20 dni časa.<note place="foot" xml:id="ftn23" n="22">
                80. in 81. člen
                        Ustave Republike Slovenije in 10. člen poslovnika Državnega
                    zbora.
            </note> Konstitutivna seja državnega zbora se je leta 1996 začela 28.
                novembra, 17 dni po volitvah. Parlamentarni prag je prestopilo sedem strank: LDS,
                SLS, SDS, SKD, ZL, DeSUS (Demokratska stranka upokojencev Slovenije) in SNS
                (Slovenska nacionalna stranka).<note place="foot" xml:id="ftn24" n="23">
               
                  <hi rend="italic">Volitve v Državni zbor 1996.
                            Državna volilna komisija</hi>, pridobljeno 2.
                            7. 2020,
                        <ref target="https://www.dvk-rs.si/index.php/si/arhiv/dz1996">https://www.dvk-rs.si/index.php/si/arhiv/dz1996</ref>.
            </note> Prva obveznost poslancev je
                bila izvolitev mandatno-imunitetne komisije, sestavljene iz vseh predstavnikov
                poslanskih skupin. Ta je na prvi seji potrdila državnozborske mandate poslancev.
                Konstitutivna seja je bila nato prekinjena na pobudo enega izmed poslancev, Franca
                Zagožna, ki je v imenu SLS, SKD in SDS predlagal preložitev volitev predsednika in
                podpredsednika državnega zbora, s čimer so stranke želele pridobiti več časa za
                medsebojno usklajevanje interesov in strategij, ki so jih nameravale uresničiti v
                sledečih tednih konstituiranja državnega zbora in vlade.<note place="foot" xml:id="ftn25" n="24">
                »Zapisnik 1. redne seje Državnega
                        zbora 28. novembra 1996,« <hi rend="italic">Portal DZ – Izbrani
                            dokument</hi>, pridobljeno 1. 7. 2020,
               
                  <ref target="https://www.dz-rs.si/wps/portal/Home/deloDZ/seje/evidenca?mandat=II&amp;type=sz&amp;uid=03BB15FE2100A010C12564650044DB7F">https://www.dz-rs.si/wps/portal/Home/deloDZ/seje/evidenca?mandat=II&amp;type=sz&amp;uid=03BB15FE2100A010C12564650044DB7F</ref>.
            </note>
         </p>
         <p>V sklopu prve seje, ki se je nadaljevala 2. decembra, so bili poslanci obvezani
                izvoliti KVIAZ, osrednjo komisijo, ki je urejala volitve, imenovanja in
                administrativne zadeve znotraj državnega zbora. Med drugim je bila komisija obvezana
                predlagati kandidaturo predsednika in podpredsednikov državnega zbora, kar bi bil
                tretji korak v njegovem konstituiranju.<note place="foot" xml:id="ftn26" n="25">
                13. in 14. člen poslovnika Državnega zbora. Po 244.
                        členu lahko poleg KVIAZ kandidate na te položaje predlaga tudi skupina
                        najmanj desetih poslancev.
            </note> Vendar se poslanskim skupinam ni
                uspelo dogovoriti o skupnem predlogu za člane KVIAZ. Marijan Schiffrer, ki je kot
                najstarejši poslanec vodil državni zbor do izvolitve njegovega predsednika, je želel
                preseči nastali zastoj. Predlagal je, da poslanci za predlaganje predsednika
                državnega zbora zaobidejo sestavljanje KVIAZ in kandidaturo predložijo sami. Za to
                je bilo potrebno zgolj deset poslanskih podpisov. Poslanci, ki se sprva niso mogli
                poenotiti niti glede tega, ali ubrati alternativno pot imenovanja ali vendarle
                popustiti in najti soglasje pri imenovanju KVIAZ, so se končno poenotile okoli
                slednje možnosti. LDS je za predsednika komisije predlagala Igorja Bavčarja, za
                podpredsedniški položaj pa je SLS predlagala Franca Potočnika. Komisija je bila
                potrjena na isti seji.<note place="foot" xml:id="ftn27" n="26">
                244. člen poslovnika Državnega zbora.
            </note>
         </p>
         <p>Takoj za tem je bila na potezi KVIAZ. Komisija je predlagala kandidata za predsednika
                državnega zbora, Janeza Podobnika. Rezultat prvega glasovanja je bil 45 'za' in 45
                'proti', kar je pomenilo, da je proces konstituiranja državnega zbora kljub
                premostitvi ovir pri sestavljanju KVIAZ spet zastal.<note place="foot" xml:id="ftn28" n="27">
                »Zapisnik 1. redne seje Državnega
                        zbora 2. decembra 1996,« <hi rend="italic">Portal DZ – Izbrani
                            dokument,</hi> pridobljeno 1. 7. 2020,
               
                  <ref target="https://www.dz-rs.si/wps/portal/Home/deloDZ/seje/evidenca?mandat=II&amp;type=sz&amp;uid=EFEE4318F264923CC125646500451CDF">https://www.dz-rs.si/wps/portal/Home/deloDZ/seje/evidenca?mandat=II&amp;type=sz&amp;uid=EFEE4318F264923CC125646500451CDF</ref>.
            </note>
                Podobnikova kandidatura ni bila neposreden vzrok za to. Nobena izmed preostalih
                strank v resnici ni želela predlagati svojega kandidata. Rezultat glasovanja, ki je
                zablokiral nadaljnje delo državnega zbora, je bil posledica drugih, neformalnih
                dogovorov, ki so se skrivali v naslednjih korakih deljenja političnih funkcij in
                glede katerih stranke v času Podobnikove kandidature še niso dosegle dogovora. V
                ponovljenem glasovanju za istega kandidata, ki je potekalo dan za tem (3. novembra),
                je bil Podobnik na položaj predsednika državnega zbora izvoljen z veliko večino.
                Zanj je glasovalo 82 od 86 prisotnih poslancev. Volitve podpredsednikov državnega
                zbora so v nadaljevanju seje stekle gladko, s čimer se je državni zbor v celoti
                    konstituiral.<note place="foot" xml:id="ftn29" n="28">
               
                        »Zapisnik 1. redne seje Državnega zbora 3.
                            decembra 1996,«<hi rend="italic"> Portal DZ – Izbrani dokument,</hi>
                        pridobljeno 1. 7. 2020,
                    
               
                  <ref target="https://www.dz-rs.si/wps/portal/Home/deloDZ/seje/evidenca?mandat=II&amp;type=sz&amp;uid=A9B17271D49BF53DC1256465004581C1">https://www.dz-rs.si/wps/portal/Home/deloDZ/seje/evidenca?mandat=II&amp;type=sz&amp;uid=A9B17271D49BF53DC1256465004581C1</ref>.
            </note>
         </p>
         <p>Poslanci so nato imeli 30 dni časa, da so imenovali preostala delovna telesa in
                generalnega sekretarja državnega zbora.<note place="foot" xml:id="ftn30" n="29">
                15. in 16. člen poslovnika Državnega zbora.
            </note>
                Večina delovnih teles je bila izvoljenih 16. januarja 1997. Poleg
                mandatno-imunitetne komisije in KVIAZ, ki sta bili, kot smo videli, postavljeni
                prej, so bile januarja izvoljene še komisije za poslovnik, za narodni skupnosti ter
                komisija za zakonsko nezdružljivost opravljanja javne funkcije s pridobitveno
                dejavnostjo. Istega dne so bili ustanovljeni tudi vsi odbori državnega zbora,
                katerih glavni nalogi sta bili priprava posameznih zakonov in spremljanje izvajanja
                zakonodaje na posameznih področjih. Odbori so bili zato ustanovljeni za ista
                področja kot ministrstva (za gospodarstvo, za obrambo, za evropske zadeve
                    itd.).<note place="foot" xml:id="ftn31" n="30">
               
                  <hi rend="italic">Poročilo o delu Državnega zbora v mandatnem obdobju
                            1996–2000</hi>, 54–55.
            </note> Njihova naloga je bila med drugim tudi
                zaslišanje kandidatov za ministrske položaje, zaradi česar je bilo nujno, da se
                državni zbor čim prej v celoti konstituira in s tem omogoči konstituiranje
                vlade.</p>
         <p>Postopek konstituiranja vlade je v začetnem delu tekel vzporedno s konstituiranjem
                državnega zbora. Predsednik republike je imel po prvi državnozborski seji 30 dni
                časa, da predsedniku državnega zbora pisno predloži ime kandidata za predsednika
                    vlade.<note place="foot" xml:id="ftn32" n="31">
                257.
                        člen poslovnika Državnega zbora.
            </note> Pri tem se predsednik republike
                ni samovoljno odločal, koga predlagati. Kučan se je več tednov zapored sestajal s
                predstavniki parlamentarnih strank. Za bodočega mandatarja (favorita sta bila Janez
                Drnovšek in Marjan Podobnik) je med njimi želel zbrati dovolj podpore, da bi
                zagotovil stabilno vlado in s tem nadaljevanje gospodarske, socialne in zunanje
                politike iz leta 1990.<note place="foot" xml:id="ftn33" n="32">
               
                        Milan Kučan, nagovor ob konstitutivni seji Državnega zbora 28. novembra 1996, <hi rend="italic">Portal DZ – Izbrani dokument,</hi>
                        pridobljeno 1. 7. 2020,
               
                  <ref target="https://www.dz-rs.si/wps/portal/Home/deloDZ/seje/evidenca?mandat=II&amp;type=sz&amp;uid=03BB15FE2100A010C12564650044DB7F">https://www.dz-rs.si/wps/portal/Home/deloDZ/seje/evidenca?mandat=II&amp;type=sz&amp;uid=03BB15FE2100A010C12564650044DB7F</ref>.
            </note> Pri tem je bil le delno
                uspešen, saj se je neuradno razmerje glasov trmasto ustavljalo na 45 proti 45. Kučan
                je zadnji dan leta 1996 medijem le sporočil, da se je za mandatarja odločil
                predlagati Drnovška.<note place="foot" xml:id="ftn34" n="33">
                Vladimir Vodušek, »Prvaki strank tudi v drugem krogu vztrajajo pri
                        svojem,« <hi rend="italic">Delo</hi>, 18. 12. 1996, 1–2. Dejan Pušenjak,
                        »Predsednik Kučan bo še enkrat povabil stranke,« <hi rend="italic">Delo</hi>, 12. 11. 1996, 1. Vladimir Vodušek, »Predsednik Kučan bo ponudil
                        priložnost dr. J. Drnovšku,« <hi rend="italic">Delo</hi>, 31. 12. 1996,
                        1.
            </note>
         </p>
         <p>Državni zbor je pisni predlog prejel 3. januarja 1997, za čas odločanja o njegovem
                kandidiranju je poslovnik predpisoval čas med 48 urami ter sedmimi dnevi od prejete
                    kandidature.<note place="foot" xml:id="ftn35" n="34">
               
                        258. člen poslovnika Državnega zbora.
            </note> Glasovanje je bilo
                načrtovano za 8. januar na prvi izredni seji, a je prestop Cirila Pucka iz poslanske
                skupine SKD poskrbel za vrsto tehničnih in proceduralnih zapletov. Drnovšku je na
                seji tako uspelo predstaviti program vlade, zaradi obsežne razprave, ki je sledila,
                pa je bilo glasovanje prestavljeno na naslednji dan. Njegov mandat je bil s pomočjo
                Puckovega prestopa potrjen s 46 glasovi 'za' in 44 'proti'.<note place="foot" xml:id="ftn36" n="35">
                Vladimir Vodušek, »Bliža se čas
                        odločitve o kandidatu Drnovšku,« <hi rend="italic">Delo</hi>, 3. 1. 1997, 1.
                        Gašparič, <hi rend="italic">Državni zbor,</hi> 79.
            </note>
         </p>
         <p>Drnovšek je kot mandatar imel 15 dni časa,<note place="foot" xml:id="ftn37" n="36">
                262. člen poslovnika Državnega zbora.
            </note> da
                predsedniku državnega zbora predloži seznam potencialnih ministrov, kar je pomenilo,
                da mora do takrat sestaviti koalicijo, ki bi mu v državnem zboru prinesla večino
                glasov. V tem času so potekala intenzivna pogajanja med strankami ter zaslišanja
                ministrskih kandidatov pred državnozborskimi odbori. Slednji so imeli nalogo, da
                izrazijo strinjanje ali nestrinjanje s kandidatom za ministra. Mnenje odborov ni
                bilo zavezujoče, je pa pomenilo priporočilo poslancem, ko so o kandidatu glasovali.
                Nekateri kandidati z liste ministrov, ki jih je Drnovšek predlagal, so bili pri
                zagovarjanju pred odborom neuspešni, kar ni bil dober znak za njihovo potrditev na
                naslednjem državnozborskem glasovanju. Na seji 6. februarja 1997 je Drnovškovi
                predlagani listi kandidatov tudi dejansko spodletelo. Poslanski glasovi so se spet
                razdelili točno na polovico, 45 proti 45.<note place="foot" xml:id="ftn38" n="37">
                Gašparič, <hi rend="italic">Državni zbor</hi>,
                    80.
            </note> Tokrat je imel mandatar 10 dni časa, da predlaga novo listo
                ministrskih kandidatov,<note place="foot" xml:id="ftn39" n="38">
                266. člen poslovnika Državnega zbora.
            </note> kar
                je pomenilo še en krog intenzivnega pogajanja za sestavljanje koalicije. Dogovor med
                strankami je bil naposled dosežen 17. februarja. V koalicijo sta se povezali
                najmočnejši stranki z volitev, LDS in SLS, manjkajoče sedeže pa je zapolnila stranka
                    DeSUS.<note place="foot" xml:id="ftn40" n="39">
                Dejan
                        Pušenjak in Vladimir Vodušek, »Po dolgotrajnih pogajanjih podpis koalicijske
                        pogodbe,« <hi rend="italic">Delo</hi>, 18. 2. 1997, 2.
            </note> Ministrski
                kandidati so uspešno prestali zagovor pred državnozborskimi odbori in glasovanje v
                državnem zboru. Drnovškova vlada je v državnem zboru prisegla 27. februarja, dan za
                tem pa je imela svojo prvo konstitutivno sejo.<note place="foot" xml:id="ftn41" n="40">
               
                        Jana Taškar, »Ministrski kandidati so premagali
                            prvo oviro,«
                        <hi rend="italic">Delo</hi>, 26. 2. 1997, 1. »Zapisnik 3. izredne seje Državnega zbora 27. februarja 1997,« <hi rend="italic">Portal DZ – Izbrani dokument,</hi>
                         pridobljeno 1. 7. 2020,
               
                  <ref target="https://www.dz-rs.si/wps/portal/Home/deloDZ/seje/evidenca?mandat=II&amp;type=sz&amp;uid=AB45C7774F00FBFDC12564650048E632">https://www.dz-rs.si/wps/portal/Home/deloDZ/seje/evidenca?mandat=II&amp;type=sz&amp;uid=AB45C7774F00FBFDC12564650048E632</ref>.
            </note>
         </p></div>
         <div><head>
            Neformalna plat
         </head>
         <p>Od devetdesetih sedežev, ki so jih po volitvah 1996 zasedli novoizvoljeni poslanci,
                jih je 25 pripadlo članom LDS, 19 članom SLS, 16 jih je pripadlo SDS in 10 stranki
                SKD. Preostale sedeže so si razdelile ZLSD (9), DeSUS (5) in SNS (4). Po en sedež je
                pripadel predstavnikoma italijanske in madžarske manjšine. Izmed teh poslancev je
                bilo v LDS deset takih, ki so svojo službo opravljali že v prejšnjem mandatu. V SLS
                so bili takšni štirje, v SDS eden, v SKD jih je bilo pet, v ZLSD štiri, v SNS so
                bili ponovno izvoljeni trije poslanci. Oba mandata sta ponovila tudi predstavnika
                manjšin. Od devetdesetih poslancev prejšnjega mandatnega obdobja je svoje sedeže na
                volitvah 1996 tako znova pridobilo 29 (ali skoraj ena tretjina) poslancev.<note place="foot" xml:id="ftn42" n="41">
               
                  <hi rend="italic">Poročilo o delu Državnega zbora v mandatnem obdobju
                            1996–2000</hi>, 17. Jana Taškar, »Ko so si DZ razdelili novi in stari
                        poslanci. Slaba tretjina poslancev na istem delovnem mestu,« <hi rend="italic">Delo</hi>, 16. 12. 1996, 2.
            </note> Med njimi so svojo
                izvolitev potrdili vsi vidni člani strank. Javnost je posebej poudarila Janeza
                Drnovška, Janeza Janšo, Lojzeta Peterleta, Marjana Podobnika in Zmaga
                    Jelinčiča.<note place="foot" xml:id="ftn43" n="42">
                Niko
                        Toš (ur.), <hi rend="italic">Vrednote v prehodu 2</hi> (Ljubljana : IDV –
                        CJMMK, 1999), 647, 48, pridobljeno 1. 7. 2020, <ref target="https://www.cjm.si/gradiva/">https://www.cjm.si/gradiva/</ref>.
            </note> Ostali dve tretjini
                poslancev, ki sta svojo službo začeli po novembrskih volitvah 1996, sta se morali
                načinom delovanja v parlamentu najprej prilagoditi. Seznanjanje s poslovnikom
                državnega zbora in zakonodajo je zahtevalo svoj čas. Prvič izvoljeni poslanci so se
                morali posebej seznaniti že s samim tehničnim postopkom glasovanja. Poleg tega je
                med poslanci veljala tudi množica nenapisanih pravil, tihih sporazumov in ustaljenih
                praks, ki so se v državni zbor prenesle iz prejšnjih mandatov. Vse to je pomenilo,
                da so imeli poslanci z daljšim stažem več znanja in posledično več moči.</p>
         <p>Množica odnosov med državnozborskimi poslanci je bila spletena iz vrste posameznih
                razmerij. Razvijala se je v vsakokratnih odločitvah, v lokalnih odnosih, v taktikah
                posameznikov. Kanon vedenja se je s pomočjo nenehnih konfrontacij med poslanci
                postopoma transformiral, krepil ali razveljavljal. Vsakokratno odstopanje od
                utečenega nenapisanega procesa so izkušeni poslanci hitro prepoznali in
                sankcionirali. Njihovo opredeljevanje glede posameznih situacij in vprašanj je med
                njimi tvorilo skupine, ki so svojo moč spet izvrševale v odnosu do drugih skupin.
                Njihove strategije so se neposredno kristalizirale v nastajajočem državnem
                    aparatu.<note place="foot" xml:id="ftn44" n="43">
               
                        Richard A. Lynch, »Foucault’s Theory of Power,« v: <hi rend="italic">Michel
                            Foucault. Key Concepts</hi>, ur. Dianna Taylor (London: New York:
                        Routledge, 2014), 19–23. Gl. tudi Mark G. E. Kelly, <hi rend="italic">The
                            Political Philosophy of Michel Foucault</hi> (London: New York:
                        Routledge, 2009), 31–77.
            </note> Za zgodovinarja je nemogoče, da bi za še
                tako kratko obdobje doumel celoten splet odnosov med devetdesetimi poslanci,
                njihovimi svetovalci, sodelavci, strankarskimi kolegi in drugimi. Trenutek
                opazovanja je zato dobro natančno izbrati. Taktike poslancev in strategije
                poslanskih skupin (oz. političnih strank v parlamentu) so v določenih trenutkih bolj
                očitno trčile druga ob drugo in ti trki so razkrili razmerja moči, ki so vladala v
                danem trenutku. Če jih obravnavamo kot serijo dogodkov, nam povedo, kako je razmerje
                moči v parlamentu nihalo.</p>
         <p>Prvi tak dogodek je konflikt glede izvolitve KVIAZ, ko je bila na predlog dr. Franca
                Zagožna v imenu pomladnih strank konstitutivna seja državnega zbora prekinjena in
                preložena na drug dan. Dr. Zagožen je bil eden izmed poslancev, ki je ponavljal
                svojo funkcijo: v mandatnem obdobju 1992–1996 je prav tako zastopal stranko SLS. Kot
                izkušen poslanec in predsednik poslanske skupine SLS + SKD je tako najprej
                izkoristil proceduralno opcijo prekinitve, in ko je želel začasni predsednik
                državnega zbora, Marijan Schiffrer, med poslanci odpreti razpravo o preložitvi
                sestavljanja KVIAZ, ga je dr. Zagožen popravil, da razprava v primeru proceduralnega
                predloga ni mogoča. Schiffrerjev spodrsljaj (nameren ali ne) je nemudoma izkoristil
                Miran Potrč, član ZLSD, ki je v kratki repliki nasprotoval predlogu dr. Zagožna:
                    »[…] Žal nam je [poslanski skupini ZLSD, op. a.] in radi bi izrazili svoje nerazpoloženje do dejstva, da se je že v začetku dela Državnega zbora pristopilo k oblikovanju skupine, ki poskuša na vsak način zagotoviti, da se ob 45 glasovih, ki jih ima, uveljavijo predvsem njeni interesi, ne pa, da se <hi rend="bold">normalno</hi> usklajuje delo vseh poslank in poslancev, organiziranih v poslanske skupine, ki so zastopane v Državnem zboru. Naše prepričanje je, da je potrebno predsednika Državnega zbora izvoliti z voljo vseh poslank in poslancev, vseh, ker bo tudi vse predstavljal, bo moral delovati, tako da bo užival zaupanje čim širšega kroga, ne pa, da bo <hi rend="bold">izvoljen na drug
                    način</hi>. Zato smo mi danes pričakovali <hi rend="bold">normalno</hi> nadaljevanje [v originalu brez krepkega tiska, op. a.].«<note place="foot" xml:id="ftn45" n="44">
                Govor Mirana Potrča,
                        »Zapisnik 1. redne seje Državnega zbora 28. novembra 1996,« <hi rend="italic">Portal DZ – Izbrani dokument</hi>, pridobljen 7. 7. 2020,
                        
               
                  <ref target="https://www.dz-rs.si/wps/portal/Home/deloDZ/seje/evidenca?mandat=II&amp;type=sz&amp;uid=03BB15FE2100A010C12564650044DB7F">https://www.dz-rs.si/wps/portal/Home/deloDZ/seje/evidenca?mandat=II&amp;type=sz&amp;uid=03BB15FE2100A010C12564650044DB7F</ref>.
            </note>
         </p>
         <p>Prekinitev seje, preden se izvoli KVIAZ, je bila torej sprememba – za stranke, ki
                niso bile članice pomladne skupine, nezaželena sprememba. Odstopanje od normalnega,
                torej utečenega potrjevanja komisije in konstituiranja državnega zbora, je v obliki
                strategije prišlo od opozicijskih strank; opozicijskih v smislu, da so večinoma
                zasedale opozicijske sedeže v prejšnjem mandatu, ter v smislu, da so se v tokratnem
                povezale v opozicijo zmagovalki na volitvah, LDS (čeprav ni bilo podeljeno niti
                mandatarstvo, kaj šele formalizirano razmerje koalicija – opozicija). V prejšnjem
                mandatu je LDS skupaj s koalicijo v parlamentu imela veliko večino glasov in je
                posledično oblikovala strategijo države, njeno zunanjo in notranjo politiko. Zaradi
                odpora proti njeni moči so se, v upanju, da ji bodo lahko kljubovale (postale
                predvsem izvrševalke moči, ne le odzivajoče se nanjo), pomladne stranke povezale in
                poskušale uveljaviti lastno strategijo, 'drug način', 'ne-normalno'. Odločno
                nasprotovanje Potrča, edinega, ki je slučajno imel priložnost izraziti svoje
                nestrinjanje, kaže, da so levosredinske stranke, ki so si bile po vsebini bližje,
                pomladno povezovanje čutile kot resnično grožnjo in odstopanje od dotedanje
                politike, ki jo je formalno in neformalno narekovala LDS.</p>
         <p>Zakaj je bilo tako pomembno, da se sestavljanje komisije izpelje na alternativni
                način (torej odlog njenega imenovanja in neposredno kandidiranje predsednika
                državnega zbora s podpisi desetih poslancev), je na nadaljevanju seje nekaj dni
                kasneje nevede razkril Jože Školč, član stranke LDS in tudi sam izkušen poslanec, ko
                je izražal mnenje o vzdušju v državnem zboru. V svojem nastopu je želel poslance
                odvrniti od nominacije predsednika državnega zbora mimo KVIAZ. Nanizal je vrsto
                argumentov, zakaj bi bila takšna izpeljava postopka nezaželena. Med drugim je
                izjavil tudi, da
                    »<hi rend="italic">[…]opredelitev KVIAZa v ničemer </hi>ne
                    prejudicira<hi rend="italic"> tega, kdo je potencialni predsednik ali podpredsednik državnega zbora [v originalu brez krepkega tiska, op. a.]</hi>«,<note place="foot" xml:id="ftn46" n="45">
                Govor Jožefa Školča,
                        »Zapisnik 1. redne seje Državnega zbora 28. novembra 1996,« <hi rend="italic">Portal DZ – Izbrani dokument,</hi> pridobljeno 1. 7.
                        2020,
               
                  <ref target="https://www.dz-rs.si/wps/portal/Home/deloDZ/seje/evidenca?mandat=II&amp;type=sz&amp;uid=03BB15FE2100A010C12564650044DB7F">https://www.dz-rs.si/wps/portal/Home/deloDZ/seje/evidenca?mandat=II&amp;type=sz&amp;uid=03BB15FE2100A010C12564650044DB7F</ref>.
            </note>
                s čimer je želel pridobiti podporo za imenovanje KVIAZ in preko tega predsednika
                državnega zbora, pomiriti poslance, da zgolj s postavitvijo KVIAZ nadaljnje razmerje
                moči ni prav nič določeno. Toda če bi bilo to res, čemu potem trditev o
                prejudiciranju? Resnično vprašanje torej, ki pa na tej stopnji dogajanja ni nikjer
                eksplicitno navedeno, ni bilo, kdo naj sestavlja KVIAZ, temveč kdo bo predsednik
                državnega zbora. Ko so se poslanci le odločili, da bodo sestavili KVIAZ, preden bodo
                volili predsednika državnega zbora, so na položaj predsednika komisije imenovali
                Igorja Bavčarja (LDS) in na položaj podpredsednika Franca Potočnika (SLS). Čeprav
                takšna razporeditev sedežev formalno res ni ničesar določala vnaprej, je neformalna
                praksa kazala na to, da bo položaj predsednika državnega zbora zavzel član stranke
                LDS ali SLS.</p>
         <p>Enaka dilema se je ponovila pri izbiranju predsednika državnega zbora, le da je bila
                prenesena na relacijo predsednik državnega zbora – mandatar ali predsednik vlade.
                LDS na ta položaj ni želela predlagati svojega kandidata zaradi neformalnega
                dogovora, saj je želela položaj stranke prihraniti za mandatarsko kandidaturo.
                Dogovor je namreč predvideval, da stranka, ki zapolni položaj predsednika državnega
                zbora, prihaja iz vrst opozicije. Pri tem so imele pomladne stranke prednost: tudi
                če bi ena izmed njih na položaj predsednika državnega zbora postavila svojega
                kandidata, sta v zavezništvu še vedno ostali dve, ki bi lahko predlagali kandidata
                na položaj mandatarja. Kot ena izmed pomladnih strank je SLS tako na položaj
                predsednika državnega zbora bila pripravljena predlagati svojega člana, Janeza
                Podobnika, v upanju, da bi mandatarski položaj kljub temu potencialno lahko prevzel
                Marjan Podobnik (SLS) ali Lojze Peterle (SKD).<note place="foot" xml:id="ftn47" n="46">
                Vladimir Vodušek, »Pogajalski konec tedna brez
                        rezultatov. Odločitev o kandidatu za predsednika tik pred sejo,« <hi rend="italic">Delo</hi>, 2. 12. 1996, 1.
            </note> Pri tem je SLS
                pokazala veliko mero iniciative – zapolniti je bila pripravljena oba vodilna
                položaja, tako državnozborskega kot vladnega, pri čemer bi si morala izboriti
                podporo znotraj pomladne zveze in med ostalimi parlamentarnimi strankami.</p>
         <p>Enak problem se je v manjšem merilu odslikal še pri zapolnjevanju podpredsedniških
                položajev v državnem zboru. Ker še ni bilo znano, katere stranke bodo nastopale v
                opoziciji in katere v koaliciji, in ker
                    »<hi rend="italic">je potrebno </hi>spoštovati nenapisano pravilo<hi rend="italic">, da eno podpredsedniško
                    mesto pripada opoziciji [v originalu brez krepkega tiska, op. a.]</hi>«,<note place="foot" xml:id="ftn48" n="47">
               
                        Govor Marijana Schiffrera, »Zapisnik 1. redne seje Državnega zbora 28.
                            novembra 1996,«
                        <hi rend="italic">Portal DZ – Izbrani dokument,</hi>
                        pridobljeno 1. 7. 2020,
               
                  <ref target="https://www.dz-rs.si/wps/portal/Home/deloDZ/seje/evidenca?mandat=II&amp;type=sz&amp;uid=03BB15FE2100A010C12564650044DB7F">https://www.dz-rs.si/wps/portal/Home/deloDZ/seje/evidenca?mandat=II&amp;type=sz&amp;uid=03BB15FE2100A010C12564650044DB7F</ref>.
            </note> je bil tudi ta dogovor preložen
                na prihodnje seje. Javnost je špekulirala skupaj s politiki: če bo za predsednika
                državnega zbora izglasovan kandidat pomladnih strank in njegova izvolitev ne bo
                pogojena z dogovorom z LDS, se lahko zgodi, da bodo imele pomladne stranke v
                parlamentu dovolj glasov, da za mandatarja postavijo Marjana Podobnika. V nasprotnem
                primeru bi se pokazala šibkost pomladne koalicije, pot za sestavo vlade pa bi se
                nekoliko širše odprla Drnovšku.<note place="foot" xml:id="ftn49" n="48">
                Matija Grah, »Išče se predsednik parlamenta,« <hi rend="italic">Mladina</hi>, 26. november 1996, 16–19.
            </note> Ker
                sestava koalicije niti v januarju prihodnje leto ni bila jasna, se je dilema pri
                razdeljevanju položajev po neformalnih pravilih ponovila še pri sestavljanju
                preostalih delovnih teles državnega zbora. Čeprav je poslovnik predpisoval, da vsaka
                poslanska skupina dobi v vsakem delovnem telesu en sedež, ni bilo mogoče določiti,
                kdo bo prevzel vodilni in s tem najvplivnejši položaj v posamezni komisiji. Po
                neformalni logiki bi namreč nadzor nad sestavljanjem proračuna in zasedanjem
                vodilnih funkcij v telesih, ki nadzirajo delovanje varnostno-informativnih in
                obveščevalnih služb, pripadel strankam opozicije.<note place="foot" xml:id="ftn50" n="49">
                Marko Jakopec, »Rok za oblikovanje delovnih
                        teles se izteka. Novi državni zbor se je našel v kleščah svojih komisij in
                        odborov,« <hi rend="italic">Delo</hi>, 3. 1. 1997, 2.
            </note>
         </p>
         <p>Ko so poslanci v nadaljevanju seje 3. decembra 1996 glasovali o kandidaturi Janeza
                Podobnika za položaj predsednika državnega zbora, je njegova kandidatura z
                razdelitvijo glasov 45 proti 45 spodletela, kljub temu da nobena izmed strank ni
                imela tehtnega razloga ali alternativnega predloga za kandidata za ta položaj.
                Poslancem je bilo popolnoma jasno, od kod takšen (pričakovan) rezultat. Za vse
                prisotne ga je (spet) artikuliral dr. Zagožen:
                    »Očitno je bil kandidat nesporen. Sporno je zame to, da se izvolitev nespornega kandidata veže na <hi rend="bold">dogovor o
                    podpredsednikih</hi> in morda še <hi rend="bold">na mnogo drugih dogovorov</hi>, do katerih bo Državni zbor zagotovo moral priti in parlamentarne stranke tudi, ampak izsiljevanje je zame ravno to, da vse rešitve vežete na izglasovanje tega nespornega kandidata. Razmerje 45 : 45 je rezultat tega […] Potem lahko rečemo, da izsiljuje ena in druga stran. 45 : 45 je bil žal rezultat […] zdi [se mi, op. a.] neodgovorno, zlasti ker ne gre za spornost glede kandidata, ampak ker se izvolitev predsednika 
                <hi rend="bold">veže na druge probleme</hi>
                [v originalu brez krepkega tiska, op. a.].«<note place="foot" xml:id="ftn51" n="50">
                Govor Franca
                        Zagožna, »Zapisnik 1. redne seje Državnega zbora 2. december 1996,« <hi rend="italic">Portal DZ – Izbrani dokument</hi> pridobljeno 1. 7.
                        2020,
               
                  <ref target="https://www.dz-rs.si/wps/portal/Home/deloDZ/seje/evidenca?mandat=II&amp;type=sz&amp;uid=EFEE4318F264923CC125646500451CDF">https://www.dz-rs.si/wps/portal/Home/deloDZ/seje/evidenca?mandat=II&amp;type=sz&amp;uid=EFEE4318F264923CC125646500451CDF</ref>.
            </note>
         </p>
         <p>Do ponovnega glasovanja za istega kandidata naslednjega dne so stranke le dosegle
                neformalni dogovor, ki je omogočil ugodno razrešitev situacije. Stranka, ki bo
                priskrbela predsednika Državnega zbora, ne bo zapolnila nobenega podpredsedniškega
                položaja, pri čemer so se stranke strinjale, da en položaj podpredsednika pustijo
                nezaseden, dokler ne bo popolnoma jasno, katere stranke bodo v opoziciji. Ko bi se
                opozicija formirala, bi lahko na prazni položaj podpredsednika imenovala kandidata,
                ki bi ji ustrezal.<note place="foot" xml:id="ftn52" n="51">
               
                        Govor Marjana Podobnika, »Zapisnik 1. redne seje Državnega zbora 3. december
                        1996,« <hi rend="italic">Portal DZ – Izbrani dokument</hi> pridobljeno 1. 7.
                        2020, 
               
                  <ref target="https://www.dz-rs.si/wps/portal/Home/deloDZ/seje/evidenca?mandat=II&amp;type=sz&amp;uid=A9B17271D49BF53DC1256465004581C1">https://www.dz-rs.si/wps/portal/Home/deloDZ/seje/evidenca?mandat=II&amp;type=sz&amp;uid=A9B17271D49BF53DC1256465004581C1</ref>.
            </note>
                Na podlagi takšnega dogovora je bilo glasovanje o kandidaturi Janeza Podobnika na
                položaj predsednika državnega zbora uspešno: zanj je glasovalo kar 82
                    poslancev.<note place="foot" xml:id="ftn53" n="52">
               
                        Matjaž Albreht, »Za predsednika DZ je bil izvoljen Janez Podobnik,« <hi rend="italic">Delo</hi>, 4. 12. 1996, 1.
            </note> Od tu naprej so bili
                dogovori med strankami lažje dosegljivi: vsak vodstveni položaj, ki se je zapolnil,
                je pomenil še en uresničen korak v vrsti strankarskih strategij, s čimer so bila
                njihova zavezništva vse jasnejša. Predsednik državnega zbora je bil izvoljen iz vrst
                pomladnih strank, vendar šele s soglasjem sebi nasprotnih strank z LDS na čelu.
                Pomladne stranke so v decembru 1996 izgubljale svoj zagon. Njihova strategija je
                postajala vse manj skupna in vse bolj stvar vsake posamezne stranke.</p>
         <p>V času sestavljanja državnega zbora je predsednik države opravil tri kroge razgovorov
                s parlamentarnimi strankami, ki naj bi mu pomagali izbrati kandidata za predsednika
                vlade in mu v izogib ponovni blokadi delovanja državne oblasti pridobiti čim večjo
                podporo ostalih strank. Sestali so se 17., 22. in 27. decembra. Kljub vsem trem
                nizom pogovorov mu razmerja moči ni uspelo spremeniti. Če bi za položaj mandatarja
                predlagal Janeza Drnovška ali Marjana Podobnika, bi zanj glasovala točno polovica
                poslancev, le da bi v enem primeru kandidata podprl levi blok, v drugem pa desni.
                Razmerja mu ni uspelo spremeniti in pat pozicija se je zaključila šele, ko je Ciril
                Pucko izstopil iz poslanske skupine SKD in prenesel svoj pomladni glas na stran
                LDS.</p>
         <p>Januarska pogajanja med strankami, ki so poskušale sestaviti koalicijo, so potekala
                na dveh ravneh. Ena je bila javnosti nevidna. Po telefonskih linijah in na neštetih
                sestankih je potekala za zaprtimi vrati in za sabo ni pustila veliko papirnatih
                sledi, medtem ko je druga imela izrazito javen značaj. Stranke, ki so v javnosti
                poskušale ohranjati konstruktivno, spravljivo podobo, so bile na načelni ravni
                pripravljene sprejeti mnoge kompromise, ki bi omogočali uspešno konstituiranje
                vlade. Ena izmed možnosti, ki bi jo stranke lahko uporabile, je bila vlada narodne
                enotnosti, v kateri bi sodelovale vse ali vsaj velika večina parlamentarnih
                    strank.<note place="foot" xml:id="ftn54" n="53">
                Matija
                        Grah, »Vlada pomladanske neenotnosti?« <hi rend="italic">Mladina</hi>, 21.
                        januar 1997, 8–11. Dejan Pušenjak, »SLS predlagala vlado narodne enotnosti,«
                            <hi rend="italic">Delo</hi>, 14. 1. 1997, 1.
            </note> Predlog je sredi
                januarja podala SLS, mandatar Drnovšek je idejo sprejel. Sodelovanje je ponudil
                strankam SLS, SDS, SKD, ZLSD in DeSUS.<note place="foot" xml:id="ftn55" n="54">
                Vladimir Vodušek, »Mandatarjev predlog o sestavi
                        vladne koalicije,« <hi rend="italic">Delo</hi>, 18. 1. 1997, 1.
            </note>
                Pomladne stranke so ponudbo skoraj takoj zavrnile. Po njihovem mnenju je Drnovšek
                predlagal vlado, v kateri bi (tako Jelko Kacin, SKD) »stare
                    sile<hi rend="bold">«</hi> obvladovale pomembna ministrstva <hi rend="italic">[v originalu brez krepkega tiska, op. a.]</hi>.<note place="foot" xml:id="ftn56" n="55">
                Vladimir Vodušek in Grega Repovž,
                        »Pomladne stranke nezadovoljne z Drnovškovo vladno ponudbo,« <hi rend="italic">Delo</hi>, 20. 1. 1997, 1.
            </note> Predlog vlade
                narodne enotnosti je padel. Pomladne stranke, ki so upale, da LDS potrjevanje vlade
                s komaj 46 glasovi ne bo uspelo, so v senci snovale predlog za sestavo lastne vlade.
                Ta možnost se je zdela vse verjetnejša, sploh v začetku februarja, ko je
                Drnovškovemu prvemu predlogu ministrskih kandidatov spodletelo na državnozborskem
                glasovanju. Takoj naslednji dan sta stranki LDS in SLS izrazili pripravljenost za
                koalicijsko sodelovanje. Prvo- in drugoumeščena stranka bi v državnem zboru brez
                večjih težav dobili zadostno število podpore za izvajanje svoje politike. Pogajanja,
                ki so stekla v naslednjih dneh, so formalizirala koalicijski dogovor. Drugi krog
                potrjevanja ministrov v državnem zboru je bil uspešen in konec februarja 1997 je
                Drnovškova vlada lahko začela delo.<note place="foot" xml:id="ftn57" n="56">
                Marko Jakopec, »Prva, konstitutivna seja Drnovškovega
                        kabineta,« <hi rend="italic">Delo</hi>, 1. 3. 1997, 1.
            </note>
         </p></div>
         <div><head>
            Oblikovanje političnega diskurza
         </head>
         <p>V virih, od koder so vzeti tudi citati, uporabljeni v zgornjem poglavju, srečamo
                nekaj ponavljajočih se besed in fraz: normalno, nenormalno, stare sile in pomladne
                stranke. Prva dva izraza sta bila v pogosti rabi med poslanci, ki so bili člani
                stranke LDS ali pa so spadali med tiste stranke, ki so imele kontinuiteto iz
                socialističnega obdobja in so se na prelomu iz osemdesetih v devetdeseta uspešno
                reformirale. Člani in simpatizerji stranke LDS so sami sebe označevali za normalno
                stranko, ki bo v Sloveniji uvedla normalen politični in gospodarski režim, torej
                kapitalizem in demokracijo, ki se zgleduje po normalnih, torej zahodnoevropskih
                državah. En takšen mandat je LDS med letoma 1992 in 1996 že uspel. Različna
                odstopanja, ki so jih strateško poskušale uporabiti pomladne stranke, so bila
                razumljena kot 'ne-normalna', torej drugačna od (utečene) norme.</p>
         <p>Samopodoba strank okrog LDS je bila zgrajena na tej samoumevni, pohladnovojni
                normalnosti, na zmagi neoliberalizma nad komunizmom, ki nima alternative: norma je
                bila Zahod, podkrepljen z bruseljsko podporo državnim institucijam, ki so izvajale
                    tranzicijo.<note place="foot" xml:id="ftn58" n="57">
               
                        Ther, <hi rend="italic">Europe since 1989</hi>, 78, 79.
            </note> Ko so se
                stranke v procesu konstituiranja državnega zbora in vlade večkrat zapored znašle v
                pat poziciji 45 proti 45, so stranke okrog LDS razumele, da so one tiste, ki
                uresničujejo normo, medtem ko so evroskeptične, nacionalistične, Cerkvi naklonjene
                stranke, ki želijo poglobiti prelom s preteklostjo, njihovo nasprotje. Zveza desnih
                strank, ki se je oblikovala kot protiutež moči LDS in drugih levo usmerjenih strank,
                je samo sebe razumela kot zvezo pomladnih strank. V politični prostor naj bi vnašale
                mladost in svežino v kadrovskem in vsebinskem smislu, s čimer so želele povečati
                prelom z nekdanjim socialističnim sistemom ali s starimi silami, kot so poimenovale
                reformirane stranke starega režima. Pomladne stranke so se z očitanjem kontinuitete
                na svojevrsten način spopadale s tranzicijo in z njeno negotovostjo, kar je pred
                volitvami lucidno komentiral Slavoj Žižek: »V tem je
                    splošni problem pomladniške kritike stanja v naši družbi, ki se giblje na dveh
                    ravneh: na eni strani egiptolončarski problemi tranzicije, skrite oblasti
                    Organizacije 'bivših sil', 'kraje stoletja', ipd.; na drugi strani paničen strah
                    pred realnostjo sodobnega multinacionalnega kapitalizma in 'amerikanizirane'
                    potrošniške kulture, ki se zarisujeta kot brezosebna pošast, proti kateri je
                    'komunistični totalitarizem' stari znanec, ki poznamo vse njegove trike. Koliko
                    lažje je zato zvesti drugi problem na prvi, osrediniti se na Organizacijo kot
                    leglo Zla – tako soočenje z grozljivo-brezobzirno logiko svetovnega kapitala
                    zvedemo na spopad z znanim personificiranim nasprotnikom.«
                <note place="foot" xml:id="ftn59" n="58">
                Slavoj Žižek,
                        »'Duhovna kriza družbe'? Ne, hvala!,« <hi rend="italic">Mladina</hi>, 3. 9.
                        1996, 19.
            </note>
         </p>
         <p>Med 'normalnimi' in 'pomladnimi' strankami je vladal prepad, ki sta ga LDS in SLS z
                mnogimi kompromisi začasno razrešili. SLS se je odpovedala svojemu cilju vračanja
                gozdov Cerkvi. Obe stranki sta se zavzeli za vključevanje Slovenije v EU in NATO,
                pri čemer je bila kot eksplicitni cilj navedena »normalizacija<hi rend="italic"> evropskih pogledov [v originalu brez krepkega tiska, op. a]</hi>«
                stranke SLS.<note place="foot" xml:id="ftn60" n="59">
               
                        Vladimir Vodušek, »Najobsežnejša pogodba,« <hi rend="italic">Delo</hi>, 20.
                        2. 1997, 2.
            </note> Koalicija med letoma 1996 in 2000 je bila v
                primerjavi s prejšnjo dosti manj centralizirana in mnogo bolj pragmatična.<note place="foot" xml:id="ftn61" n="60">
                Drago Zajc, Samo
                        Koprivnik in Simona Kustec Lipicer, <hi rend="italic">Od volilnih programov
                            do koalicijskih pogodb. Analiza politične kongruence</hi> (Ljubljana:
                        Fakulteta za družbene vede, 2012), 94–98.
            </note> Retrospektivno se zdi
                povsem razumljivo, da so bile politične prakse in govori razdeljeni v dve konkretni
                skupini. Pogled od bližje pa razkrije, da so bili objekti, okrog katerih se je tkal
                politični diskurz, pravzaprav štirje: normalne stranke (pomeni po zgledu Zahoda),
                nenormalne stranke (ki so v svojih strategijah delovale povsem legalno, a drugače od
                normalnih strank), pomladne stranke (prelom s preteklostjo) in stare sile (ki naj bi
                bile dosti obsežnejše kot zgolj politične stranke, ampak bi lahko v imaginariju
                obsegale tudi neodvisne državne strukture, kot sta sodstvo in policija; obvladovale
                bi lahko tudi gospodarstvo). Nobena izmed teh štirih resničnosti ni bila stvarna, v
                vseh pa je bil del stvarnosti, prepuščen aktualni politični interpretaciji.
                Oblikovanje dveh tako močnih političnih diskurzov je pomenilo, da je bila politična
                moč v času konstituiranja državnega zbora in vlade dolgo časa enakomerno
                porazdeljena med oba politična pola.</p>
         <p>Predvsem zadnja poddelitev diskurza (parafrazirano: mi smo nasprotje starim silam,
                zaščitili vas bomo pred tujim) je kasneje, v letih po formalno zaključeni
                tranziciji, pridobila politično težo. Vsakokratno ponavljanje domnevno nezadostnega
                preloma s socializmom je postalo pomembno mobilizacijsko orodje slovenske desnice.
                Stranke, ki so nasprotovale evropski normalizaciji, so se osredotočale na narod,
                njegove vrednote in njegovo varnost, tako da so nasprotovale vplivu mednarodnih
                institucij. To je pomenilo ugodne razmere za nastanek populističnih tendenc. V
                Sloveniji je bil razmah populizma nekoliko kasnejši kot v drugih tranzicijskih
                državah tudi zato, ker so sindikalna gibanja ohranila višjo stopnjo egalitarne
                družbe in ker so v tranzicijsko privatizacijo v večji meri vložili domači, ne tuji
                    investitorji.<note place="foot" xml:id="ftn62" n="61">
               
                        Ther, <hi rend="italic">Europe since 1989</hi>, 119, 147–49. Juan Francisco
                        Fuentes, »Populism. The Timeline of a Concept,« <hi rend="italic">Contributions to the History of Concepts</hi> 15, št. 1 (2020):
                        47–68.
            </note> Razumevanje slovenskega političnega prostora devetdesetih
                let ne v obliki dveh trdnih polariziranih blokov, temveč v obliki štirih
                konstruiranih identitet (mi, reformirani in zbrani okrog LDS, in vi, ki ste proti;
                mi, ki smo pomladne stranke, in vi, ki ste stare sile) odpira kompleksen pogled na
                stanje mentalitet v izbranem historičnem trenutku, a hkrati meče luč na razvoj
                populizma v Sloveniji.<note place="foot" xml:id="ftn63" n="62">
                Gl. predgovor v Carlos G. Villa, <hi rend="italic">Nova država za nov svetovni red. Mednarodni vidiki osamosvajanja
                            Slovenije</hi> (Ljubljana: Založba /*cf., 2017), 5–14.
            </note>
         </p></div>
         <div><head>
            Sklep
         </head>
         <p>V Sloveniji je tranzicijski čas s svojo stalno in prevladujočo prisotnostjo
                zaznamovala LDS. Stranka, ki je z izjemo Bajukove vlade poleti in jeseni 2000
                vsakokrat ustvarjala koalicijo, je bila v začetku mandata leta 1996 postavljena pred
                močno nasprotnico, zvezo pomladnih strank, ki so ji zelo uspešno kljubovale pri
                sestavljanju vlade. Polariziranost političnega prostora se je odražala v razdelitvi
                parlamentarnih strank na dve skupini in posledično v vsakokratni glasovalni pat
                poziciji, ko so se glasovi poslancev razdelili točno na polovico: 45 proti 45.</p>
         <p>Vršenje politične moči se je med poslanci spletal v obliki kompleksne mreže, ki se je
                udejanjila ob vsakokratnem glasovanju in pogajanju. Množica praks, ki je obdajala
                postopek konstituiranja državnega zbora in vlade, se je v grobem delila na formalne
                (določene s poslovnikom, zakoni, ustavo) in neformalne (pri čemer so imeli izkušeni
                poslanci, ki so jih dobro poznali, prednost). Ustvarjalno ravnanje s formalnimi
                praksami in taktiziranje z neformalnimi dogovori je med poslanci sprožalo različne
                odzive. Njihova podrobna analiza v trenutkih, ko so poslanci sprejemali ključne
                odločitve, razkrije, da so poslanci levega (zbrani okrog LDS) in desnega pola (v
                obliki zveze pomladnih strank) razumeli politični prostor kot razdeljen na dva dela:
                mi in oni. Pri tem pa niso oblikovali zgolj dveh točk, okrog katerih se je spletal
                politični diskurz, temveč štirih: vsaka stran je imela zase pozitivno poimenovanje
                in (bolj ali manj negativno) za nasprotno stran. Pri tem so bila pozitivna
                (samo)poimenovanja levo in desno usmerjenih strank konstruktivno naravnana.</p>
         <p>Razvoj političnih identitet, razčlenjenih v tem članku, se je po tem, ko je pozimi
                leta 1997 LDS skupaj z SLS in DeSUS sestavila vlado, nadaljeval. Proevropska
                usmeritev levosredinskih strank se je obdržala, četudi je nihala. Prav tako se je
                nadaljeval občutek normalizacije v smislu utrjevanja liberalizma, kapitalizma in
                demokracije. Nadaljevali sta se tudi obe razumevanji strank desne usmeritve. Sebe so
                še naprej razumele kot pomladne stranke, medtem ko so levo usmerjenim še naprej
                očitale kontinuiteto s socializmom. Ko so leta 2004 pod vodstvom SDS koalicijo prvič
                za cel mandat oblikovale desne stranke, se je vodenje države spremenilo. V
                odsotnosti jasnega zunanjepolitičnega cilja so v ospredje stopile nacionalne,
                populistične in revizionistične tendence, pogojene z dolgoletnim opozicijskim
                položajem in nadaljnjim drobljenjem političnega prostora.</p></div>
      </body>
       <back>
           <div type="bibliography">
               <head>
               Viri in literatura
           </head>
           <listBibl>
               <head>Časopisni članki</head>
               <bibl>Albreht, Matjaž. »Za predsednika DZ je bil izvoljen
                   Janez Podobnik.«
                   <hi rend="italic">Delo</hi>,
                   4. 12. 1996, 1.
               </bibl>
               <bibl>Grah, Matija. »Išče se predsednik parlamenta.«
                   <hi rend="italic">Mladina</hi>, 26. 11.1996, 16–19.</bibl>
               <bibl>Grah, Matija. »Vlada pomladanske
                   neenotnosti?.«
                   <hi rend="italic">Mladina</hi>, 21. 1. 1997, 8–11.</bibl>
               <bibl>Jakopec, Marko. »Prva, konstitutivna seja
                   Drnovškovega kabineta.«
                   <hi rend="italic">Delo</hi>,
                   1. 3. 1997, 1.</bibl>
               <bibl>Jakopec, Marko. »Rok za oblikovanje delovnih teles
                   se izteka. Novi državni zbor se je našel v kleščah svojih komisij in
                   odborov.«
                   <hi rend="italic">Delo</hi>,
                   3. 1. 1997, 2.</bibl>
               <bibl>Miheljak, Vlado. »Presenečenje volitev 96: nobenih
                   presenečenj.«
                   <hi rend="italic">Mladina</hi>, 17. 9. 1996, 10–11.</bibl>
               <bibl>Pušenjak, Dejan. »Predsednik Kučan bo še enkrat povabil stranke.« <hi rend="italic">Delo</hi>, 12. 11. 1996, 1.</bibl>
               <bibl>Pušenjak, Dejan. »SLS predlagala vlado narodne enotnosti.« <hi rend="italic">Delo</hi>, 14. 1. 1997, 1.</bibl>
               <bibl>Pušenjak, Dejan in Vladimir Vodušek. »Po dolgotrajnih pogajanjih podpis
                   koalicijske pogodbe.« <hi rend="italic">Delo</hi>, 18. 2. 1997, 1.</bibl>
               <bibl>Taškar, Jana. »Ko so si DZ razdelili novi in stari poslanci. Slaba tretjina
                   poslancev na istem delovnem mestu.« <hi rend="italic">Delo</hi>, 16. 12. 1996,
                   2.</bibl>
               <bibl>Taškar, Jana. »Ministrski kandidati so premagali prvo oviro.« <hi rend="italic">Delo</hi>, 26. 2. 1997, 1.</bibl>
               <bibl>Taškar, Jana. »Parlamentarne volitve so razpisane za 10. november.« <hi rend="italic">Delo</hi>, 6. 9. 1996, 1.</bibl>
               <bibl>Vodušek, Vladimir. »Blaga volilna kampanja. Stranke pred volitvami ne bodo
                   zamenjale strategije.« <hi rend="italic">Delo</hi>, 25. 10. 1996, 2.</bibl>
               <bibl>Vodušek, Vladimir. »Bliža se čas odločitve o kandidatu Drnovšku.« <hi rend="italic">Delo</hi>, 3. 1. 1997, 2.</bibl>
               <bibl>Vodušek, Vladimir. »Povezovanja SDS, SLS, SKD in
                   LS. Konec sanj o predvolilni koaliciji pomladnih strank.«
                   <hi rend="italic">Delo</hi>,
                   18. 10. 1996, 2.</bibl>
               <bibl>Vodušek, Vladimir. »Mandatarjev predlog o sestavi vladne koalicije.« <hi rend="italic">Delo</hi>, 18. 1. 1997, 1.</bibl>
               <bibl>Vodušek, Vladimir. »Najobsežnejša pogodba.« <hi rend="italic">Delo</hi>, 20.
                   2. 1997, 1.</bibl>
               <bibl>Vodušek, Vladimir. »Naše stranke rade načenjajo teme, povezane s tranzicijo.«
                   <hi rend="italic">Delo</hi>, 7. 11. 1996, 2.</bibl>
               <bibl>Vodušek, Vladimir. »Pogajalski konec tedna brez rezultatov. Odločitev o
                   kandidatu za predsednika tik pred sejo.« <hi rend="italic">Delo</hi>, 2. 12.
                   1996, 2.</bibl>
               <bibl>Vodušek, Vladimir. »Predsednik Kučan bo ponudil priložnost dr. J. Drnovšku.«
                   <hi rend="italic">Delo</hi>, 31. 12. 1996, 1.</bibl>
               <bibl>Vodušek, Vladimir. »Prvaki strank tudi v drugem krogu vztrajajo pri svojem.«
                   <hi rend="italic">Delo</hi>, 18. 12. 1996, 1–2.</bibl>
               <bibl>Vodušek, Vladimir in Grega Repovž. »Pomladne stranke nezadovoljne z Drnovškovo
                   vladno ponudbo.« <hi rend="italic">Delo</hi>, 20. 1. 1997, 1.</bibl>
               <bibl>Žerdin, Ali H. »Prekletstvo številke 45. Državni
                   zbor ni podprl Drnovškove vlade. In kdo je glasoval proti?«
                   <hi rend="italic">Mladina</hi>, 11. 2. 1997, 10–13.</bibl>
               <bibl>Žižek, Slavoj. »'Duhovna kriza družbe'? Ne,
                   hvala!«
                   <hi rend="italic">Mladina</hi>, 3. 9. 1996, 19.</bibl>
           </listBibl>
           <listBibl>
               <head>Literatura</head>
               <bibl>Christiaens, Kim, James Mark in José M. Faraldo.
                   »Entangled Transitions: Eastern and Southern European Convergence or
                   Alternative Europes? 1960s – 2000s.«
                   <hi rend="italic">Contemporary European History</hi>, 26, št. 4 (2017): 577–99.</bibl>
               <bibl>Crowley, Stephen and Miroslav Stanojević.
                   »Varieties of Capitalism, Power Resources, and Historical Legacies:
                   Explaining the Slovenian Exception.«
                   <hi rend="italic">Politics and Society</hi>, 39, št. 2 (2011): 268–95.</bibl>
               <bibl>Fuentes, Juan Francisco. »Populism. The Timeline of
                   a Concept.«
                   <hi rend="italic">Contributions to the History of
                       Concepts,</hi> 15, št. 1 (2020): 47–68.</bibl>
               <bibl>Gašparič, Jure. <hi rend="italic">Državni zbor 1992 – 2012: o slovenskem
                   parlamentarizmu</hi>. Ljubljana: Inštitut za
                   novejšo zgodovino, 2012.</bibl>
               <bibl>Gašparič, Jure. <hi rend="italic">Izza parlamenta. Zakulisje
                   jugoslovanske skupščine
                   1919-1941.</hi> Ljubljana: Modrijan, 2015.</bibl>
               <bibl>Gašparič, Jure. »O samoumevnosti uvajanja parlamentarne demokracije v vzhodni Evropi v letu 1989.« V: <hi rend="italic">Regionalni vidiki tranzicije</hi>, ur. Aleksander Lorenčič in Željko Oset, 81–96.
                   Ljubljana: Inštitut za novejšo zgodovino, 2016.</bibl>
               <bibl>Gašparič, Jure in Simona Kustec. »Stabilna nestabilnost ali idejnopolitični (ne)značaj slovenskih strank 1992 – 2018.« V: <hi rend="italic">Narod – politika – država.
                   Idejnopolitični značaj strank na Slovenskem od konca 19. do začetka 21.
                   stoletja</hi>, ur. Jurij Perovšek in Mojca Šorn,
                   299–313. Ljubljana: Inštitut za novejšo zgodovino, 2020.</bibl>
               <bibl>Kam, Christopher. <hi rend="italic">Party Discipline and Parliamentary
                   pPolitics</hi>. Cambridge: Cambridge University
                   Press, 2009.</bibl>
               <bibl>Kelly, G. E. Mark. <hi rend="italic">The Political Philosophy of Michel
                   Foucault</hi>. London: New York: Routledge,
                   2009.</bibl>
               <bibl>Konovšek, Tjaša. Formiranje Liberalne demokracije Slovenije in njene politike (1992 – 1996). V: <hi rend="italic">Narod – politika – država.
                   Idejnopolitični značaj strank na Slovenskem od konca 19. do začetka 21.
                   stoletja</hi>, ur. Jurij Perovšek in Mojca Šorn,
                   267–80. Ljubljana: Inštitut za novejšo zgodovino, 2020.</bibl>
               <bibl>Lorenčič, Aleksander. <hi rend="italic">Prelom s starim in začetek novega.
                   Tranzicija slovenskega gospodarstva iz socializma v kapitalizem (1990 –
                   2004).</hi> Ljubljana: Inštitut za novejšo zgodovino, 2012.</bibl>
               <bibl>Lynch, A. Richard. »Foucault’s Theory of Power. « V: <hi rend="italic">Michel Foucault. Key Concepts</hi>, ur. Dianna Taylor, 13–26. London: New York:
                   Routledge, 2014.</bibl>
               <bibl>O’Brien, Patricia. »Michel Foucault’s History of Culture.« V: <hi rend="italic">The New Cultural History</hi>, ur. Lynn Hunt, 25–46. Berkley: Los Angeles: London:
                   University of California Press, 1989.</bibl>
               <bibl>Repe, Božo. <hi rend="italic">Slovenci v osemdesetih letih</hi>. Ljubljana: Zveza zgodovinskih društev Slovenije,
                   2001.</bibl>
               <bibl>Repe, Božo. <hi rend="italic">Milan Kučan, prvi predsednik</hi>. Ljubljana: Modrijan, 2015.</bibl>
               <bibl>Rupel, Dimitrij. <hi rend="italic">Vzpon med evropske zvezde. Slovenska
                   pot v Evropsko unijo</hi>. Ljubljana: Ministrstvo
                   za zunanje zadeve, 2004.</bibl>
               <bibl>Sartori, Giovanni. <hi rend="italic">Parties and Party Systems. A Framework
                   for Analysis</hi>. Colchester: ECPR,
                   2005.</bibl>
               <bibl>Ther, Philipp. <hi rend="italic">Europe since 1989</hi>. Princeton and Oxford: Princeton University Press,
                   2016.</bibl>
               <bibl>Villa, G. Carlos. <hi rend="italic">Nova država za nov svetovni red.
                   Mednarodni vidiki osamosvajanja
                   Slovenije.</hi> Ljubljana: Založba /*cf., 2017.</bibl>
               <bibl>Weber, Max. <hi rend="italic">From Max Weber: Essays in
                   Sociology</hi>. New York: Routledge,
                   2009.</bibl>
               <bibl>Zajc, Drago, Samo Koprivnik in Simona Kustec Lipicer. <hi rend="italic">Od volilnih programov do koalicijskih
                   pogodb: analiza politične
                   kongruence.</hi> Ljubljana: Fakulteta za družbene vede, 2012.</bibl>
               <bibl>Žagar, Mitja. »Ustava SFRJ in ustavni sistem 1974: povzročitelj krize ali mehanizem za njeno razreševanje?.« V: <hi rend="italic">Slovenija – Jugoslavija, krize in
                   reforme 1968/1988</hi>, ur. Zdenko Čepič.
                   Ljubljana: Inštitut za novejšo zgodovino, 2010, 231–56.</bibl>
           </listBibl>
           <listBibl>
               <head>Spletni viri</head>
               <bibl>Niko Toš (ur.).
                   <hi rend="italic">Vrednote v prehodu
                       2</hi>. Ljubljana : IDV – CJMMK, 1999. <hi rend="italic">E-gradiva – Center za raziskovanje
                           javnega mnenja</hi>. Pridobljeno 1. 7. 2020. 
                   <ref target="https://www.cjm.si/gradiva/">https://www.cjm.si/gradiva/</ref>.</bibl>
               <bibl>
                   <hi rend="italic">Volitve v Državni zbor 1996. Državna
                       volilna komisija</hi>. Pridobljeno 2. 7. 2020. 
                   <ref target="https://www.dvk-rs.si/index.php/si/arhiv/dz1996">https://www.dvk-rs.si/index.php/si/arhiv/dz1996</ref>.</bibl>
               <bibl>
                   <hi rend="italic">Portal DZ - Izbrani dokument</hi>. »Zapisnik 1. seje Državnega zbora 28. novembra 1996.« Pridobljeno 2. 7. 2020. 
                   <ref target="https://www.dz-rs.si/wps/portal/Home/deloDZ/seje/evidenca?mandat=II&amp;type=sz&amp;uid=03BB15FE2100A010C12564650044DB7F">https://www.dz-rs.si/wps/portal/Home/deloDZ/seje/evidenca?mandat=II&amp;type=sz&amp;uid=03BB15FE2100A010C12564650044DB7F</ref>.</bibl>
               <bibl>
                   <hi rend="italic">Portal DZ - Izbrani
                       dokument</hi>. »Zapisnik 1. seje Državnega zbora 2. decembra 1996.« Pridobljeno 2. 7. 2020. <ref target="https://www.dz-rs.si/wps/portal/Home/deloDZ/seje/evidenca?mandat=II&amp;type=sz&amp;uid=EFEE4318F264923CC125646500451CDF">https://www.dz-rs.si/wps/portal/Home/deloDZ/seje/evidenca?mandat=II&amp;type=sz&amp;uid=EFEE4318F264923CC125646500451CDF</ref>.</bibl>
               <bibl>
                   <hi rend="italic">Portal DZ - Izbrani dokument</hi>. »Zapisnik 1. seje Državnega zbora 3. decembra 1996.« Pridobljeno 2. 7. 2020. 
                   <ref target="https://www.dz-rs.si/wps/portal/Home/deloDZ/seje/evidenca?mandat=II&amp;type=sz&amp;uid=A9B17271D49BF53DC1256465004581C1">https://www.dz-rs.si/wps/portal/Home/deloDZ/seje/evidenca?mandat=II&amp;type=sz&amp;uid=A9B17271D49BF53DC1256465004581C1</ref>.</bibl>
               <bibl>
                   <hi rend="italic">Portal DZ - Izbrani dokument</hi>. »Zapisnik 3. izredne seje Državnega zbora 27.
                   februarja 1997.« Pridobljeno 1. 7. 2020.
                   https://www.dz-rs.si/wps/portal/Home/deloDZ/seje/evidenca?mandat=II&amp;type=sz&amp;uid=AB45C7774F00FBFDC12564650048E632.</bibl>
           </listBibl>
           <listBibl>
               <head>Tiskani viri</head>
               <bibl>
                   <hi rend="italic">Državni zbor Republike Slovenije. Poročilo za obdobje 23.
                       12. 92 do 16. 10. 96.</hi> Ljubljana: Državni zbor Republike Slovenije,
                   1996.</bibl>
               <bibl>
                   <hi rend="italic">Poročilo o delu Državnega zbora v mandatnem obdobju
                       1996–2000</hi>. Ljubljana: Državni zbor Republike Slovenije, 2000.</bibl>
               <bibl>
                   <hi rend="italic">Poslovnik Državnega zbora Republike Slovenije</hi>.
                   Ljubljana: Državni zbor Republike Slovenije, 1996.</bibl>
               <bibl>
                   <hi rend="italic">Ustava Republike Slovenije</hi>. Ljubljana: Državni zbor
                   Republike Slovenije, 2011.</bibl>
           </listBibl></div>
           <div type="summary" xml:lang="en">
               <docAuthor>Tjaša Konovšek</docAuthor>
           <head>THE CURSE OF NUMBER
               45:</head>
           <head>THE FORMATION OF THE SLOVENIAN NATIONAL ASSEMBLY AND THE GOVERNMENT BETWEEN 1996 AND 1997 </head>
           <head>SUMMARY</head>
           <p>In the autumn of 1996, a parliamentary election was held
               in Slovenia. Once again, the Liberal Democratic Party won. Nevertheless, the
               process of the formation of the Parliament and the government that followed was
               far from easy. Every time an important vote took place, the result was 45 votes
               against 45 votes. The two halves of the parliamentary parties – the left and the
               right-leaning – stood against each other and neither would budge. The Liberal
               Democratic Party took the lead on the centre-left, while on the right, three
               parties cooperated in an informal alliance of the so-called “spring parties”
               (Slovenian Democratic Party, Slovenian Christian Democrats, and Slovenian
               People’s Party).</p>
           <p>The process of the formation was subject to a range of
               formal rules. However, in many cases when the establishment of the Parliament or
               the government was blocked, following only these rules was not enough for either
               the politicians or historians. The blockades of the attempts to set up the state
               administration were caused and in many cases solved due to the informal
               practices involved in the process. These are somewhat more difficult to analyse
               for the historians as well as for the public, but under pressure, in 1996/1997,
               politicians openly discussed them in parliamentary sessions and in the media,
               often shifting the responsibility for the obstruction of the negotiation process
               from one political party to the other.</p>
           <p>Three situations were especially telling. Firstly, the
               spring parties tried to bypass the parliamentary Commission for Mandate Issues,
               Elections and Appointments (KMVI), to which the left-leaning parties strongly
               opposed. Secondly, the President of the Parliament Dr Janez Podobnik was elected
               only in the second attempt, after extensive debate and negotiations – not
               because his candidacy would not be welcomed, but because such a prominent
               position hinted at who would be given the mandate to form the new government. As
               he was a member of the Slovenian People’s Party, Podobnik’s position could
               indicate that the opposing party, the Liberal Democrats, would get the position
               of the mandatary of a coalition government. The Slovenian People’s Party did not
               want to surrender this position so early in the process. They hoped that they
               would be able to hold on to the 45:45 vote ratio long enough to gain the
               function of the mandatary for themselves or for one of the other spring parties.
               Thirdly, when Dr Janez Drnovšek was appointed to form a government, his list of
               ministers failed to be confirmed in the Parliament. Thus, he had little choice
               but to reach out to the second largest parliamentary party, the Slovenian
               People’s Party. They formed a strong coalition together with the much smaller
               Democratic Party of Pensioners of Slovenia.</p>
           <p>Using the new approaches in cultural history, the analysis
               of the self-understanding of these two groups of parties brought forward four
               distinct designations around which the discourse was constructed. The
               left-leaning parties understood themselves as the “normalising force”, striving
               to bring about the Western and European normality, capitalism, liberalism, and
               democracy to Slovenia. The right-leaning parties, on the other hand, wanted to
               prove their discontinuity with socialism by referring to themselves as the
               “spring parties”. Respectively, each group formed a counter-identity for their
               opposing side. The left-leaning parties described the other side’s tactics as
               “abnormal”, while the right-wing parties called their opponents the “old
               forces”, bringing to the front the question of continuity and thus trying to
               discredit the Western-type normalisation process that they implemented.</p>
           <p>The four fulcrums of the predominant political discourse
               in the 1990s continued long after 2004 when Slovenia joined the European Union.
               Especially the negative right-wing perception of the unsatisfactory
               discontinuity with socialism and this side’s frequent opposition provided a
               fertile ground for nationalistic, revisionist, and, later on, populist
               tendencies as well.</p></div>
       </back>
   </text>
</TEI>