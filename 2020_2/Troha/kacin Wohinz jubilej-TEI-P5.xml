<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Milica Kacin Wohinz – devetdesetletnica</title>
                <author>
                    <name>
                        <forename>Nevenka</forename>
                        <surname>Troha</surname>
                    </name>
                </author>
            </titleStmt>
            <editionStmt>
                <edition>
                    <date>2020-09</date>
                </edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Privoz 11</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/1152</pubPlace>
                <date>2020</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">60</biblScope>
                <biblScope unit="issue">2</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <revisionDesc>
            <listChange>
                <change>
                    <date>2020-10</date>
                    <name>Mihael Ojsteršek</name>
                    <desc>Pretvorba iz DOCX v TEI, dodatno kodiranje</desc>
                </change>
            </listChange>
        </revisionDesc>
    </teiHeader>
    <text>
        <front>
            <docAuthor>Nevenka Troha</docAuthor>
        </front>
        <body>
            <figure>
                <graphic url="milica wohinz.jpg" height="350px"/>
            </figure>
            <p style="text-align:center;">
                <hi rend="bold">Milica Kacin Wohinz – devetdesetletnica</hi>
            </p>
            <p>O dr. Milici Kacin Wohinz, upokojeni znanstveni svetnici Inštituta za novejšo
                zgodovino, eni najpomembnejših in najboljših slovenskih zgodovinark (in
                zgodovinarjev), ki oktobra letos praznuje svojo devetdesetletnico, je bilo napisanih
                že več obsežnih biografij (npr. Branko Marušič: Jubilantka Milica Kacin Wohinz, <hi
                    rend="italic">Prispevki za novejšo zgodovino</hi>, 2000, št. 1, <hi
                    rend="italic">Zbornik Milice Kacin Wohinz</hi>), zato bom ob tej priložnosti
                spomnila samo na nekatere temeljne prelomnice v njenem življenju in največje
                dosežke, temu pa dodala nekaj osebnih spominov na dolgoletno sodelovanje in
                prijateljstvo.</p>
            <p>Milica Kacin Wohinz se je rodila 12. oktobra 1930 v Reki pri
                Cerknem v številčni družini Dominika in Emilije Kacin. Kot otrok in mlado dekle je
                doživljala fašizem, vojno, okupacijo in domače partizansko Cerkno z vsemi njegovimi
                protislovji. Leta 1950 je končala gradbeno tehniško šolo v Ljubljani in bila dve
                leti zaposlena kot gradbeni tehnik v podjetju za vzdrževanje prog v Novi Gorici. Ob
                delu je leta 1952 naredila gimnazijsko maturo in nato leta 1958 diplomirala na
                Filozofski fakulteti v Ljubljani iz obče in narodne zgodovine. To ji je uspelo kljub
                majhnemu otroku, v času, ko smo ženske deklarativno sicer že bile enakopravne, a so
                bile predstave o tem, kaj so moška in kaj ženska dela, še dosti bolj zakoreninjene,
                kot so danes. Ženska in mati, ki ji je takrat uspelo doštudirati in narediti
                znanstveno kariero, je zato še toliko bolj vredna spoštovanja. Doktorsko disertacijo
                Politične stavke in Slovenci v Julijski krajini. Primorski Slovenci pod italijansko
                okupacijo 1918–1921 je Milica uspešno obranila leta 1970. Delo je v knjižni obliki z
                naslovom <hi rend="italic">Primorski Slovenci pod italijansko zasedbo</hi> izšlo
                leta 1972 pri založbi Obzorja kot prva knjiga iz načrtovane serije objav programa
                Inštituta za zgodovino delavskega gibanja za preučevanje zgodovine Slovencev med
                obema svetovnima vojnama.</p>
            <p>Poklicno kariero zgodovinarke je začela kot arhivistka in jo
                kmalu nadgradila kot raziskovalka. Med leti 1957–1959 je bila zaposlena v arhivu
                Centralnega komiteja Zveze komunistov Slovenije, nato pa vse od ustanovitve
                Inštituta za zgodovino delavskega gibanja (danes Inštitut za novejšo zgodovino) leta
                1959 do svoje upokojitve leta 1993 na tem inštitutu. Je še edina od tistih, ki so
                začeli znanstveno raziskovanje slovenske novejše zgodovine, kar je bila kljub
                takratnemu imenu usmeritev inštituta vse od njegove ustanovitve. Ob svojem
                intenzivnem raziskovalnem delu je v drugi polovici sedemdesetih let vodila
                znanstveno-raziskovalno enoto na inštitutu in bila nato od leta 1979 do 1983 njegova
                direktorica. </p>
            <p>Od samega začetka se je posvetila primorski zgodovini in je
                kot prva iz Slovenije dopolnila njeno podobo tudi z gradivom iz italijanskih
                osrednjih arhivov, ki so osnovni vir njenih raziskav. Ob arhivskem gradivu je svoje
                vedenje dopolnjevala z intervjuji in razgovori z udeleženci dogajanja. Po njeni
                zaslugi imamo Slovenci celosten pregled zgodovine Primorske v obdobju med obema
                svetovnima vojnama. Obdelovala je italijanske oblastne in politične strukture in
                politično delovanje med primorskimi Slovenci (in deloma istrskimi Hrvati), zlasti v
                delavskih (komunističnih) in meščanskih (narodnjaških) krogih, zaradi nedostopnosti
                gradiva pa manj krščansko-socialne kroge. Prva je ocenila tudi vlogo organizacije
                TIGR. </p>
            <p>Svoja raziskovalna dognanja je objavila v vrsti znanstvenih
                razprav in monografijah, številne med njimi so prevedene tudi v italijanščino: <hi
                    rend="italic">Primorski Slovenci pod italijansko zasedbo, 1918–1921</hi>, izšla
                leta 1972 (nagrada Sklada Borisa Kidriča), <hi rend="italic">Narodnoobrambno gibanje
                    primorskih Slovencev 1921–1928</hi>, izšla leta 1977, <hi rend="italic">Prvi
                    antifašizem v Evropi, Primorska 1925–1935</hi>, izšla leta 1990 (nagrada Borisa
                Kidriča za vrhunsko delo leta 1991). Leta 1998 je v italijanščini skupaj z dr.
                Jožetom Pirjevcem izdala pregledno zgodovino Slovencev v Italiji (<hi rend="italic"
                    >Storia degli sloveni in Italia</hi>), ki je nato, dopolnjena z dokumentarnim
                gradivom, leta 2000 izšla tudi v slovenščini. Leta 2004 je Goriška Mohorjeva družba
                v italijanščini izdala izbor njenih člankov v knjigi z naslovom <hi rend="italic"
                    >Vivere al confine: sloveni e italiani negli anni 1918–1941</hi>. Leta 2010 pa
                je v italijanščini izšel nekoliko dopolnjen prevod že leta 1972 izdane knjige, ki
                nosi nekoliko zavajajoč naslov <hi rend="italic">Alle origini del fascismo di
                    confine</hi> (<hi rend="italic">K začetkom obmejnega fašizma</hi>), z izvirnim
                slovenskim naslovom v podnaslovu. </p>
            <p>Z referati, predavanji in predstavitvami knjig je nastopala zlasti v Italiji in na
                Hrvaškem ter se uveljavila med zgodovinarji v teh državah, zlasti v institucijah, ki
                preučujejo sodobno zgodovino v Trstu, Vidmu, Milanu, Torinu, Rimu in Zagrebu.
                Pomembno delo je opravljala kot članica glavnega uredniškega odbora Enciklopedije
                Slovenije. </p>
            <p>Med letoma 1993 in 2000 je Milica Kacin Wohinz kot sopredsednica slovenskega dela
                večino svojega časa posvetila delu slovensko-italijanske kulturno-zgodovinske
                komisije, ki sta jo imenovali italijanska in slovenska vlada, da avtonomno,
                neodvisno od političnih razmerij, celovito razišče zgodovino odnosov med obema
                narodoma kot podlago za pogovore in pogajanja med državama. Komisija je leta 2000
                pripravila zaključno poročilo, ki je kot samostojna trojezična publikacija (v
                slovenščini, italijanščini in angleščini) z naslovom <hi rend="italic"
                    >Slovensko-italijanski odnosi 1880–1956</hi> izšla leta 2001. Poročilo je bilo
                sicer večkrat objavljeno, med drugim tudi na svetovnem spletu. </p>
            <p>Za svoje delo pri širitvi spoznanj o slovenski zgodovini v tujini je leta 1998 dobila
                priznanje ambasadorka Republike Slovenije v znanosti, ob njeni sedemdesetletnici jo
                je predsednik Republike Slovenije Milan Kučan odlikoval s častnim znakom svobode
                Republike Slovenije, leta 2018 pa je prejela Zoisovo nagrado za življenjsko delo. </p>
            <p>Milica Kacin Wohinz je bila tudi mentorica novim generacijam zgodovinarjev. V dela
                mnogih slovenskih, italijanskih, hrvaških in še katerih zgodovinarjev, ki se
                ukvarjamo s primorsko zgodovino, so v veliki meri vtkani njeno znanje in strokovne
                izkušnje. Obenem lahko brez pretiravanja rečem, da pri vseh uživa veliko spoštovanje
                in ugled.</p>
            <p>Zdi se mi kot včeraj, ko smo v letu 2000 ob Miličini sedemdesetletnici skupaj z njo,
                Jožetom Pirjevcem in kolegi z Inštituta za novejšo zgodovino širom Slovenije in
                zlasti na Primorskem predstavljali knjigo <hi rend="italic">Zgodovina Slovencev v
                    Italiji</hi> in obenem <hi rend="italic">Zbornik Milice Kacin Wohinz</hi>,
                posebno številko <hi rend="italic">Prispevkov za novejšo zgodovino</hi>, v kateri je
                27 zgodovinarjev prispevalo svoje razprave zlasti o primorski zgodovini. Pa vendar
                je od tega preteklo že kar dvajset let. Na teh predstavitvah smo bili priče, kako
                veliko spoštovanje uživa ne le med kolegi, ampak tudi med primorskimi ljudmi.</p>
            <p>Z Milico me vežeta dolgoletno kolegialno sodelovanje in prijateljstvo, ki se je
                začelo konec osemdesetih let, ko sem se sama začela ukvarjati z zgodovino prostora
                ob slovensko-italijanski meji, zlasti z dogajanjem v zadnjih letih druge svetovne
                vojne in v burnem obdobju po njenem koncu. Bila je med mentorji moje magistrske
                naloge in to je bil začetek najinih dolgoletnih poglobljenih pogovorov o ključnih
                problemih tega časa in prostora. To sodelovanje je bilo še posebej intenzivno v
                obdobju delovanja slovensko-italijanske kulturno-zgodovinske komisije, med
                poglabljanjem znanja in razpravljanjem med nama, s slovenskimi člani komisije in
                nato med večdnevnimi razpravami z italijanskimi kolegi. </p>
            <p>Leta 1994 sva nekaj časa delali v zgodovinskem arhivu italijanskega zunanjega
                ministrstva v Rimu. Rezultat najinega štirinajstdnevnega obiska Rima je bilo več kot
                tri tisoč xerox kopij gradiva, razširilo pa se je tudi moje poznavanje Rima, ki mi
                ga je Milica razkazala med prostimi urami. Sodelovali sva tudi na več znanstvenih
                srečanjih, v Sloveniji in Italiji. Tam sva poglabljali vezi s tamkajšnjimi Slovenci
                in Italijani. Obenem sem bila tudi neke vrste Miličina osebna šoferka, velikokrat
                sem jo iz Trsta, Gorice, Kopra pa še od kod v poznih nočnih urah pripeljala domov.
                Zlasti med vodenjem dela komisije sem občudovala njeno strokovno znanje pa tudi
                sposobnost vodenja strpne in umirjene razprave. Naj ob tem dodam, da se glede
                aktualne politike velikokrat nisva strinjali in sva se kdaj tudi ostro »spričkali«,
                o strokovnih vprašanjih pa sva po soočenju dejstev vedno dosegli soglasje. </p>
            <p>Mislim, da lahko zapišem, da so za Milico leta, polna intenzivnega dela, katerega
                začetek sega v šestdeseta leta preteklega stoletja. Lahko je ponosna na to, da so
                njena dela, tudi tista iz zgodnjih raziskovalnih let, napisana v času prejšnje
                države in socializma, še vedno temeljna dela o zgodovini Primorske v obdobju med
                svetovnima vojnama. Menim tudi, da je lahko zadovoljna, ker je njeno delo pomembno
                prispevalo k temu, da se nekatere pregrade med Slovenci in Italijani kljub velikim
                težavam le podirajo. </p>
            
        </body>
    </text>
</TEI>
