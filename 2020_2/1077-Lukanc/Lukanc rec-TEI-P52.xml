<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Piotr Kosicki, Catholics on the Barricades: Poland, France, and »Revolution«,
                    1891–1956. New Haven, CT: Yale University Press, 2018, xxviii + 392 strani.</title>
                <author>
                    <forename>Maja</forename>
                    <surname>Lukanc</surname>
                </author>
            </titleStmt>
            <editionStmt>
                <edition><date>2020-08</date>
                </edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Privoz 11</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/1077</pubPlace>
                <date>2020</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">60</biblScope>
                <biblScope unit="issue">2</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <revisionDesc>
            <listChange>
                <change>
                    <date>2020-09-03</date>
                    <name>Neja Blaj Hribar</name>
                    <desc>Pretvorba iz DOCX v TEI, dodatno kodiranje</desc>
                    <date>2020-10-12</date>
                    <name>Mihael Ojsteršek</name>
                    <desc>Korekture, dodatno kodiranje</desc>
                </change>
            </listChange>
        </revisionDesc>
    </teiHeader>
    <text>
        <front>
            <docAuthor>Maja Lukanc</docAuthor>
        </front>
        <body>
            <figure>
                <graphic url="Lukanc.jpg" height="350px"/>
            </figure>
            <p>Monografija
                <hi rend="italic" xml:space="preserve">Catholics on the Barricades: Poland, France, and »Revolution«, 1891–1956 </hi>je
                pripoved o moči idej, ki potujejo tudi tedaj, ko režimi odvzamejo potne liste. Njen
                avtor, Piotr H. Kosicki, ameriški zgodovinar poljskega rodu, na nekaj več kot tristo
                straneh odstira filozofske in osebne povezave med poljskimi in francoskimi
                katoliškimi intelektualci v obdobju od konca 19. stoletja do zloma stalinizma na
                Poljskem. Glavnina knjige je posvečena transnacionalnemu prehajanju idej v času
                hladne vojne, a njena izstopajoča odlika je, da avtor evropski intelektualni prostor
                vseskozi dojema kot celoto. Izbrani ideji – personalizmu – sledi preko tradicionalno
                zakoličenih mejnikov v času in prostoru: preko obeh svetovnih vojn in preko železne
                zavese.</p>
            <p>Rdečo nit poljsko-francoskih idejnih izmenjav Kosickemu predstavlja personalizem,
                filozofska smer, ki poudarja t. i. človeško osebnost kot duhovno bistvo resničnosti.
                Oblikovala se je v drugi polovici 19. stoletja kot odziv na modernizacijo sveta in
                vzpon novih ideologij, kot sta bila nacionalizem in komunizem. Personalisti so
                poudarjali pomen človeškega dostojanstva in socialne pravičnosti, mednje pa so se
                prištevali številni katoliški misleci, ki jih je prelomna papeška enciklika <hi
                    rend="italic">Rerum novarum</hi> iz leta 1891 spodbudila, da so na osnovi naukov
                Tomaža Akvinskega začeli iskati pot do katoliške duhovne prenove in pravičnejše
                družbe. </p>
            <p>Katoliško personalistično vrenje je bilo ob prelomu stoletja najmočnejše v Franciji,
                kjer so se šolali številni poljski katoliki. Ti so se na Poljsko, ki je bila po prvi
                svetovni vojni zopet umeščena na evropski zemljevid, vrnili predani tomistični
                družbeni obnovi. Kosicki opozori na filozofska dela in posameznike, ki so v obdobju
                med obema vojnama omogočili širitev francoske personalistične misli na Poljsko, ob
                tem pa ugotavlja, da poljski personalizem ni bil zgolj derivat francoskega, saj so
                ga zaznamovale številne poljske specifike, zlasti integralni nacionalizem in
                antisemitizem. V medvojnem obdobju je imel največji vpliv na poljske katoliške kroge
                francoski personalist Jacques Maritain, eden od vodilnih intelektualcev modernega
                katolicizma, medtem ko je travmatična izkušnja druge svetovne vojne mladi generaciji
                poljskih katolikov približala misel njegovega učenca Emmanuela Mouniera. Ta se je, v
                nasprotju s svojim učiteljem, med vojno približal ideji radikalne družbene prenove.
                Verjel je v kompatibilnost katoliških in socialističnih interesov in njegova misel
                je ustvarila temelj za nov personalistični pristop h katoliški politiki – krščanski
                socializem. </p>
            <p>Številni mladi poljski katoliki so po letih skrivnega prebiranja Mounierevih besedil
                iz vojne izšli prepričani, da lahko v prihajajoči »revoluciji« kot katoliki odigrajo
                svojo vlogo. Avtor v nadaljevanju knjige spretno prikaže, kako so se poljski
                intelektualci na straneh treh povojnih katoliških revij – <hi rend="italic">Dziś i
                    Jutro</hi>, <hi rend="italic">Tygodnik Powszechny</hi> in <hi rend="italic"
                    >Tygodnik Warszawski</hi> – spraševali, kako naj svoj katoliški projekt
                prilagodijo novi komunistični realnosti. <hi rend="italic">Tygodnik Warszawski</hi>
                je odprto podprl ideje poljske krščanske demokracije in zato kmalu podlegel
                pritiskom komunistične cenzure, medtem ko je krakovski <hi rend="italic">Tygodnik
                    Powszechny</hi>, zvest tomistični misli in Maritainovemu personalizmu, spretno
                služil kot forum za kulturne, intelektualne in verske debate vse do leta 1953, ko je
                bil utišan. </p>
            <p>Največ pozornosti v svoji pripovedi je Kosicki namenil krogu intelektualcev, ki so se
                zbrali okoli revije <hi rend="italic">Dziś i Jutro</hi> in zavzeli stališče, da je
                družbeno pravičnost mogoče doseči le z dobršno mero političnega realizma. Odločili
                so se za sobivanje s komunistično oblastjo, spletli tesne stike z Mounierem in
                njegovo revijo <hi rend="italic">Espirit</hi> ter prevzeli idejo krščanskega
                socializma. <hi rend="italic">Dziś i Jutro</hi> je vodil Boles<hi rend="Emphasis"
                    >ł</hi>aw Piasecki, spreobrnjen fašist z izjemno karizmo, ki mu je v svoj krog
                uspelo pritegniti številne mlade katoliške intelektualce – med drugimi Tadeusza
                Mazowieckega, ki je po padcu komunizma na Poljskem leta 1989 zasedel položaj
                premierja. S spretnim prepletom analize idejnih vplivov in biografskih dejstev
                Kosicki prikaže, da je mladim katoliškim radikalcem revija <hi rend="italic">Dziś i
                    Jutro</hi> predstavljala organizacijski pristan, kjer so lahko javno izrazili
                svojo religioznost in tudi željo po sodelovanju v »poljski revoluciji«. </p>
            <p>Avtor med pripovedjo kot pomemben del poljskega krščanskega socializma identificira
                dva elementa – protinemški sentiment in mirovniški aktivizem, ki jima je uspelo
                ustvariti prostor za sodelovanje med katoliki in marksisti. Večji del Poljakov, ne
                glede na svojo ideološko ozadje, je iz vojne izšel s trdno protinemško držo, ki jo
                je po vojni dodatno okrepilo nerešeno vprašanje zahodne poljske meje. Protinemški
                sentiment je torej deloval kot družbeno vezivo in »Nemci so zamenjali predvojne Jude
                kot tarča poljskega katoliškega gneva« (str. 160). S protinemškimi stališči svojih
                poljskih kolegov so se zlahka poistovetili tudi francoski katoliški intelektualci,
                nemško vprašanje pa je obema stranema ponudilo dodatno stično točko v okviru
                prizadevanj za svetovni mir. Kosicki prepričljivo pokaže, kako je mirovniški
                aktivizem poljske katoliške intelektualce postavil na mednarodni oder, kjer so
                marksizmu naklonjene katolike (neuspešno) želeli povezati v krščansko-socialistično
                internacionalo, ki bi segala na obe strani železne zavese. Ob tem so svojo domovino
                poskušali prikazati kot popoln laboratorij za družbeno pravičnost in mnogi francoski
                katoliški radikalci so v svoji idealistični naivnosti bili pripravljeni sprejeti
                podobo Poljske kot katoliške države na pragu marksistične revolucije, ki ima
                edinstveno priložnost spraviti katolicizem s komunizmom. </p>
            <p>Krog revije <hi rend="italic">Dziś i Jutro</hi> je iz svojih mednarodnih povezav
                črpal moč za politične igre s poljskim političnim vodstvom, a avtor ne skriva, da je
                v domači politiki imel le omejen vpliv. Mladi katoliški radikalci so si zadali
                nalogo, da na temelju personalistične misli marksizem pokristjanijo od znotraj, a so
                se pri tem prepogosto morali ukloniti zunanjim pritiskom, zato so od leta 1951
                naprej njihova besedila zvenela, kot da bi marksisti eksperimentirali s
                katolicizmom, in ne obratno. Gibanje Piaseckega, ki je sčasoma postalo nekakšen
                posrednik med poljskim stalinističnim vodstvom in cerkveno hierarhijo, se je tako
                izkazalo za trojanskega konja poljskega katolicizma. </p>
            <p>Poljska komunistična oblast je leta 1953 sprožila nov val represivnih ukrepov nad
                katoliško cerkvijo. Ko so vodilni posamezniki revije <hi rend="italic">Dziś i
                    Jutro</hi> tiho opazovali aretacije najvišjih cerkvenih dostojanstvenikov, se je
                del mladih katoliških radikalcev, z Mazowieckim na čelu, začel počasi odmikati iz
                njihovega kroga. Pridružili so se poljskim zagovornikom Maritainove vizije modernega
                katolicizma z demokratičnimi prvinami, se po padcu stalinizma na Poljskem vpeli v
                resen dialog z marksističnimi revizionisti in v sledečih desetletjih, kot Kosicki
                skicira v epilogu knjige, s svojimi idejami utrli pot dialogu in solidarnosti ter
                tako prispevali k padcu komunizma v vzhodni Evropi. </p>
            <p><hi rend="italic">Catholics on the Barricades</hi> postreže s skoraj nepreglednim
                številom akterjev (na začetku knjige je več kot dobrodošel seznam, kjer so na kratko
                predstavljeni najpomembnejši posamezniki) in pod peresom manj veščega pisca bi se
                tako kompleksno in ambiciozno zastavljena pripoved lahko kaj hitro spremenila v
                kaotično zbirko biografskih zapisov. A Kosicki se lahkotno sprehaja med Poljsko in
                Francijo ter ob tem izvrstno prikaže, kako je na posameznike in njihov
                svetovnonazorski pogled vplival preplet življenjskih izkušenj, idejnih tokov in duha
                časa. Ob tem se opira na številna filozofska dela, periodiko, korespondence,
                dnevniške zapise, spomine in gradivo iz poljskih in francoskih arhivov. Kot bralka
                sem pogrešala le eno stvar – avtor ob omembah mladih poljskih katolikov pogosto
                deklarativno piše o »moških in ženskah«. Vendar omenjenih žensk, razen na naslovni
                fotografiji, kjer več kot polovica nasmejanih obrazov uredniškega odbora ene od
                lokalnih poljskih katoliških revij pripada ženskam, v knjigi ne srečamo, medtem ko
                njihova – morda upravičena – odsotnost ni pojasnjena. </p>
            <p>Monografija <hi rend="italic">Catholics on the Barricades</hi> vsekakor predstavlja
                navdihujoče branje za vse, ki želijo evropske intelektualne tokove med vzhodom in
                zahodom hladne vojne ugledati v doslej neznani luči. V njej Kosicki na izviren način
                potrdi, da je vsaka ideja, tudi personalizem, spreminjajoč se koncept, ki lahko
                svoje privržence vodi po različnih poteh in jih pripelje na povsem nepredvidene
                destinacije.</p>
        </body>
    </text>
</TEI>
