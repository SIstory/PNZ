<?xml version="1.0" encoding="UTF-8"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Polkmetje in
                socialistična država: integrirana kmečka ekonomija v Sloveniji v letih 1957–1965<note place="foot" xml:id="ftn1" n="*">
                    Članek je rezultat raziskave v
                    okviru projekta Koncepti kmečke ekonomije: teoretični in empirični
                    primerjalni pristop, 15.– 20. stoletje (J6 – 1799), ki ga financira
                    Javna agencija za raziskovalno dejavnost Republike
                    Slovenije.
                </note></title>
            <author>
               <name>
                  <forename>Lev</forename>
                  <surname>Centrih</surname>
                  <roleName>Dr. sociologije</roleName>
                  <roleName>docent in znanstveni sodelavec</roleName>
                  <roleName>raziskovalec</roleName>
                  <affiliation>Oddelek za zgodovino Fakultete za humanistične študije Univerze
                            na Primorskem</affiliation>
                  <address>
                     <addrLine>Titov trg 5</addrLine>
                     <addrLine>SI - 6000 Koper</addrLine>
                  </address>
                  <affiliation>Inštitut za civilizacijo in kulturo, ICK</affiliation>
                  <address>
                     <addrLine>Beethovnova ulica 2</addrLine>
                     <addrLine>SI – 1000 Ljubljana</addrLine>
                  </address>
                  <email>lev.centrih@upr.si</email>
               </name>
            </author>
         </titleStmt>
         <editionStmt>
            <edition>
               <date>2020-07-16</date>
            </edition>
         </editionStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <address>
                  <addrLine>Privoz 11</addrLine>
                  <addrLine>SI-1000 Ljubljana</addrLine>
               </address>
            </publisher>
            <pubPlace>http://ojs.inz.si/pnz/article/view/810</pubPlace>
            <date>2020</date>
            <availability status="free">
               <licence>http://creativecommons.org/licenses/by-nc-nd/4.0/</licence>
            </availability>
         </publicationStmt>
         <seriesStmt>
            <title xml:lang="sl">Prispevki za novejšo zgodovino</title>
            <title xml:lang="en">Contributions to Contemporary History</title>
            <biblScope unit="volume">60</biblScope>
            <biblScope unit="issue">2</biblScope>
            <idno type="ISSN">2463-7807</idno>
         </seriesStmt>
         <sourceDesc>
            <p>No source, born digital.</p>
         </sourceDesc>
      </fileDesc>
      <encodingDesc>
         <projectDesc xml:lang="en">
            <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
            <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
         </projectDesc>
         <projectDesc xml:lang="sl">
            <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
            <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
         </projectDesc>
      </encodingDesc>
      <profileDesc>
         <langUsage>
            <language ident="sl"/>
            <language ident="en"/>
         </langUsage>
         <textClass>
            <keywords xml:lang="en">
               <term>integrated peasant economy</term>
               <term>self-exploitation</term>
               <term>socialism</term>
               <term>self-management</term>
               <term>cooperation</term>
               <term>agriculture</term>
            </keywords>
            <keywords xml:lang="sl">
               <term>integrirana kmečka
                        ekonomija</term>
               <term>samoeksploatacija</term>
               <term>socializem</term>
               <term>samoupravljanje</term>
               <term>kooperacija</term>
               <term>kmetijstvo</term>
            </keywords>
         </textClass>
      </profileDesc>
      <revisionDesc>
         <listChange>
            <change>
               <date>2020-10-12</date>
               <name>Neja Blaj Hribar</name>
               <desc>Pretvorba iz DOCX v TEI, dodatno kodiranje</desc>
            </change>
         </listChange>
      </revisionDesc>
   </teiHeader>
   <text>
      <front>
         <docAuthor>Lev Centrih<note place="foot" xml:id="ftn2" n="**">
               <hi rend="bold">Dr.
                sociologije, docent in znanstveni sodelavec, Oddelek za zgodovino Fakultete
                za humanistične študije Univerze na Primorskem, Titov trg 5, SI - 6000
                Koper; raziskovalec, Inštitut za civilizacijo in kulturo, ICK, Beethovnova
                ulica 2, SI - 1000 Ljubljana, <ref target="mailto:lev.centrih@fsh.upr.si">lev.centrih@fsh.upr.si</ref>
               </hi>
            </note>
         </docAuthor>
         <docImprint>
            <idno type="cobissType">Cobiss tip: 1.01</idno>
         </docImprint>
         <div type="abstract">
            <head>IZVLEČEK</head>
            <p>
               <hi rend="italic">Članek se ukvarja s fenomenom naraščanja zaposlovanja kmečke delovne sile izven njihovega gospodinjstva v Sloveniji v obdobju pred gospodarsko reformo leta 1965. Zaradi decentralizacije in postopnega sproščanja tržnih mehanizmov v gospodarstvu so kmetje v tistem času dobili vrsto priložnosti za kombiniranje prihodkov. Ekonomske aktivnosti te delovne populacije so po eni strani koristile podjetjem in narodnemu gospodarstvu, ker so odlagale investicije v stanovanja ter zviševanje plač, po drugi strani pa so bile problematične zaradi izčrpanosti in slabše delovne produktivnosti take delovne sile. Odnos politikov, gospodarstvenikov in znanstvenikov do polkmetov zato ni bil enoznačen. </hi>
            </p>
            <p>
               <hi rend="italic">Ključne besede: integrirana kmečka
                    ekonomija, samoeksploatacija, socializem, samoupravljanje, kooperacija,
                    kmetijstvo</hi>
            </p>
         </div>
         <div type="abstract" xml:lang="en">
            <head>ABSTRACT</head>
            <head>PART-TIME FARMERS
                    AND THE SOCIALIST STATE: INTEGRATED
                    PEASANT ECONOMY IN SLOVENIA BETWEEN 1957 AND 1965</head>
            <p>
               <hi rend="italic">The article deals with the phenomenon of the
                    increasing employment of farm workers outside their households in Slovenia in
                    the period before the 1965 economic reform. Due to the decentralisation and
                    gradual release of market mechanisms in the economy, farmers were given many
                    opportunities at the time to combine their incomes. On the one hand, the
                    economic activities of this working population benefited companies and the
                    national economy as a whole by delaying investments in housing and increasing
                    wages, while, on the other hand, these workers were problematic due to
                    exhaustion and poorer labour productivity. The attitude of politicians,
                    managers, and scientists towards the part-time farmers was therefore not
                    unequivocal.</hi>
            </p>
            <p>
               <hi rend="italic">Keywords: integrated peasant economy,
                    self-exploitation, socialism, self-management, cooperation, agriculture</hi>
            </p>
         </div>
      </front>
      <body>
         <div><head>
            <hi rend="bold">Uvod</hi>
          </head>
            <p>Tema pričujočega članka so živahna gospodarska gibanja na podeželju v Sloveniji v
                letih 1957–1965. Obdobje se je začelo z velikimi spremembami v kmetijski politiki,
                težave, ki so sledile njenemu uresničevanju, pa so pomembno spodbudile véliko
                gospodarsko reformo leta 1965. Socialistična država je v drugi polovici petdesetih
                let znatno povečala investicije v kmetijstvo, da bi ustvarila agrarni industrijski
                kompleks, s katerim bi se Jugoslavija znebila odvisnosti od uvoza hrane in tako tudi
                zaustavila neugodno rast njene cene.<note place="foot" xml:id="ftn2a" n="1"> Dragan
                    Veselinov, <hi rend="italic">Sumrak seljaštva</hi> (Beograd: Ekonomika, 1987),
                    55 in 134–47. </note> Zasebni kmetijski proizvajalci so bili z novim konceptom
                kooperacije zamišljeni kot partner države v tem ambicioznem načrtu.<note
                    place="foot" xml:id="ftn3" n="2"> Zdenko Čepič, »Oris pojavnih oblik kmetijske
                    politike v letih 1945–1960,« v: <hi rend="italic">Preteklost sodobnosti: izbrana
                        poglavja slovenske novejše zgodovine</hi>, Zdenko Čepič, ur. (Ljubljana:
                    Inštitut za novejšo zgodovino, 1999), 177. </note> Mnogi izmed njih pa se niti
                slučajno niso ukvarjali samo s kmetijstvom.</p>
            <p>Na predvečer gospodarske reforme so slovenski ekonomisti opozorili na stalno
                naraščanje kmečke delovne sile, zaposlene v nekmetijski dejavnosti, izven domačega
                gospodarstva. Dramatično so ugotavljali, da »ne gre za posamezne primere, ampak za
                desetine in stotine tisočev delavcev«. V letu 1960 jih je bilo v Ljudski republiki
                Sloveniji 139.000. Od njihovega dela naj bi bila odvisna cela vrsta industrijskih
                    panog.<note place="foot" xml:id="ftn4" n="3"> Jože Levstik [nosilec teme],
                    »Ekonomska in družbena problematika polproletariata v SR Sloveniji« (Poročilo
                    Skladu Borisa Kidriča, Kmetijski inštitut Slovenije in Biotehniška fakulteta
                    Univerze v Ljubljani, 1964), 1. del, I. </note> Delovni sili, ki je bila z eno
                nogo na majhnem družinskem posestvu, z drugo pa v tovarni, so politiki in
                družboslovci takrat najpogosteje rekli polkmetje ali polproletarci. Na delovnem
                mestu so jim včasih preprosto rekli kar <hi rend="italic">kmetje</hi>. Pojav je bil
                dovolj razširjen, da se je (znova)<note place="foot" xml:id="ftn5" n="4"> Žarko
                    Lazarević opozarja, da so si kritični opazovalci to vprašanje zastavljali že
                    pred drugo svetovno vojno. – Žarko Lazarević, »Integriranje dohodkov v kmečki
                    ekonomiji v dobi industrializacije,« v: <hi rend="italic">Preživetje in
                        podjetnost. Integrirana kmečka ekonomija na Slovenskem od srednjega veka do
                        danes</hi>, Aleksander Panjek in Žarko Lazarević, ur. (Koper: Založba
                    Univerze na Primorskem, 2018), 200. </note> odprlo na videz nenavadno
                vprašanje – kdo v Sloveniji sploh je kmet?<note place="foot" xml:id="ftn6" n="5">
                    Jože Petek, »Pokojnine že – a prispevki?« <hi rend="italic">Delo – Sobotna
                        priloga, </hi>19. 4. 1969, 13. </note> Slovenska stroka se je na začetku
                šestdesetih let oprla na raziskave v tujini in začela govoriti o mešanih
                gospodinjstvih ali o ruralno-urbanem tipu družine.<note place="foot" xml:id="ftn7"
                    n="6"> Vladimir Klemenčič, »Regionalni procesi in kmetijstvo v Sloveniji,« <hi
                        rend="italic">Teorija in praksa</hi> 4 (1965): 610. </note>
            </p>
            <p>Teoretski okvir članka je koncept integrirane kmečke ekonomije (IKE), kot ga je
                razvil Aleksander Panjek s svojimi sodelavkami in sodelavci pri projektu <hi
                    rend="italic">Integrirana kmečka ekonomija na Slovenskem v primerjalni
                    perspektivi, 16.–19. stoletje.</hi> Koncept IKE zavrača apriorno razumevanje
                različnih dodatnih dejavnosti, s katerimi se ukvarjajo kmetje, kot nujno
                postranskih. Primarne, sekundarne in terciarne dejavnosti je treba upoštevati kot
                enakovredne sestavine celote, ki tvorijo kmečko ekonomijo. V konkretnem primeru to
                pomeni, da je dohodek polkmeta v tovarni lahko bistveno boljši, kot bi se ga nadejal
                na svojem majhnem posestvu, vendar to še zdaleč ne pomeni, da kmetovanje postaja
                njegova nepomembna, postranska dejavnost. Ravno obratno. Majhna in »nerentabilna«
                kmetija že sama na sebi rešuje kmetovo stanovanjsko vprašanje, skromna
                »samozadostna« pridelava pa potencialno ublaži negativen vpliv nihanj cen hrane na
                njegovo mezdo. Prav tako koncept IKE zavrača izhodišče, da posestnike drobnih
                gospodarstev pri iskanju različnih virov družinskih prihodkov motivira nujno zgolj
                želja po golem preživetju.<note place="foot" xml:id="ftn8" n="7"> Aleksander Panjek,
                    »Od kmečke trgovine do integrirane kmečke ekonomije,« v: <hi rend="italic"
                        >Preživetje in podjetnost</hi>, 39–46. Aleksander Panjek et al., ur., <hi
                        rend="italic">Integrated Peasant Economy in a Comparative Perspective. Alps,
                        Scandinavia and Beyond</hi> (Koper: Založba Univerze na Primorskem, 2017).
                </note> Kmečkim ekonomijam so se v Sloveniji v začetku šestdesetih let odprle
                številne nove priložnosti, ki so obljubljale mnogo več od golega preživetja.
                Jugoslovanski socializem navsezadnje ni stavil na primitivni asketizem. Ne v
                ideologiji, še manj pa v praksi. Potrošništvo kot ideal je socializem povezovalo s
                kapitalizmom v isto materialno civilizacijo.</p>
            <p>V pričujočem članku analiziram politične in ekonomske pogoje pojava gospodinjstev, ki
                so v obdobju 1957–1965 v Sloveniji kombinirala dohodke iz različnih dejavnosti. Pri
                tem zagovarjam dve hipotezi: 1) osnovni obliki integrirane kmečke ekonomije sta v
                tistem času v Sloveniji dve: prva temelji na lokalnem kmečkem obratu, drugo tvorijo
                gospodinjstva delavcev migrantov iz drugih jugoslovanskih republik; 2) kmetje, ki so
                v tistem obdobju kombinirali dohodke iz različnih dejavnosti, so bili podvrženi
                hudim delovnim obremenitvam. Zato je mogoče ob konceptu IKE uporabiti koncept
                samoeksploatacije, ki ga je pred stoletjem razvil ruski agrarni ekonomist Aleksander
                Vasiljevič Čajanov.</p>
            <p>V prvem delu članka predstavljam najpomembnejše raziskave in zgodovinske vire o
                izbrani tematiki; v drugem delu obravnavam integrirano kmečko ekonomijo v Sloveniji
                s ptičje perspektive, tj. njene ekonomske in politične pogoje za obstoj; v tretjem
                delu analiziram njen obseg, sledi sklep. </p></div>
            <div><head>Literatura in viri za proučevanje polkmečkih gospodarstev v
                    Sloveniji pred gospodarsko reformo 1965
            </head>
            <p>Literatura, ki zgodovino gospodarskega življenja na socialističnem podeželju
                obravnava kot minuli proces, je v Sloveniji razmeroma redka. Poudarjam raziskave
                Zdenka Čepiča in Žarka Lazarevića. Čepič je sestavil periodizacijo kmetijske
                politike v Sloveniji v prvih dveh desetletjih po drugi svetovni vojni, ki ji sledim
                tudi v pričujočem članku: A) 1945–1953, s podobdobji: 1945–1948; 1949–1953; B)
                1953–1964, s podobdobji: 1953–1956; 1957–1964. Drugo podobdobje Čepič povezuje z
                državnim posegom v zemljiško lastnino, ko je bil uzakonjen novi zemljiški maksimum
                na 10 ha, a tudi s sprijaznjenjem z zasebnim kmetom kot partnerjem države.<note
                    place="foot" xml:id="ftn9" n="8"> Čepič, »Oris pojavnih oblik kmetijske
                    politike,« 176, 177. Zdenko Čepič, <hi rend="italic">Agrarna reforma in
                        kolonizacija v Sloveniji 1945–1948</hi> (Maribor: Obzorja, 1995). </note>
                Lazarević je v svoji razpravi razvil tezo, da je leta 1957 v Sloveniji in
                Jugoslaviji v resnici prišlo do večjih sprememb v odnosu do kmeta kot v kmetijski
                politiki. Ta je zasebnemu kmetijstvu po eni strani puščala proste roke, po drugi
                strani pa ga je še vedno hotela trdno povezati v državni sektor. Tudi tako, da
                samostojni kmetje do šestdesetih let niso imeli dostopa do zdravstvenega in drugega
                zavarovanja, če niso bili zaposleni, kar je pomembno prispevalo k porastu mešanih
                    kmetij.<note place="foot" xml:id="ftn10" n="9"> Žarko Lazarević, »Kmetje in
                    zasebni gospodarski interes po letu 1945,« v: <hi rend="italic">Nečakov zbornik.
                        Procesi, teme in dogodki 19. in 20. stoletja</hi>, Kornelija Ajlec et al.,
                    ur. (Ljubljana: Znanstvena založba Filozofske fakultete Univerze v Ljubljani,
                    2018), 412–14. </note>
            </p>
            <p>Od starejših raziskav poudarjam <hi rend="italic">Sumrak seljaštva</hi> agrarnega
                ekonomista Dragana Veselinova in <hi rend="italic">Kmetov vsakdan </hi>ruralne
                sociologinje Ane Barbič, ki še vedno predstavljata najbolj pregledni zgodovini
                kmetijstva/podeželja v povojni Jugoslaviji oziroma Sloveniji.<note place="foot"
                    xml:id="ftn11" n="10"> Veselinov, <hi rend="italic">Sumrak seljaštva</hi>. Ana
                    Barbič, <hi rend="italic">Kmetov vsakdan: položaj in prihodnost družinskih
                        kmetij na Slovenskem</hi> (Ljubljana: Cankarjeva založba, 1990). </note>
            </p>
            <p>Najpomembnejše statistične podatke, ki zadevajo problematiko (integriranega) kmečkega
                gospodarstva v letih 1957–1965, sem dobil iz študije mešane strukture gospodinjstev
                in kmečkih gospodarstev geografa Vladimirja Klemenčiča<note place="foot"
                    xml:id="ftn12" n="11"> Vladimir Klemenčič, »Problemi mešane strukture
                    gospodinjstev in kmečkih gospodarstev v Sloveniji,« <hi rend="italic">Geografski
                        vestnik</hi>, 40 (1968). </note> in raziskave <hi rend="italic">Ekonomska in
                    družbena problematika polproletariata v SR Sloveniji</hi>. Pri slednji so zlasti
                zanimivi izsledki ankete o ekonomskih aktivnostih in življenjskem standardu stotih
                polkmečkih gospodarstev v Sloveniji v prvi polovici šestdesetih let in predstavitve
                nekaterih podjetij, kjer so bili ti delavci zaposleni.<note place="foot"
                    xml:id="ftn13" n="12"> Levstik [nosilec teme], »Ekonomska in družbena
                    problematika polproletariata,« 4 deli. </note>
            </p>
            <p>Pri uporabi arhivskih virov sem se omejil na dokumentacijo Občinskega komiteja Zveze
                komunistov Slovenije (ZKS) Koper v letu 1965.<note place="foot" xml:id="ftn14"
                    n="13"> SI AS 1589/IV, t. e. 1664, a. e. 173, f. 455. </note> Takrat je bila
                živa polemika o preskrbi zasebnih kmetov z mehanizacijo. Za analizo koprskih razmer
                sem se odločil zato, ker je na tamkajšnje kmečke želje in ambicije močno vplival
                zgled iz sosednje Italije. </p>
            <p>Pomemben vir so tudi časopisi iz tistega časa. <hi rend="italic">Delo</hi>, na
                primer, je namenilo veliko prostora kmetijski politiki in položaju kmetov. Posebej
                zanimivi so mali oglasi, ki marsikaj povedo o življenjskem standardu, marginalnem
                trgu delovne sile (pomoč pri gospodinjstvu) in zasebnem gospodarstvu nasploh. </p></div>
            <div><head>Ekonomski in politični pogoji integrirane kmečke ekonomije v
                    Sloveniji v zgodnjih šestdesetih letih
            </head>
            <p>Decembra 1959 je <hi rend="italic">Delo</hi> navdušeno poročalo o podjetnosti treh
                kmetov iz družin Horvat in Lanjšček, ki so v bližini Murske Sobote v zadrugo vložili
                27 ha zemljišč in vsa gospodarska poslopja, sami pa so postali delavci na novem
                zadružnem posestvu, ki naj bi z nekaj dodatnimi zakupi do pomladi obsegalo 100 ha.
                Ko jih je novinar vprašal, zakaj jim ni bilo dovolj navadno sodelovanje z zadrugo,
                so odgovorili, da si v tem primeru obetajo več: »Veliko posestvo je laže obdelovati
                in laže povečevati hektarski donos kot na kmečkih njivah. Naši dohodki od dela in
                najemnine ne bodo manjši, če ne večji, kot prej s posestva po kritju vseh
                    obveznosti.«<note place="foot" xml:id="ftn15" n="14"> Jože Petek, »Zadružno in
                    še vedno njihovo,« <hi rend="italic">Delo, </hi>5. 12. 1959, 3. </note> Primer
                družin Horvat in Lanjšček je predstavljal ideal za slovenske in jugoslovanske
                komuniste predvojne generacije, v prvi vrsti za idejnega snovalca kmetijske politike
                Edvarda Kardelja. Končni cilj socialistične kooperacije je bil postopno zlitje
                majhnih družinskih posestev v zadružna gospodarstva, kjer bi se kmetje od drugih
                delavcev ločili le po tem, da bi poleg plače prejemali tudi zemljiške rente, družilo
                pa bi jih to, da bi bili vsi upravljavci.<note place="foot" xml:id="ftn16" n="15">
                    Edvard Kardelj, <hi rend="italic">O nalogah naše zadružne politike. Diskusija na
                        plenumu Glavne zadružne zveze FLRJ</hi> (Ljubljana: Cankarjeva založba,
                    1956), 14, 15. </note> Ker pa se je revolucionarna oblast pri prvem poskusu
                kolektivizacije ob koncu štiridesetih let še kar opekla, je tokrat ravnala mnogo
                previdneje in pragmatično uvedla vrsto različnih možnosti kooperacije zasebnih
                kmetovalcev z družbenim (zadružnim) sektorjem. Kmetje so zadrugi lahko pridelke samo
                prodajali, dobili semena in gnojila z ugodnim kreditom, ki so ga odplačevali v
                naturalijah. Temu so rekli kontrahiranje. Na voljo jim je bilo svetovanje, zadružni
                delavci pa so jim v zameno za delitev prihodka priskočili na pomoč z mehanizacijo.
                Kmetje so poleg tega imeli tudi možnost, da svojo zemljo oddajo zadrugi zgolj v
                    zakup.<note place="foot" xml:id="ftn17" n="16"> Čepič, »Oris pojavnih oblik
                    kmetijske politike«, 187–88. Veselinov, <hi rend="italic">Sumrak seljaštva</hi>,
                    56 in 84. </note> Zadruge so lahko tudi ignorirali. Ob tem je seveda treba
                upoštevati, da sta se slovenska in jugoslovanska družba do začetka šestdesetih let
                že močno spremenili. Razvoj samoupravljanja je takrat pomenil postopno
                decentralizacijo gospodarstva, obnovila se je družbena kritika in odprle so se meje
                z zahodnimi državami. Še vedno je potekala industrializacija, urbanizacija pa se je
                ravno dobro začela. To je pomenilo, da so kmetje še vedno lahko prišli do zaposlitve
                v mestih, kar jim je poleg stabilnih dohodkov prinašalo ugodnosti, na primer
                zdravstveno, pokojninsko in invalidsko zavarovanje. Barbič je celo trdila, da so se
                v Sloveniji po vojni lahko zaposlili vsi kmetje in kmetice, ki so to želeli.<note
                    place="foot" xml:id="ftn18" n="17"> Barbič, <hi rend="italic">Kmetov
                        vsakdan,</hi> 255. </note> Če strnem: kmetom se je konec petdesetih in v
                začetku šestdesetih let odprla vrsta priložnosti za pridobivanje dohodka in
                vzdrževanje njihovega načina življenja. Porast polproletariata je bil odraz teh
                možnosti. Eleganca strategije kombiniranja kmečkih prihodkov je bila v tem, da
                pravzaprav ni izključevala prav nobene od možnosti, ki so se takrat ponujale.
                Pravzaprav niti izbire družinHorvat in Lanjšček. Osnovna enota integrirane kmečke
                ekonomije ni posameznik, temveč gospodinjstvo. Ni bilo ovire, da se kakšen
                posameznik iz obeh družin ne bi za stalno zaposlil v neki tovarni, z zaslužkom pa bi
                pomagal obnoviti hišo, kupil prvi avto, hladilnik ali celo postal solastnik vaške
                gostilne. Resnici na ljubo je zgledu družin Horvat in Lanjšček sledilo najmanj
                kmečkih gospodinjstev. Tako zelo malo, da jih ne zaznava nobena statistika, ki mi je
                bila dostopna. Kar 45 odstotkov kmetov v Sloveniji se je v tistih letih zadovoljilo
                s kontrahiranjem. <note place="foot" xml:id="ftn19" n="18"> Čepič, »Oris pojavnih
                    oblik kmetijske politike,« 188. </note> Vse kaže, da je bilo to bolj ugodno
                izhodišče za potencialno integriranje dohodkov. </p>
            <p>Oblast in stroka sta do integrirane kmečke ekonomije gojili mešane občutke. Stroka je
                do nje praviloma imela bolj pozitiven odnos, ker je v njej naposled spoznala tako
                rekoč neobhodno stopnjo v dolgem procesu modernizacije. Polproletariat naj bi
                obstajal toliko časa, dokler ne bodo premagane začetniške težave mlade
                industrializacije in težave pri izgradnji družbenih obratov v kmetijstvu.<note
                    place="foot" xml:id="ftn20" n="19"> Levstik, »Ekonomska in družbena problematika
                    polproletariata,« 2. del, 58. </note> Mešana gospodinjstva so po eni strani
                pomembno prispevala k družbeni stabilnosti, saj so na spontan in inovativen način
                razreševala anomalije gospodarskega življenja. Toda te rešitve so bile lahko dobre
                in učinkovite za ljudi, ki so sestavljali lastne družinske proračune, ne pa vselej
                nujno tudi za direktorje podjetij in politike, katerih skrb je bilo lokalno oziroma
                narodno gospodarstvo. Značilen primer so bile težave s kmetijstvom v občini Koper v
                letih 1964–1965, tj. v času zagona gospodarske reforme. To je bil že čas, ko je
                politika kmetijske kooperacije zamirala. Podiral se je njen temeljni člen, ki je bil
                po Kardelju v zadružnem monopolu nad kmetijsko mehanizacijo. Kmet naj bi prišel do
                traktorjev in druge tehnologije samo s pomočjo zadruge.<note place="foot"
                    xml:id="ftn21" n="20"> Edvard Kardelj, <hi rend="italic">Problemi socialistične
                        politike na vasi </hi>(Ljubljana: Cankarjeva založba in Glavna zadružna
                    zveza Slovenije, 1959), 254. </note> Kardelja je bilo strah, da bi se del
                zasebnih kmetov krepil na račun šibkejših. Ti bi postali nosilci investiranja
                sredstev v mehanizacijo in modernizacijo kmetijstva. Lahko bi prišlo do
                kapitalistične eksploatacije malega kmeta, kar bi zaostrilo razredna nasprotja na
                podeželju in resno ogrozilo politično stabilnost v deželi.<note place="foot"
                    xml:id="ftn22" n="21"> Kardelj, <hi rend="italic">O nalogah naše zadružne
                        politike</hi>, 7, 8. </note> Toda Dušan Barbič je kot predsednik v imenu
                Skupščine občine Koper konec leta 1965 Centralnemu komiteju Zveze komunistov
                Slovenije (CK ZKS) predlagal prav to, da se zasebnim kmetom zagotovijo ugodni
                krediti za nakup drobne kmetijske mehanizacije, ki bi jo uvozili iz Italije. Kaj se
                je zgodilo?</p>
            <p>Po letu 1954, ko je Koprski okraj dokončno postal del Slovenije, je prišlo do velikih
                investicij v industrijo. Lokalno prebivalstvo je zato začelo zapostavljati kmetijske
                dejavnosti. Zadruge v Kopru, Izoli in Piranu niso bile zmožne vključiti opustelih
                zemljišč, ker so bile njihove aktivnosti skoncentrirane ob izlivu rek, z izrazito
                plantažnim sistemom. Obdelovanje opustelih zemljišč, raztresenih v zaledju obale, je
                bilo negospodarno. Proizvodnja mesa, sadja in zelenjave je resno nazadovala, krepil
                se je uvoz iz notranjosti države. Hkrati je Obala doživljala vzpon turizma. Leta
                1958 so na meji pri Škofijah zabeležili 1,6 milijona prehodov, leta 1964 pa več kot
                3,8 milijona. Izola je na primer leta 1955 beležila 6220 nočitev, od katerih je bilo
                tujih samo 181, leta 1965 pa že 73.000, od katerih je bilo tujih več kot
                    polovica.<note place="foot" xml:id="ftn23" n="22"> SI AS 1589/IV, t. e. 1664, a.
                    e. 173, f. 455, Predlog za rešitev problema opreme malega kmetijskega
                    proizvajalca z drobno kmetijsko mehanizacijo, 10. 12. 1965, 2 in 12. </note>
                Turisti so s seboj prinesli konvertibilno valuto. Lokalno kmetijsko gospodarstvo je
                zaradi premajhnih tržnih presežkov po nepotrebnem izgubljalo velik del prihodka, ki
                ga je odžiral uvoz hrane. Lokalni politiki so v tej neizkoriščeni priložnosti videli
                eno izmed mogočih rešitev za težave industrije na Obali, ki se je prvič po vojni,
                zaradi turbulenc uvajanja tržnih mehanizmov, znašla v položaju, ko je bilo treba
                resno razmišljati o boljši racionalizaciji proizvodnje, skupaj z omejevanjem
                zaposlovanja in celo z odpuščanjem. Na sestanku Občinskega komiteja (OK) ZKS Koper
                se je maja 1965 pojavilo vprašanje, »kdo v rednem delovnem času, zaradi
                popoldanskega dela izven podjetja ne daje na delovnem mestu dovolj od sebe«.<note
                    place="foot" xml:id="ftn24" n="23"> SI AS 1589/IV, t. e. 1664, a. e. 173, f.
                    455, Zapisnik seje Občinskega komiteja ZKS Koper, 28. 5. 1965, 7. </note> V prvi
                vrsti so bili problematični obrtniki, vendar ne samo oni. Sekretar OK ZKS Koper
                Branko Gabršček je v svojem referatu pri vprašanju solidarnosti glede odpuščanja
                nekoliko zajedljivo omenil, da se »pojavljajo komentarji iz sredine takoimenovanih
                polproletarcev, polobrtnikov, polkmetov, ki tudi omenjajo solidarnost ne glede na
                to, da jim bitka za produktivnost ogroža sedanji privilegirani položaj«. <note
                    place="foot" xml:id="ftn25" n="24"> SI AS 1589/IV, t. e. 1664, a. e. 173, f.
                    455, Uvodne misli za razpravo (sekretar Branko Gabršček) na seji Občinskega
                    komiteja ZKS Koper, 28. 5. 1965, 4. </note> Takih ljudi ni bilo malo. Leta 1966
                je bilo v Občini Koper 3605 kmečkih gospodarstev, od katerih je bilo 379 nekmečkih
                gospodinjstev, kjer je šlo samo za posest brez ekonomsko relevantne kmetijske
                dejavnosti, mešanih gospodinjstev pa kar 2035, kar pomeni, da so imela vsaj enega
                družinskega člana, ki je bil zaposlen izven kmetijstva.<note place="foot"
                    xml:id="ftn26" n="25"> Klemenčič, »Problemi mešane strukture gospodinjstev in
                    kmečkih gospodarstev v Sloveniji,« 28. </note> V tem kontekstu so na sestanku
                podali stališče, da je treba povečati zaposlovanje v kmetijstvu, kar bi dosegli
                tako, da bi »aktivirali osnovna sredstva privatnih kmetov«. <note place="foot"
                    xml:id="ftn27" n="26"> SI AS 1589/IV, t. e. 1664, a. e. 173, f. 455, Zapisnik
                    seje Občinskega komiteja ZKS Koper, 28. 5. 1965, 7 in 13. </note> Zasebni kmetje
                so torej potrebovali lastno mehanizacijo, zlasti traktorje. </p>
            <p>To stališče je v svojem pismu CK ZKS ponovil tudi Dušan Barbič, ki je bil tudi sam
                prisoten na omenjenem sestanku OK ZKS Koper. Dostopnost moderne kmetijske tehnike bi
                po njegovem mnenju prepričala mlade, da bi ostali na kmetijah. Povedal je tudi, da
                ljudje z Obale zelo dobro poznajo položaj v Italiji, kjer imajo kmetje dovolj
                mehanizacije. Kljub trdnemu stališču Kardelja in ZK, da naj bo tehnika dostopna samo
                s pomočjo zadruge, so začeli kmetje v Jugoslaviji traktorje postopoma kupovati že od
                sredine petdesetih let dalje. V glavnem so to bili odpisani zadružni traktorji.
                »Ugodno prodamo traktorje za kmetijstvo in prevozništvo. Vozila so generalno urejena
                in registrirana za leto 1960«, je pisalo v malem oglasu v <hi rend="italic"
                    >Delu</hi>.<note place="foot" xml:id="ftn28" n="27">
                    <hi rend="italic">Delo</hi>, 15. 5. 1960, 16. </note> A take ponudbe so bile v
                tistem času še velika redkost, zlasti v primerjavi z razmeroma solidnim tržiščem
                rabljenih osebnih avtomobilov in mopedov. Do leta 1967, ko so z zveznim zakonom
                kmetje tehniko lahko tudi uradno prosto kupovali, je bila v Jugoslaviji v zasebni
                lasti že ena četrtina vseh traktorjev.<note place="foot" xml:id="ftn29" n="28">
                    Veselinov, <hi rend="italic">Sumrak seljaštva</hi>, 35, 59 in 154. </note> V
                koprski občini je bil vozni in strojni park zasebnih kmetov leta 1965 izjemno
                skromen. Obsegal je vsega 9 traktorjev, 78 kosilnic, 48 frez, 5 žag in 7 prikolic. V
                izolski občini nihče ni imel traktorja, v piranski pa sta bila v zasebni lasti samo
                dva. Stroški za nakup majhnega italijanskega traktorja do 15 KS, ki so bili za Istro
                najprimernejši in jih v Jugoslaviji takrat sploh še niso izdelovali, so bili za
                zasebnike ogromni. Tak traktor je stal 800.000 italijanskih lir, kar je z
                20-odstotno carino znašalo 1.920.000 din.<note place="foot" xml:id="ftn30" n="29">
                    SI AS 1589/IV, t. e. 1664, a. e. 173, f. 455, Predlog za rešitev problema opreme
                    malega kmetijskega proizvajalca z drobno kmetijsko mehanizacijo, 10. 12. 1965,
                    3, 4. </note> Predsednik Občinske skupščine Koper Barbič je navedel vrsto
                argumentov, zakaj zasebni kmetje potrebujejo ugodne kredite, da bi nabavili moderno
                tehniko. Verjetno pa je od vsega najbolj šokirala njegova trditev, da »eventualna
                bojazen, da bi mehanizacija pripeljala do izkoriščanja človeka po človeku ni
                utemeljena«. Primeri iz konkretne prakse so v resnici vsiljevali prav nasproten
                sklep! Ker velika večina kmetov ni mogla priti do mehanizacije, so ambiciozni med
                njimi v »precejšnji meri« začeli najemati nekvalificirano delovno silo iz
                proizvodnje, ki jim je priskočila na pomoč v popoldanskem času. In ne brez uspehov,
                kot je poročal Barbič, čeprav je prav njegova računica razlike stroškov med strojnim
                in ročnim obdelovanjem zemlje nakazovala na skrajno neracionalnost takega
                podjetništva. Delo, ki ga opravi 8 koscev za 32.000 din, bi po njem opravil stroj v
                3–4 urah za 2000 din na uro, tj. za 6000–8000 din. Visoka cena proizvodnje se je
                kajpak odražala v visokih prodajnih cenah na tržišču.<note place="foot"
                    xml:id="ftn31" n="30"> Ibid., 4. </note> Ker pa je na tem tržišču obstajal
                deficit kmetijskih pridelkov, se je kmetom tako poslovanje očitno vendarle izplačalo
                (očitno bolj, kot če bi najeli zadružno mehanizacijo; a treba je upoštevati, da je
                te tudi zadrugam primanjkovalo). Lokalnemu in narodnemu gospodarstvu se vsekakor ni.
                Taka proizvodnja ni bila sposobna zagotavljati zaželenih tržnih viškov, dvigovala je
                cene, ki so koristile le posameznim kmetom. Glede na prej navedene opazke pa je
                morda škodila tudi podjetjem, ker je v popoldanskem času izčrpavala njihovo delovno
                silo. Res je, da je tako delo najbrž kompenziralo nizke dohodke nekvalificirane
                delovne sile v Tomosu in Luki Koper, kar je bilo za podjetja ugodno, vendar je
                hkrati tudi slabšalo njihovo produktivnost v rednem delovnem času. </p>
            <p>Postavlja se vprašanje, kdo so bili nekvalificirani delavci, ki so popoldan delali na
                zasebnih kmetijah. Barbič tega ne pove. Čeprav lokalnih prebivalcev seveda ni mogoče
                izključiti, obstaja velika verjetnost, da so najpomembnejši bazen te delovne sile
                predstavljali ljudje iz drugih delov Jugoslavije. Ta delovna sila je bila takrat
                zelo mobilna, kar pomeni, da si v tistem času na slovenski obali verjetno še ni
                ustvarila trdnih gospodinjstev/gospodarstev in je zato imela popoldan več časa od
                lokalnih polkmetov. V občini Koper se je leta 1964 namreč prijavilo 2690 ljudi iz
                drugih jugoslovanskih republik, toda 2720 jih je istega leta že odšlo drugam.<note
                    place="foot" xml:id="ftn32" n="31"> Lev Centrih, »'Maribor ob morju.' Zveza
                    komunistov Slovenije in vprašanje poselitve koprskega okraja v letih 1945–1965,«
                        <hi rend="italic">Dve domovini</hi>, 50 (2019): 159. </note> Če ta hipoteza
                drži, potem lahko na tej točki sklenem, da je v Sloveniji v tistem času mogoče
                govoriti o dveh osnovnih pojavnih oblikah integrirane kmečke ekonomije. Prva oblika
                je zadevala gospodinjstva, katerih izhodišče je bilo lokalno kmečko okolje/posestvo,
                druga oblika pa migrantske delavce in njihova gospodinjstva. V drugem primeru je
                trdno izhodišče ekonomskih aktivnosti teže določiti. </p></div>
            <div><head>Obseg integrirane kmečke ekonomije v Sloveniji v predreformnem
                    obdobju
            </head>
            <p>Klemenčič je pri svoji raziskavi o mešanih kmečkih gospodarstvih uporabil popis
                kmetijstva za Slovenijo iz leta 1960, popis prebivalstva iz leta 1961 in relevantno
                oceno stanja Zavoda za statistiko SRS za leto 1966. V letih 1961–1966 je število
                vseh gospodinjstev v Sloveniji naraslo za 9 odstotkov: od 456.030 na 489.482;
                nekmečka gospodinjstva so narasla za kar 25 odstotkov: od 276.190 na 347.703;
                število mešanih delavsko-kmečkih gospodinjstev je nazadovalo za kar 24 odstotkov: od
                87.390 na 66.442; čistih kmečkih gospodinjstev je bilo manj za 8,9 odstotka: od
                92.701 na 84.445. <note place="foot" xml:id="ftn33" n="32"> Klemenčič, »Problemi
                    mešane strukture gospodinjstev in kmečkih gospodarstev v Sloveniji,« 30. </note>
                Število zasebnih kmetijskih obratov se v tem času ni bistveno spremenilo, povečal se
                je le delež zemljišč, ki so jih kmetje dali v najem družbenim kmetijskim kombinatom.
                Leta 1961 je bilo razmerje med zasebnim in družbenim kmetijskim sektorjem v
                Sloveniji tako, da je prvi obvladoval 72 odstotkov vseh zemljiških površin, drugi pa
                28 odstotkov; leta 1966 je družbeni sektor obvladoval 31 odstotkov vseh zemljišč.
                    <note place="foot" xml:id="ftn34" n="33"> Ibid., 44, 45. </note> Najbolj splošna
                Klemenčičeva ugotovitev v zvezi s tem procesom je bila naslednja: »Zemlja postaja v
                razliko od preteklosti, ko je bila kmečkim, pa tudi velikemu delu nekmečkih
                gospodinjstev osnova za preživljanje, le dodatni vir in sredstvo za različne oblike
                    špekulacij.«<note place="foot" xml:id="ftn35" n="34"> Ibid., 26. </note>
            </p>
            <p>Integrirane kmečke ekonomije v resnici ne smemo iskati samo med mešanimi
                delavsko-kmečkimi gospodinjstvi. Klemenčič je namreč opozoril, da je šlo pri čistih
                kmečkih gospodinjstvih vse pogosteje za hribovska in/ali ostarela gospodinjstva, ki
                so se pretežno preživljala z raznimi socialnimi podporami, vendar tudi s pomočjo
                njihovih družinskih članov, ki so si delo poiskali drugje. Pri nekmečkih
                gospodinjstvih pa je šlo zelo pogosto za opravljanje storitvenih dejavnosti (npr.
                prevozništva, gostinstva, obrti) na ekonomski osnovi bivšega kmečkega obrata.<note
                    place="foot" xml:id="ftn36" n="35"> Ibid., 30 in 47. </note> Najbolj splošno bi
                zato lahko rekli, da gre skoraj pri vseh tipih kmečkih gospodinjstev za takšno ali
                drugačno integriranje dohodkov/virov. Statistične tipologije, ki so se po drugi
                svetovni vojni uveljavile v različnih državah in mednarodnih organizacijah (OECD,
                FAO), kot so mešana kmetija (s podkategorijami), čista kmetija, nekmečko
                gospodinjstvo, ostarela kmetija itd., nam podajajo ključ za različne oblike,
                strategije, možnosti in tudi pogostosti integriranja kmečkih dohodkov.<note
                    place="foot" xml:id="ftn37" n="36"> Za zgodovino tipologij kmetij v različnih
                    državah gl. Matija Kovačič, <hi rend="italic">Tipi kmetij v Sloveniji in njihove
                        značilnosti</hi> (Ljubljana: Kmetijski inštitut Slovenije, 1983), 25–40.
                </note>
            </p>
            <p>Klemenčičeve ugotovitve lepo dopolnjuje delo agrarnega ekonomista Filipa Uratnika, ki
                se je vprašal, kje v Sloveniji je po drugi svetovni vojni živela delovna sila. Po
                njegovi raziskavi je leta 1953 na podeželju živelo: 61 odstotkov rudarjev, 55,5
                odstotka industrijskih delavcev, 98,5 odstotka poljedelskih proizvajalcev, 90
                odstotkov gozdarskih delavcev, 70 odstotkov gradbenih delavcev, 56,5 odstotka
                železničarjev in ostalih prometnih delavcev, 21,4 odstotka trgovskih uslužbencev,
                65,5 odstotka obrtnikov in obrtnih delavcev, 40,9 odstotka delavcev v uslužnostnih
                poklicih, 35,6 odstotka nameščencev v upravi in 61,8 odstotka nezaposlenih oseb z
                lastnimi dohodki.<note place="foot" xml:id="ftn38" n="37"> Levstik, »Ekonomska in
                    družbena problematika polproletariata,« 2. del, 14. </note> Napredovanje
                urbanizacije je v naslednjem desetletju marsikaj spremenilo. Kljub temu pa je celo
                leta 1981, ko je bilo v Sloveniji samo še 9,2 odstotka kmečkega prebivalstva, kar 58
                odstotkov vseh ljudi še vedno živelo na podeželju.<note place="foot" xml:id="ftn39"
                    n="38"> Barbič, <hi rend="italic">Kmetov vsakdan, </hi>296. </note>
            </p>
            <p>Pri teh podatkih se zastavlja vprašanje dejanskega pomena zemlje, nepremičnin in
                povezanega inventarja pri integraciji dohodkov ruralnih gospodinjstev. V letih
                1962–1964 je imela Opekarna v Gornji Radgoni 92 stalno zaposlenih. Od teh je bilo 14
                polproletarcev zemljiških posestnikov, med katerimi so trije posedovali celo nad 5
                ha zemlje, 18 jih je živelo v skupnem gospodinjstvu z bližnjimi sorodniki, vsi
                ostali pa so imeli v zakupu od 10–15 arov zemlje, deloma od podjetja, deloma od
                lokalnih kmetov. Dvaintrideset polproletarcev se je vsak dan vozilo v službo.
                Podjetje takrat še ni imelo dovolj lastnih stanovanj, mesečna najemnina stanovanja v
                Gornji Radgoni pa je znašala od 3000–4000 din na mesec, kar se je delavcem vozačem
                zdelo predrago. Povprečni mesečni dohodek v podjetju je bil takrat 25.540 din,
                nekvalificirani delavci pa so dobivali 22.235 din. Kvalificirani delavci, ki so
                živeli več kot 10 km stran, so dobili dodatek. <note place="foot" xml:id="ftn40"
                    n="39"> Levstik, »Ekonomska in družbena problematika polproletariata,« 2. del,
                    71, 72. </note> Posest nepremičnine več kot očitno ni bila brez pomena za
                družinski proračun. Ljudje so se tega očitno še kako zavedali. Anketa stotih
                polproletarskih gospodarstev z različnih koncev Slovenije iz leta 1963 je denimo
                pokazala, da si je vsako peto gospodinjstvo po vojni zgradilo novo hišo. Na
                anketiranih gospodarstvih je bilo v povprečju 30 odstotkov vseh njihovih članov v
                stalnem delovnem razmerju, 87 odstotkov od teh stalno zaposlenih pa je po službi
                delalo še na domači kmetiji. Investirali so tudi v gospodarska poslopja, zemljo in
                inventar. Navedeni zneski veljajo za vsa anketirana gospodinjstva skupaj: 79 jih je
                v gospodarske zgradbe vložilo več kot 48 milijonov din; v stroje je vlagalo 22
                gospodinjstev, in sicer 3,6 milijona din, 32 jih je v nove nasade vložilo nekaj več
                kot 3,6 milijona din, v izboljšavo zemlje pa jih je investiralo samo 7, in sicer
                214.000 din. Raziskovalci so poudarili, da gospodinjstva nimajo možnosti nakupa vseh
                strojev, ki jih potrebujejo.<note place="foot" xml:id="ftn41" n="40"> Ibid., 43, 59
                    in 62. </note> Od kod polproletarcem sredstva za te investicije? Po anketi le 3
                od 100 posestev niso ničesar prodajala na trgu. V povprečju je njihov dohodek od
                dela na domačem gospodarstvu znašal 42 odstotkov od skupnega dohodka, v ta delež pa
                je vključena tudi tržna vrednost živil, ki so jih potrošili doma. Le četrtina
                gospodarstev ni na noben način sodelovala z zadrugami. Zadružno mehanizacijo so
                najemali zlasti polproletarci na manjših posestvih ali brez lastne vprežne živine.
                Mnogi pa so ocenili, da se bolj splača najemati vprego pri sosedih, saj so uslugo
                lahko poravnali z delom.<note place="foot" xml:id="ftn42" n="41"> Ibid., 42 in 54.
                </note> Raziskovalci so izračunali, da je pri vzorcu 100 gospodinjstev povprečni
                narodni dohodek na eno polnovredno delovno silo na domačem polproletarskem
                gospodarstvu leta 1963 znašal 282.000 din. Za primerjavo je bil leta 1960 narodni
                dohodek na zaposlenega v zasebnem kmetijstvu v Sloveniji 218.000 din.<note
                    place="foot" xml:id="ftn43" n="42"> Ibid., 52. </note> Anketirani polproletarci
                so bili zaposleni v naslednjih podjetjih: Tovarna elektroporcelana Izlake, Rudnik
                rjavega premoga Zagorje, Tovarna celuloze Videm Krško, Rudnik Mežica, Jeklarna v
                Ravnah na Koroškem, Opekarna v Gornji Radgoni in Jeklarna Jesenice.</p>
            <p>Avtorji citirane raziskave so v zaključku poudarili pozitiven pomen zasebne zemljiške
                posesti in polproletariata za socialistično narodno gospodarstvo. Zapisali so, da je
                država v začetni, a tudi kasnejši fazi industrializacije tako prihranila veliko
                investicijskih sredstev na račun počasnejšega razvoja urbanizacije.<note
                    place="foot" xml:id="ftn44" n="43"> Levstik, »Ekonomska in družbena problematika
                    polproletariata,« 3. del, 147, 148. </note> Pa ne samo to. Polproletarci so
                predstavljali bazen najcenejše delovne sile za industrijo: »Čisti proletarci bi
                težko zdržali pri tako nizkih osebnih dohodkih in brez stanovanj.«<note place="foot"
                    xml:id="ftn45" n="44"> Levstik, »Ekonomska in družbena problematika
                    polproletariata,« 2. del, 74. </note> Toda ista raziskava je opozorila na
                dejstvo, da se veliko kmetov dnevno vozi iz Dolenjske in Zgornje Savinjske doline na
                delo v ljubljanski Litostroj, za kar nekateri dnevno porabijo tudi več kot štiri
                ure. Litostroj je z 19 turističnimi avtobusi v tistem času na delo in nazaj dnevno
                prevažal več kot 950 svojih delavcev. Tisti zaposleni, ki so živeli na najbolj
                vzhodnem delu občine Trebnje, so odšli peš od doma že ob dveh zjutraj, da so ob 4.00
                ujeli avtobus za Ljubljano, samo za pot so dnevno porabili tudi osem ur.<note
                    place="foot" xml:id="ftn46" n="45"> Ibid., 12, 70 in 73. </note> To je nedvomno
                vplivalo na slabšo produktivnost delavcev, za podjetje pa je pomenilo tudi nemajhne
                dodatne stroške za prevoze. </p>
            <p>V prejšnjem razdelku sem na primeru položaja v koprski občini opozoril na zajedljiv
                odnos do polkmetov, ki se je pojavil ob debati glede odvečne delovne sile v
                podjetjih. Avtorji citirane raziskave so v približno istem času enak pojav zasledili
                tudi drugod po Sloveniji: »Pred polproletarce marsikje postavljajo zelo ostre
                alternative, češ, da prihaja čas, ko se bo treba odločiti: ali služba ali kmetija.
                Take zaostritve nastopajo predvsem tamkaj, kjer se pospešeno razvijajo družbeni
                kmetijski obrati.«<note place="foot" xml:id="ftn47" n="46"> Ibid., 75. </note> Po
                drugi strani so isti raziskovalci ugotovili, da marsikje zelo cenijo delovno silo s
                podeželja in da očitki, ki se pojavljajo v zvezi z njeno učinkovitostjo,
                najpogosteje ne držijo. Celo nasprotno. V Opekarni v Gornji Radgoni so zabeležili
                oceno, »da so polproletarci, ki so trdo živeli na svojem koščku zemlje tudi v soc.
                sektorju boljši gospodarji, kakor nekateri (ne trdimo, da vsi), ki so ves čas živeli
                pod zaščito pravic soc. del. človeka«.<note place="foot" xml:id="ftn48" n="47">
                    Ibid., 71. </note> Filip Uratnik je po drugi strani navajal ostra stališča iz
                neke vsejugoslovanske študije iz leta 1961 z naslovom »Proizvodni i ekonomski
                problemi daljnega razvoja kmetijstva«, kjer so zapisali, da je polkmet privilegiran
                sloj, ker uživa socialno zaščito, otroške dodatke, prosto stanovanje in lastne
                pridelke »zastonj«. Takega kmeta bi bilo treba bolj obdavčiti, mu ukiniti otroške
                dodatke in druge ugodnosti.<note place="foot" xml:id="ftn49" n="48"> Levstik,
                    »Ekonomska in družbena problematika polproletariata,« 3. del, 95. </note> Tudi v
                tem primeru gre za podobna opažanja, kot so se pojavila v koprskem primeru, in
                Uratnik jih je odločno zavrnil. Kot je zapisal Lazarević, so bile zdravstveno,
                pokojninsko in invalidsko zavarovanje tiste dobrine, ki so pomembno spodbujale
                razvoj mešanih kmetij.<note place="foot" xml:id="ftn50" n="49"> Lazarević, »Kmetje
                    in zasebni gospodarski interes po letu 1945,« 414. </note> Kmetje so v Sloveniji
                prvo možnost za zdravstveno zavarovanje dobili šele leta 1959 oziroma 1960, ki pa še
                zdaleč ni krilo vseh stroškov oskrbe. Pri ambulantnih posegih je predvidevalo
                25-odstotno participacijo zavarovanca, pri bolnišnični oskrbi pa celo 50-odstotno.
                Zavarovanje je stalo 1200 din na leto. Takrat je bila v Sloveniji več kot polovica
                vsega prebivalstva izven splošnega in obveznega zdravstvenega varstva.<note
                    place="foot" xml:id="ftn51" n="50"> »Zdravstveno zavarovanje na vasi,« <hi
                        rend="italic">Delo</hi>, 27. 11. 1959, 1, 2. Miha Počrvina, »Zdravstveno
                    zavarovanje kmetijskih proizvajalcev,« <hi rend="italic">Dolenjski list</hi>, 4.
                    2. 1960, 1 in 2. </note> Širitev pravice do zdravstvenega zavarovanja je
                potekala vzporedno s povečevanjem zmogljivosti zdravstvenega sistema. Oblast je
                dajala prednost zaposleni (posebej industrijski) delovni sili. Leta 1950 je v
                Sloveniji na enega zdravnika prišlo 2.234 ljudi, leta 1964 pa 1.029. Za primerjavo
                je bilo v Veliki Britaniji leta 1963 to razmerje 1 : 840, v Avstriji 1 : 560, v
                Italiji (1961) pa 1 : 610.<note place="foot" xml:id="ftn52" n="51"> SI AS 1589, t.
                    e. 218, Medrepubliški odnosi iz ekonomskega aspekta, julij 1967, 3 in 26.
                </note> Neenakopraven dostop do zdravstvenega zavarovanja je postal tudi politično
                nevzdržen. Koliko so spremembe v letu 1959/1960 stvari v tem pogledu bistveno
                obrnile na bolje, je težko reči. Dejstvo je, da je takrat redno delovno razmerje
                ponujalo boljšo košarico socialnih in zdravstvenih storitev, zato ni nenavadno, da
                se je tako veliko kmetov tudi iz tega razloga odločilo za dodatno zaposlitev izven
                gospodinjstva. Le ugibam lahko, ali se je oblast za prvo kmečko zdravstveno
                zavarovanje v letu 1959, ki je bilo z novim zakonom nadgrajeno leta 1965,<note
                    place="foot" xml:id="ftn53" n="52"> Veselinov, <hi rend="italic">Sumrak
                        seljaštva</hi>, 108. </note> odločila tudi zato, da bi nekoliko upočasnila
                porast zaposlovanja kmetov izven njihovih osnovnih dejavnosti. </p></div>
            <div><head>Sklep
            </head>
            <p>Rudnik rjavega premoga v Zagorju je imel leta 1964 zaposlenih 1800 delavcev, od
                katerih se je iz bližnjih in bolj oddaljenih krajev na delo prevažalo 600 delavcev.
                To so bili kmečki gospodarji, njihovi sinovi ali pa vrtičkarji. Skoraj vsi so bili
                kopači, zato so zelo dobro zaslužili, mesečno več kot 40.000 din. Če so za vožnjo
                porabili več kot 1500 din, jim je razliko pokril rudnik. Uprava je bila nad njimi
                navdušena: »[N]ajtežja dela v rudniku opravljajo prav ti polproletarci, ki so od
                malega navajeni skromnega življenja in trdega dela in katerim predstavlja rekreacijo
                po jamskem delu še delo na malih kmečkih gospodarstvih v težkih terenih zasavskih
                    hribov.«<note place="foot" xml:id="ftn54" n="53"> Levstik, »Ekonomska in
                    družbena problematika polproletariata,« 2. del, 67. </note> Upravniki se
                verjetno niso šalili. Od 100 anketiranih gospodinjstev si je potovanje, tj.
                počitnice, privoščilo le 7. Vsi ostali so letni dopust koristno porabili za
                »rekreacijo« na domačem posestvu.<note place="foot" xml:id="ftn55" n="54"> Ibid.,
                    61. </note> Upravniki rudnika so imeli najbrž prav, da so bili njihovi delavci
                vajeni skromnega in težkega življenja. Toda skromno bi lahko mnogi izmed njih živeli
                že samo na svojih kmetijah. Tudi nekvalificirani delavci obalnih industrijskih
                podjetij bi verjetno lahko životarili ob svojih plačah. Kljub temu so se prvi
                odločili še za naporno delo pod zemljo, drugi pa za popoldansko košnjo pri lokalnem
                ambicioznem kmetu. Temeljna motivacija za kombiniranje dohodkov je pri veliki večini
                teh ljudi vsekakor bila zadovoljitev potreb njihovih gospodinjstev. Obseg teh potreb
                je bil po eni strani odvisen od števila želodcev nekega gospodinjstva, a gotovo tudi
                nič manj od kulturnih norm ali fantazij lokalne skupnosti in širše družbe, katere
                ideal je takrat že bilo potrošništvo. Viri, ki jih navajam v pričujočem članku,
                nedvoumno govorijo o tem, da so polkmetje za zadovoljevanje svojih potreb bili
                pripravljeni investirati neverjetno veliko svojega časa in telesnih moči. Nekateri
                primeri vsiljujejo vtis, da za mnoge življenje onstran dela skoraj ni obstajalo.
                Podjetnost je bila ena izmed tistih vrednot, ki jo je socializem podedoval iz dobe
                kapitalizma. V socializmu je vsaj deklarativno veljalo načelo, da je edino merilo
                posameznikovega materialnega položaja njegovo delo. Začeti iz »nič« in uspeti je
                bilo zato v resnici bolj pisano na kožo socializmu kot kapitalizmu. Prizadevni
                posamezniki ali gospodinjstva, ki so inovativno kombinirali različne priložnosti za
                zaslužek, zato niso bili problematični. Nasprotno. Videli smo, da so kmete delavce
                zaradi njihovega odgovornega ravnanja v službi včasih postavili celo za zgled.
                Oblast se je nazadnje sprijaznila celo s tem, da so kmetje dobili lastne traktorje
                in občasno najemali delovno silo. Toda v <hi rend="italic">Delu</hi> so takrat v
                luči problema dnevne migracije v ljubljanski Litostroj zapisali: »Stroji počivajo 16
                ur – ljudje pa ne, ker imajo z vožnjo in hojo vred dvojni delavnik.«<note
                    place="foot" xml:id="ftn56" n="55">
                    <hi rend="italic">Delo, </hi>9. 4. 1964. Cit. v: Levstik, »Ekonomska in družbena
                    problematika polproletariata,« 2. del, 74. </note> Socializem je bil družba, ki
                je zelo cenila delo, vendar samo v kontekstu napredka proizvajalnih sil, ki bi
                lajšal in krajšal človekovo delovno obremenitev. Drugače kot konservativizem je
                socializem zavračal garanje in trpljenje kot vrednoti sami na sebi. Karl Marx je
                zapisal, da je temeljni pogoj družbe prihodnosti krajšanje delovnega dne.<note
                    place="foot" xml:id="ftn57" n="56"> Karl Marx, <hi rend="italic">Kapital.
                        Kritika politične ekonomije. Celotni proces kapitalistične produkcije</hi>,
                        <hi rend="italic">3. zvezek</hi> (Ljubljana: Cankarjeva založba, 1973), 913,
                    914. </note> Moderni socializem je v 19. stoletju nastal z gibanjem za osemurni
                delavnik. Zgodnja šestdeseta leta pa so bila obdobje, ko so v Jugoslaviji in drugod
                ideologi in kritični intelektualci ponovno brali Marxa in se navduševali nad
                humanističnimi razsežnostmi njegovih misli. Tudi iz tega razloga so celo naklonjeni
                opazovalci na podjetništvo integrirane kmečke ekonomije gledali z mešanimi
                občutki.</p>
            <p>Zaradi primerov težkih delovnih obremenitev lahko govorimo tudi o samoeksploataciji
                kmečkega gospodarstva, kot jo je razumel ruski agrarni ekonomist Čajanov. Gre za
                specifično obliko ekonomije, ki se od tipičnega kapitalističnega podjetništva
                razlikuje po vrednotenju človekovega dela. Pri računanju, načrtovanju profita
                kapitalističnega podjetja človekovo delo v obliki mezde nastopa enako kot vse druge
                stroškovne postavke – v denarju, kot na primer reprodukcijski material, ogrevanje,
                najemnina poslovnih prostorov itd. Tudi kmečko gospodinjstvo lahko temelji na
                poslovnem računu, načrtovanju profita ali materialnih koristi, vendar s to razliko,
                da dela svojih članov na lastnem družinskem gospodarstvu praviloma ne meri v
                denarju. Zato je v primerjavi s kapitalističnim podjetjem razpolaganje s časom
                gospodinjstva lahko popolnoma negospodarno. Navzven se običajno kaže v neskončnem
                garanju, uporabljanju primitivne tehnologije in odrekanju v imenu lepše
                    prihodnosti.<note place="foot" xml:id="ftn58" n="57"> Prim. Henry Bernstein, <hi
                        rend="italic">Class Dynamics of Agrarian Change</hi> (Hallifax in Winnipig:
                    Fernwood Publishing, 2010), 94. Alexander Vasilevich Chayanov, »Peasant Farm
                    Organization,« v: <hi rend="italic">A. V. Chayanov on The Theory of Peasant Economy</hi>, Daniel Thorner et al., ur. (Homewood: The American Economic
                    Association, 1966), 70–89. </note> Enako kot pri kapitalističnem podjetju seveda
                tudi tukaj obstajata možnosti za neuspeh in celo propad. Druga pomembna razlika med
                kapitalističnim podjetjem in kmečkim gospodinjstvom je v tem, da pri prvem
                daljšanje/krajšanje delovnega dne vsaj v zadnji instanci regulira razredni boj (npr.
                za osemurni delovnik), pri drugem pa je delovni čas precej odvisen od solidarnosti
                znotraj družinskega omrežja (družinska dogovorna ekonomija), razporeditve moči
                znotraj tega, patriarhalnega gospostva in/ali odpora proti njemu, in to v neskončni
                vrsti pojavnih oblik, kot na primer v družinskih prepirih, spodbijanju moške
                avtoritete, alkoholizmu, nasilju, zakonski nezvestobi, svobodni spolnosti, krivicah
                pri dediščini, izselitvah v mesto/tujino, pobegih, ustanavljanju ločenih
                gospodinjstev itd. V našem primeru imamo razmerje med poslovnim modelom kmečkega
                gospodinjstva in socialističnim – samoupravnim podjetjem. Slovenska podjetja
                šestdesetih let so enako kot kapitalistična podjetja na zahodu temeljila na mezdnem
                delu. Zato so politiki in gospodarstveniki po eni strani hvalili prizadevnost in
                domnevno skromnost polproletarcev, po drugi strani pa so jih nemalokrat sumili, da
                se zaradi popoldanskega dela ne trudijo dovolj. A hkrati je bilo samoupravno
                podjetje tudi družbeno odgovorno podjetje, ki se je moralo brigati za standard
                svojih delavcev in širše skupnosti. Težava je bila v tem, da je projekt
                socialističnega samoupravljanja podjetjem naložil poslanstvo, ki mu še dolgo v
                šestdeseta leta preprosto niso bila kos. Najbolj je bilo to razvidno pri gradnji
                stanovanj. Integrirana kmečka ekonomija je takrat v tem pogledu razbremenjevala
                socialistična podjetja, a jih hkrati tudi obremenjevala s stroški za mobilnost
                delovne sile. </p></div>
        </body>
       <back>
           <div type="bibliography">
               <head>Viri in literatura
           </head>
           <list type="unordered">
               <head>Arhivski viri</head>
               <item>SI AS, Arhiv Republike Slovenije:<list type="unordered">
                   <item>SI AS 1589, CK ZKS.</item>
                   <item>SI AS 1589/IV, CK ZKS.</item>
               </list>
               </item>
           </list>
           <listBibl>
               <head>Časopisni članki</head>
               <bibl>
                   <hi rend="italic">Delo, </hi>15.5. 1960. »Mali oglasi.« </bibl>
               <bibl>
                   <hi rend="italic">Delo</hi>, 27. 11. 1959. »Zdravstveno zavarovanje na vasi.« </bibl>
               <bibl>Petek, Jože. »Pokojnine že – a prispevki?« <hi rend="italic">Delo – Sobotna
                   priloga</hi>, 19. 4. 1969. </bibl>
               <bibl>Petek, Jože. »Zadružno in še vedno njihovo.« <hi rend="italic">Delo</hi>, 5.
                   12. 1959.</bibl>
               <bibl>Počrvina, Miha. »Zdravstveno zavarovanje kmetijskih proizvajalcev.« <hi
                   rend="italic">Dolenjski list</hi>, 4. 2. 1960.</bibl>
           </listBibl>
           <listBibl>
               <head>Literatura</head>
               <bibl>Barbič, Ana. <hi rend="italic">Kmetov vsakdan: položaj in prihodnost
                   družinskih kmetij na Slovenskem</hi>. Ljubljana: Cankarjeva založba,
                   1990.</bibl>
               <bibl>Bernstein, Henry. <hi rend="italic">Class Dynamics of Agrarian Change.
               </hi>Hallifax in Winnipig: Fernwood Publishing, 2010.</bibl>
               <bibl>Centrih, Lev. »‟Maribor ob morju.” Zveza komunistov Slovenije in vprašanje
                   poselitve Koprskega okraja v letih 1945 – 1965.« <hi rend="italic">Dve
                       domovini</hi>, 50 (2019): 147–62.</bibl>
               <bibl>Chayanov, Alexander Vasilevich. »Peasant Farm Organization.« V: <hi
                   rend="italic">A. V. Chayanov on The Theory of Peasant Economy</hi>, Daniel
                   Thorner, Basile Kerblay in R. E. F. Smith ur., 29–269. Homewood: The American
                   Economic Association, 1966.</bibl>
               <bibl>Čepič, Zdenko. <hi rend="italic">Agrarna reforma in kolonizacija v Sloveniji
                   1945–1948</hi>. Maribor: Obzorja, 1995. </bibl>
               <bibl>Čepič, Zdenko. »Oris pojavnih oblik kmetijske politike v letih 1945–1960.« V:
                   <hi rend="italic">Preteklost sodobnosti: izbrana poglavja slovenske novejše
                       zgodovine</hi>, Zdenko Čepič ur., 175–88. Ljubljana: Inštitut za novejšo
                   zgodovino, 1999.</bibl>
               <bibl>Kardelj, Edvard. <hi rend="italic">O nalogah naše zadružne politike. Diskusija
                   na plenumu Glavne zadružne zveze FLRJ</hi>. Ljubljana: Cankarjeva založba,
                   1956.</bibl>
               <bibl>Kardelj, Edvard. <hi rend="italic">Problemi socialistične politike na vasi.
               </hi>Ljubljana: Cankarjeva založba in Glavna zadružna zveza Slovenije,
                   1959.</bibl>
               <bibl>Klemenčič, Vladimir. »Problemi mešane strukture gospodinjstev in kmečkih
                   gospodarstev v Sloveniji.« <hi rend="italic">Geografski vestnik</hi>, 40 (1968):
                   19–52. </bibl>
               <bibl>Klemenčič, Vladimir. »Regionalni procesi in kmetijstvo v Sloveniji.« <hi
                   rend="italic">Teorija in praksa</hi>, 4 (1965): 604–14.</bibl>
               <bibl>Kovačič, Matija. <hi rend="italic">Tipi kmetij v Sloveniji in njihove
                   značilnosti</hi>. Ljubljana: Kmetijski inštitut Slovenije, 1983.</bibl>
               <bibl>Lazarević, Žarko. »Kmetje in zasebni gospodarski interes po letu 1945.« V: <hi
                   rend="italic">Nečakov zbornik. Procesi, teme in dogodki 19. in 20.
                   stoletja</hi>, Kornelija Ajlec, Bojan Balkovec in Božo Repe ur., 399–417.
                   Ljubljana: Znanstvena založba Filozofske fakultete Univerze v Ljubljani, 2018. </bibl>
               <bibl>Lazarević, Žarko. »Integriranje dohodkov v kmečki ekonomiji v dobi
                   industrializacije.« V: <hi rend="italic">Preživetje in podjetnost. Integrirana
                       kmečka ekonomija na Slovenskem od srednjega veka do danes</hi>, Aleksander
                   Panjek in Žarko Lazarević ur., 189–215. Koper: Založba Univerze na Primorskem,
                   2018.</bibl>
               <bibl>Levstik, Jože. »Ekonomska in družbena problematika polproletariata v SR
                   Sloveniji.« Poročilo Skladu Borisa Kidriča, 4 deli. Kmetijski inštitut Slovenije
                   in Biotehniška fakulteta Univerze v Ljubljani, 1964.</bibl>
               <bibl>Marx, Karl. <hi rend="italic">Kapital. Kritika politične ekonomije. Celotni
                   proces kapitalistične produkcije</hi>, <hi rend="italic">3. zvezek.</hi>
                   Ljubljana: Cankarjeva založba, 1973. </bibl>
               <bibl>Panjek, Aleksander, Jesper Larsson in Luca Mocarelli, ur. <hi rend="italic"
                   >Integrated Peasant Economy in a Comparative Perspective. Alps, Scandinavia
                   and Beyond</hi>. Koper: Založba Univerze na Primorskem, 2017. </bibl>
               <bibl>Panjek, Aleksander. »Od kmečke trgovine do integrirane kmečke ekonomije.« V:
                   <hi rend="italic">Preživetje in podjetnost. Integrirana kmečka ekonomija na
                       Slovenskem od srednjega veka do danes</hi>, Aleksander Panjek in Žarko
                   Lazarević ur., 15–50. Koper: Založba Univerze na Primorskem, 2018. </bibl>
               <bibl>Veselinov, Dragan. <hi rend="italic">Sumrak seljaštva. </hi>Beograd:
                   Ekonomika, 1987.</bibl>
           </listBibl></div>
<div type="summary" xml:lang="en">
    <docAuthor>Lev Centrih</docAuthor>
           <head>PART-TIME FARMERS AND THE SOCIALIST STATE:</head>
           <head>INTEGRATED PEASANT ECONOMY IN SLOVENIA BETWEEN 1957 AND
               1965</head>
           <head>SUMMARY</head>
           <p>The article deals with the phenomenon of part-time farmers and their households in
               the socialist Slovenia between 1957 and 1965. Politicians, managers, and social
               scientists would often label this labour force as “semi- proletarians”, while their
               co-workers sometimes referred to them simply as “farmers”. The phenomenon of
               part-time farmers was so common at the time that entire industries were supposedly
               heavily dependent on them. The official assessment regarding this untypical
               workforce was not unequivocal: on the one hand, companies and the Slovenian national
               economy as a whole benefited by delaying investments in housing and increasing
               wages, while, on the other hand, these workers were problematic due to exhaustion
               and sometimes also poorer labour productivity. The concept of integrated peasant
               economy, recently developed by the economic historian Aleksander Panjek, best
               describes the realities of the Slovenian countryside in the early 1960s. It stands
               for equal assessment of distinguished economic activities and avoids stereotypes
               about the passivity and fragility of peasant households. It was not pure survival
               that motivated Slovenian peasants to combine several economic activities, but rather
               the aspirations for better social status and the improvement of the living standard.
               The Yugoslav socialist society at the time entered the period of consumerism, while
               the opening of borders with the Western countries boosted fantasies about what the
               good life and social standard were supposed to be. The article provides several
               examples of how peasants were ready to bear heavy workloads in order to meet their
               aspirations and the needs of their households. The concept of self-exploitation,
               developed by the Russian agrarian economist Alexander Vasilevich Chayanov in the
               1920s, has been additionally employed in order to grasp this reality. </p></div>
       </back>
   </text>
</TEI>