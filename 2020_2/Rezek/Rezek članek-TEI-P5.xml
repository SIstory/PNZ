<?xml version="1.0" encoding="UTF-8"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
             <title>Sodobna zgodovina v
                 osnovnih in srednjih šolah v socialistični Sloveniji,
                 1945–1990<note place="foot" xml:id="ftn0" n="*">Članek je nastal
                     v okviru raziskovalnega projekta
                     J6-9356<hi rend="italic"> Antifašizem v Julijski krajini v transnacionalni perspektivi, 1919–1954</hi>
                     in raziskovalnega programa P6-0272 <hi rend="italic">Slovenija in
                         Sredozemlje</hi>, ki ju financira Javna agencija za raziskovalno
                     dejavnost Republike Slovenije.</note></title>
             <author>
                 <name>
                     <forename>Mateja</forename>
                     <surname>Režek</surname>
                     <roleName>Dr.</roleName>
                     <roleName>višja znanstvena sodelavka</roleName>
                     <affiliation>Znanstveno-raziskovalno
                         središče Koper</affiliation>
                     <address>
                         <addrLine>Garibaldijeva 1</addrLine>
                         <addrLine>SI-6000 Koper</addrLine>
                     </address>
                     <email>mateja.rezek@zrs-kp.si</email>
                 </name>
             </author>
         </titleStmt>
          <editionStmt>
              <edition>
                  <date>2020-07</date>
              </edition>
          </editionStmt>
          <publicationStmt>
              <publisher>
                  <orgName xml:lang="sl">Inštitut za novejšo zgodovino</orgName>
                  <orgName xml:lang="en">Institute of Contemporary History</orgName>
                  <address>
                      <addrLine>Privoz 11</addrLine>
                      <addrLine>SI-1000 Ljubljana</addrLine>
                  </address>
              </publisher>
              <pubPlace>http://ojs.inz.si/pnz/article/view/1208</pubPlace>
              <date>2020</date>
              <availability status="free">
                  <licence>http://creativecommons.org/licenses/by-nc-nd/4.0/</licence>
              </availability>
          </publicationStmt>
          <seriesStmt>
              <title xml:lang="sl">Prispevki za novejšo zgodovino</title>
              <title xml:lang="en">Contributions to Contemporary History</title>
              <biblScope unit="volume">60</biblScope>
              <biblScope unit="issue">2</biblScope>
              <idno type="ISSN">2463-7807</idno>
          </seriesStmt>
          <sourceDesc>
              <p>No source, born digital.</p>
          </sourceDesc>
      </fileDesc>
       <encodingDesc>
           <projectDesc xml:lang="en">
               <p>Contributions to Contemporary History is one of the central Slovenian scientific
                   historiographic journals, dedicated to publishing articles from the field of
                   contemporary history (the 19th and 20th century).</p>
               <p>The journal is published three times per year in Slovenian and in the following
                   foreign languages: English, German, Serbian, Croatian, Bosnian, Italian, Slovak
                   and Czech. The articles are all published with abstracts in English and
                   Slovenian as well as summaries in English.</p>
           </projectDesc>
           <projectDesc xml:lang="sl">
               <p>Prispevki za novejšo zgodovino je ena osrednjih slovenskih znanstvenih
                   zgodovinopisnih revij, ki objavlja teme s področja novejše zgodovine (19. in 20.
                   stoletje).</p>
               <p>Revija izide trikrat letno v slovenskem jeziku in v naslednjih tujih jezikih:
                   angleščina, nemščina, srbščina, hrvaščina, bosanščina, italijanščina, slovaščina
                   in češčina. Članki izhajajo z izvlečki v angleščini in slovenščini ter povzetki
                   v angleščini.</p>
           </projectDesc>
       </encodingDesc>
       <profileDesc>
           <langUsage>
               <language ident="sl"/>
               <language ident="en"/>
           </langUsage>
           <textClass>
               <keywords xml:lang="en">
                   <term>history teaching</term>
                   <term>history textbooks</term>
                   <term>curricula</term>
                   <term>socialism</term>
                   <term>collective memory</term>
                   <term>ideologisation</term>
               </keywords>
               <keywords xml:lang="sl">
                   <term>pouk zgodovine</term>
                   <term>zgodovinski učbeniki</term>
                   <term>učni načrti</term>
                   <term>socializem</term>
                   <term>kolektivni spomin</term>
                   <term>ideologizacija</term>
               </keywords>
           </textClass>
       </profileDesc>
       <revisionDesc>
           <listChange>
               <change>
                   <date>2020-10-09</date>
                   <name>Neja Blaj Hribar</name>
                   <desc>Pretvorba iz DOCX v TEI, dodatno kodiranje</desc>
               </change>
           </listChange>
       </revisionDesc>
   </teiHeader>
   <text>
       <front>
           <docAuthor>Mateja Režek<note place="foot" xml:id="ftn1" n="**"><hi rend="bold">Dr., višja znanstvena sodelavka, Znanstveno-raziskovalno
               središče Koper, Garibaldijeva 1, SI-6000 Koper;
               <ref target="mailto:mateja.rezek@zrs-kp.si">mateja.rezek@zrs-kp.si</ref></hi></note></docAuthor>
           <docImprint>
               <idno type="cobissType">Cobiss tip: 1.01</idno>
           </docImprint>
           <div type="abstract">
               <head>IZVLEČEK</head>
               <p>
                   <hi rend="italic">Članek obravnava pouk sodobne zgodovine v
                       osnovnih in srednjih šolah v socialistični Sloveniji/Jugoslaviji na podlagi
                       sistematičnega pregleda in analize učnih načrtov in zgodovinskih učbenikov med
                       letoma 1945 in 1990. Raziskava se osredotoča na politično rabo zgodovine kot
                       enega ključnih instrumentov legitimizacije komunistične oblasti. Glavne
                       legitimizacijske točke so bile narodnoosvobodilni boj, antifašizem in socialna
                       revolucija ter koncept reševanja nacionalnega vprašanja, tj. načelo bratstva in
                       enotnosti, po sporu z Informbirojem in odmiku Jugoslavije od Sovjetske zveze pa
                       sta se med zgodovinskimi kanoni zasidrala tudi Titov upor Stalinu ter
                       samoupravljanje in neuvrščenost kot specifiki jugoslovanskega
                       socializma.</hi>
               </p>
               <p>
                   <hi rend="italic">Ključne besede: pouk zgodovine, zgodovinski
                       učbeniki, učni načrti, socializem, kolektivni spomin, ideologizacija</hi>
               </p>
           </div>
           <div type="abstract" xml:lang="en">
               <head>ABSTRACT</head>
               <head>TEACHING OF
                       CONTEMPORARY HISTORY IN PRIMARY AND SECONDARY SCHOOLS IN SOCIALIST SLOVENIA,
                       1945–1990
               </head>
               <p>
                   <hi rend="italic">The article
                       discusses the teaching of contemporary history in primary and secondary schools
                       in the socialist Slovenia/Yugoslavia based on the systematic overview and
                       analysis of school curricula and history textbooks between 1945 and 1990. The
                       research focuses on the political use of history as one of the key instruments
                       of legitimising the communist rule. Its main legitimation points were the
                       National Liberation Struggle during World War II, anti-fascism, and the social
                       revolution. Another important legitimising tenet was the concept of resolving
                       the national question; i.e. the principle of brotherhood and unity. After the
                       split between the Soviet Union and Yugoslavia in 1948, Tito’s resistance to
                       Stalin, self-management, and non-alignment also entered the historical canon as
                       the specific qualities of the Yugoslav socialism.</hi>
               </p>
               <p>
                   <hi rend="italic">Keywords: history teaching, history
                       textbooks, curricula, socialism, collective memory, ideologisation</hi>
               </p>
           </div>
       </front>
      <body>
         <p>Kolektivni zgodovinski spomin je konstrukcija skupne
                    preteklosti, pri kateri ima šolska zgodovina, zlasti zgodovinski učbeniki,
                    izjemno pomembno vlogo. Za vsakogar, ki je kdaj hodil v šolo, so učbeniki eden
                    prvih stikov z zgodovino, sence šolske zgodovine pa nas spremljajo vse
                    življenje. Četudi se zaradi družbenih okoliščin in individualnih razlogov naši
                    pogledi na preteklost kasneje spremenijo, sledovi učbenikov ostanejo. Pri
                    presojanju vsebine učnih načrtov in zgodovinskih učbenikov, ki so v središču
                    tega prispevka, ne smemo prezreti, da so ti podvrženi dejavnikom časa in okolja
                    še močneje kot druge zvrsti zgodovinopisja. Učbeniki in učni načrti niso le
                    produkt avtorjev, temveč v prvi vrsti ogledalo dominantnega vrednostnega
                    sistema, ideologije in nazorov neke družbe, ki se najbolj korenito spremenijo ob
                    velikih družbenih in političnih prevratih. Ti za seboj praviloma potegnejo
                    spreminjanje zgodovine oziroma konstrukcijo zgodovinskega spomina, ki naj bi
                    zagotovil legitimnost in zgodovinsko identiteto novi ureditvi, pri čemer se
                    preteklost znajde v orwellovskih funkciji obvladovanja sedanjosti in
                    prihodnosti: »Kdor obvladuje preteklost, obvladuje prihodnost, kdor obvladuje
                    sedanjost, obvladuje preteklost.«
                <note place="foot" xml:id="ftn2" n="1">
                George Orwell, <hi rend="italic">1984</hi> (Ljubljana: Mladinska knjiga, 1983),
                    28.
            </note>
         </p>
         <p>V socialistični Jugoslaviji je bila zgodovina eno od
                    pomembnih orodij legitimizacije politične oblasti.
                Osrednje legitimizacijske
                    točke so bile antifašizem,
                <hi rend="italic">narodnoosvobodilni boj</hi> (NOB) in 
                <hi rend="italic">ljudska revolucija</hi>, znotraj katerih je morala komunistična partija imeti
                    popoln primat, zelo pomembno vlogo pa je imel tudi koncept reševanja
                    nacionalnega vprašanja v Jugoslaviji, tj. načelo bratstva in enotnosti. Po sporu
                    z Informbirojem in odmiku Jugoslavije od Sovjetske zveze so se med zgodovinskimi
                    kanoni zasidrali tudi upor proti Stalinu ter samoupravljanje in neuvrščenost kot
                    specifiki jugoslovanskega socializma, vse našteto pa je prežemal kult Titove
                    osebnosti. Politična oblast je med prednostne naloge zgodovinopisja uvrstila
                    iskanje tradicij naprednih gibanj v preteklosti in dokazovanje linearnosti
                    zgodovinskega razvoja kot nenehnega napredka od nižjih k višjim oblikam družbene
                    ureditve, od razredne k brezrazredni družbi. Zgodovinopisje naj bi se napajalo s
                    historičnim materializmom kot aplikacijo dialektičnega materializma na
                    zgodovinski razvoj ter se usmerilo k marksističnemu preučevanju zgodovine
                    ljudskih množic. Hkrati s prevajanjem zgodovine v jezik marksizma bi morali
                    zgodovinarji razširiti svoje raziskave na novejšo in sodobno zgodovino, zlasti
                    na obdobje med obema vojnama ter na drugo svetovno vojno.
                <note place="foot" xml:id="ftn3" n="2">
                Več o ideološkem in
                        političnem »usmerjanju« povojnega zgodovinopisja Snježana Koren,
                        <hi rend="italic">Politika povijesti u Jugoslaviji (1945–1960): Komunistička partija Jugoslavije, nastava povijesti, historiografija </hi>(Zagreb:
                        Srednja Europa, 2012). Magdalena Najbar Agičić, <hi rend="italic">U skladu s
                            marksizmom ili činjenicama?: hrvatska historiografija 1945–1960</hi>
                        (Zagreb: Ibis, 2013). Mateja Režek, »Usmerjena preteklost: mehanizmi
                        ideološke in politične 'kontaminacije' zgodovinopisja v socialistični
                        Sloveniji in Jugoslaviji (1945–1966),« <hi rend="italic">Acta Histriae</hi>
                        22, št. 4 (2014): 971–92.
            </note>
         </p>
         <p>Ena prvih nalog, ki si jih je politična oblast zadala na
                    področju zgodovinopisja, je bila priprava novih šolskih učbenikov, toda ta se je
                    pokazala kot izjemno zahtevna naloga, saj so prvi zgodovinski učbeniki domačih
                    avtorjev začeli izhajati šele sredi petdesetih let. Do resnih razhajanj glede
                    učbenikov je v jugoslovanskem političnem vrhu prišlo že poleti 1945. Ob
                    vprašanju, ali naj se pripravi enoten učbenik nacionalne zgodovine za celo
                    Jugoslavijo ali pa naj ima vsaka republika svojega, sta se v zveznem ministrstvu
                    za prosveto oblikovali dve struji: slovenski, hrvaški in nekateri srbski
                    predstavniki so si prizadevali za ločene učbenike po republikah, večina
                    predstavnikov iz Srbije, Bosne in Hercegovine, Črne Gore in Makedonije pa je
                    zagovarjala enotne zgodovinske učbenike. Prevladala je druga, »unitaristična«
                    struja, zato so prosvetne oblasti predpisale enotne učbenike, toda kmalu je bilo
                    republikam začasno dovoljeno izdajati lastne učbenike,
                <note place="foot" xml:id="ftn4" n="3">
                Carol S. Lilly, <hi rend="italic">Power and Persuasion: Ideology and Rhetoric in Communist
                            Yugoslavia, 1944–1953</hi> (Boulder: Westview Press, 2001),
                    62.
            </note> kar je sčasoma preraslo v trajno pravico. Napetosti med skupno jugoslovansko identiteto in individualnostjo posameznih narodov so se torej pojavljale že v obdobju najbolj izrazitega centralizma, še bolj očitne pa so postale v kasnejših desetletjih.</p>
         <p>Najpomembnejše interpretativne smernice na področju sodobne zgodovine so določali najvišji partijski voditelji, zlasti Tito, s pomenom njegovih govorov in referatov za jugoslovansko zgodovinopisje pa se lahko po pomenu za sovjetsko zgodovinopisje kosa le še <hi rend="italic">Kratka zgodovina VKP(b)</hi>. V Sloveniji je imel na področju ideološkega usmerjanja
                    zgodovinopisja ključno vlogo minister za znanost in kulturo Boris Ziherl, ki je
                    leta 1947, ob deseti obletnici ustanovitve Komunistične partije Slovenije,
                    zapisal, da je bila njena ustanovitev ne le »preokretnica v razvoju slovenskega
                    delavskega gibanja«, ampak »preokretnica v zgodovini slovenskega naroda sploh.
                    Bila je zgodovinska nuja, da slovensko ljudstvo dobi novo politično vodstvo,
                    svojo novo, zares ljudsko in zares narodno stranko, ki ga bo sposobna voditi
                    skozi težke preizkušnje k zmagi. Taka stranka je mogla biti samo Komunistična
                    partija Slovenije.«
                <note place="foot" xml:id="ftn5" n="4">
                SI AS 1589/III, š.
                        212, Boris Ziherl, »Mesto Komunistične partije Slovenije v zgodovini
                        slovenskega naroda« (Ziherlov govor je bil objavljen v <hi rend="italic">Ljudski pravici</hi>, 18. 4. 1947).
            </note>
                Leta 1951 je Ziherl predstavil smernice, ki bi jim moralo
                    slediti slovensko zgodovinopisje. Na zborovanju slovenskih zgodovinarjev v
                    Ljubljani je poudaril, da, podobno kot vsako revolucijo, »tudi našo, v
                    osvobodilni vojni spočeto revolucijo, obeležuje tisto, čemur pravimo
                    prevrednotenje vseh vrednot«. Starejše slovensko zgodovinopisje je ocenil kot
                    odsev nemškega zgodovinopisja ter mu očital konservativnost, zamaknjenost v
                    starejša obdobja, »beg od preklete aktualnosti«, odsotnost marksizma in prevlado
                    pozitivizma. Napake slovenskega zgodovinopisja so bile po Ziherlovem mnenju
                    »razredno pogojene«, saj naj bi prav razredna družba zgodovinarjem zastirala
                    pogled in ovirala objektivno vrednotenje preteklosti. Slovenske zgodovinarje je
                    pozval, da naj več raziskovalne pozornosti namenjajo najnovejši dobi, zlasti
                    obdobju med obema vojnama, brez katerega ni mogoče pisati zgodovine NOB, pri
                    svojem delu pa naj sledijo dialektični metodi zgodovinskega
                    materializma.<note place="foot" xml:id="ftn6" n="5">
               
                        Boris Ziherl, <anchor xml:id="Hlk44315669"/>»O nekaterih praktičnih in
                        teoretičnih problemih slovenskega zgodovinopisja,« v: <anchor xml:id="Hlk44264831"/>Boris Ziherl, <hi rend="italic">Zbrana dela: peta
                            knjiga</hi> (Ljubljana: SAZU, 1989), 56–70.
            </note>
         </p>
         <p>Še bolj kot akademsko zgodovinopisje je bila političnemu
                    nadzoru podvržena šolska zgodovina. Zanimanje komunistične partije za vzgojo in
                    izobraževanje je bilo vgrajeno globoko v njen ideološko-politični program, ki ni
                    predvideval le izgradnje nove države, temveč tudi oblikovanje nove socialistične
                    družbe in novega socialističnega človeka. Družba, ki je prekinila s tradicijo in
                    zamenjala prejšnje vrednote z novimi, je potrebovala nove šole, te pa nov
                    izobraževalni sistem, ki bi pomagal zgraditi novo identiteto jugoslovanske
                    družbe kot celote. Toda multietnične skupnosti, v nasprotju z enonacionalnimi
                    državami, izjemno težko razvijejo enotno kolektivno identiteto. Še zlasti
                    zahtevno je bilo to v socialistični Jugoslaviji, kjer je bilo še tisto malo
                    skupne jugoslovanske preteklosti obremenjeno z nacionalnimi antagonizmi
                    predvojne Jugoslavije in krvavimi obračunavanji druge svetovne vojne. Nove
                    oblasti so bile zato prisiljene iznajti skupno jugoslovansko zgodovino, na
                    kateri bi utemeljile kolektivno identiteto.
                <note place="foot" xml:id="ftn7" n="6">
               
                  Wolfgang Höpken, »History Education and
                        Yugoslav (Dis-)Integration,« v: Wolfgang Höpken, ur., <hi rend="italic">Öl
                            ins Feuer? – Oil on Fire?: Schulbücher, ethnische Stereotypen und Gewalt
                            in Südosteuropa – Textbooks, Ethnic Stereotypes and Violence in
                            Southeastern Europe</hi> (Hannover: Verlag Hansche Buchhandlung
                        Braunschweig, 1996),
                100.
            </note> Kot rešitev se je ponujal skupni narodnoosvobodilni boj jugoslovanskih narodov, ki se je povezoval tako s socialno revolucijo kot s konceptom bratstva in enotnosti. Iz izkušnje druge svetovne vojne se tako ni gradila samo legitimnost komunistične partije, temveč je bil spomin na skupni boj in medvojno trpljenje hkrati tudi instrument integracije oziroma skupne identitete jugoslovanskih narodov.
            </p>
         <p>Leta 1945 so bili predvojni zgodovinski učbeniki umaknjeni
                    iz šol, saj niso bili uglašeni z novo jugoslovansko stvarnostjo in s partijskim
                    konceptom zgodovine, ki bi morala posredovati dialektično-materialistični pogled
                    na svet. Ta je v prvih povojnih letih prodiral v jugoslovanske šole pretežno v
                    stalinistični obliki prek prevodov sovjetskih zgodovinskih učbenikov, saj takoj
                    po vojni še ni bilo domačih učbenikov, ki bi sledili novim ideološkim konceptom.
                    V šolah so zato uporabljali prevode sovjetskih učbenikov, čeprav ti niso bili
                    usklajeni z učnimi načrti, saj niso obravnavali nacionalne zgodovine, kronološko
                    pa so segli le do oktobrske revolucije.
            </p>
         <p>Izhodišče šolske zgodovine so učni načrti, ki narekujejo
                    tudi vsebino učbenikov. Prvi začasni učni načrti so nastali že pred koncem
                    vojne. V Sloveniji je bil že septembra 1944 izdan začasni učni načrt za osnovne
                    šole, ki je veljal na ozemlju pod partizanskim nadzorom. Pri zgodovini je med
                    drugim predpisal tudi pouk o drugi svetovni vojni, v okviru katerega naj bi
                    učitelji šolski mladini spregovorili o vzrokih zloma kraljeve Jugoslavije,
                    osvobodilnem boju jugoslovanskih narodov, osebnosti maršala Tita in
                    vzpostavljanju ljudske oblasti.
                <note place="foot" xml:id="ftn8" n="7">
                SŠM, 
                  <hi rend="italic">Začasni učni načrt za osnovne
                            šole</hi>, september 1944.
            </note>
                Podobno je predpisoval tudi prvi povojni učni načrt za
                    osnovne šole iz leta 1946.<note place="foot" xml:id="ftn9" n="8">
                SŠM, <hi rend="italic">Začasni učni načrt za višje
                            osnovne šole</hi> (Ljubljana: Državna založba Slovenije,
                    1946).
            </note> Dikcija prvih dveh začasnih učnih načrtov je bila glede na čas, v katerem sta nastala, presenetljivo zmerna, česar pa ni mogoče trditi za učni načrt za osnovne šole iz leta 1948. Ta je poleg seznanitve učencev z zgodovinskim dogajanjem »s stališča marksizma leninizma« in razvijanja »zavestne in aktivne ljubezni do vsega, kar je napredno in človeško«, zahteval tudi, da je treba pri osnovnošolcih razvijati »mržnjo do vsega nazadnjaškega in nečloveškega«.<note place="foot" xml:id="ftn10" n="9">
                SŠM, <hi rend="italic">Učni načrt za osnovne šole, nižje razrede sedemletk in
                            višje osnovne šole</hi> (Ljubljana: Ministrstvo za prosveto LRS, 1948),
                        91.
            </note> V nadaljevanju je podrobno našteval teme, s katerimi bi se morali seznaniti učenci. V poglavjih o obdobju med obema vojnama je poudarjal predvsem vlogo komunistične partije, čeprav je bila ta pred drugo svetovno vojno marginalna politična stranka. Podrobno je bila predpisana tudi snov o drugi svetovni vojni, s poudarkom na boju jugoslovanskih narodov proti okupatorjem in njihovim sodelavcem ter na vlogi komunistične partije, osnovnošolci pa naj bi se seznanili tudi z »izdajništvom vodstva bivših političnih strank in domačih izdajalcev«. Nekaj ur je bilo namenjenih tudi oblikovanju ljudske oblasti med vojno in izgradnji socializma po njej.
                <note place="foot" xml:id="ftn11" n="10">
                Ibid., 94,
                    95.
            </note>
         </p>
         <p>Gimnazije so prvi začasni učni načrt dobile leta 1945.
                    Prva povojna generacija gimnazijcev naj bi se med drugim seznanila z zgodovino
                    predvojne Jugoslavije in njenim propadom, partizanskim gibanjem in njegovo zmago
                    ter z oblikovanjem ljudske oblasti in nove jugoslovanske države.
                <note place="foot" xml:id="ftn12" n="11">
                SŠM, <hi rend="italic">Začasni učni načrt na gimnazijah in klasičnih gimnazijah
                            za šolsko leto 1945–1946</hi> (Ljubljana: Državna založba Slovenije,
                        1945), 10–14.
            </note>
                Podrobneje je učno snov predpisoval dopolnjeni učni načrt
                    iz leta 1946, zaradi dejstva, da učbenikov novejše zgodovine takrat še ni bilo,
                    pa so bila kot literatura predpisana kar dela vodilnih politikov: Josipa Broza
                    Tita, Edvarda Kardelja in Borisa Ziherla.
                <note place="foot" xml:id="ftn13" n="12">
                SŠM, <hi rend="italic">Spremembe k učnemu načrtu za gimnazijo za šolsko leto
                            1946/47</hi> (Ljubljana: Državna založba Slovenije,
                    1946).
            </note> Še bolj natančno je snov predpisoval učni načrt za gimnazije iz leta 1948. Skozi pouk zgodovine naj bi gimnazijci, podobno kot osnovnošolci, razvijali »ljubezen do vsega, kar je v zgodovini napredno in človečansko, in sovraštvo do vsega reakcionarnega in nečlovečanskega«. Pouk zgodovine naj bi jih oblikoval v »zavestne in požrtvovalne graditelje in branitelje naše ljudske domovine«. Poleg tega bi jim moral ponuditi »pravilno orientacijo v zgodovini in sodobnem političnem življenju in pravilno razumevanje zakonitosti zgodovinske poti, ki je pripeljala našo deželo do zmage socializma, kakor tudi zakonitosti zgodovinske poti, po kateri gre človeštvo k svojemu končnemu smotru – komunizmu, družbi neomejenega napredka in človečanstva«.<note place="foot" xml:id="ftn14" n="13">
                SŠM, <hi rend="italic">Učni načrt za gimnazije, nižje gimnazije in višje razrede
                            sedemletk</hi> (Ljubljana: Ministrstvo za prosveto LRS, 1948),
                    70.
            </note>
                Razdelitev zgodovinskih obdobij je ostala tradicionalna:
                    od antike do moderne dobe, v skladu z novo ideologijo pa so se spremenili
                    vsebinski poudarki in terminologija. Pri pouku antične zgodovine je bil
                    poudarjen sistem sužnjelastništva, srednji vek je postal obdobje fevdalizma,
                    velikih družbenih razlik in kmečkih uporov, pri novoveški zgodovini pa je bilo v
                    ospredju vzpostavljanje kapitalističnih odnosov in oblikovanje delavskega
                    gibanja. Prva svetovna vojna je postala nekakšen uvod v oktobrsko revolucijo,
                    velik poudarek pa je bil tudi na zgodovini Sovjetske zveze. Nacionalni zgodovini
                    oziroma zgodovini jugoslovanskih narodov je bil namenjen pouk zgodovine v
                    zadnjem letniku gimnazije. Pri obdobju med obema vojnama je bil temeljni
                    poudarek na delavskem gibanju in delovanju komunistične partije, najbolj
                    podrobno pa je bil razčlenjen načrt pouka zgodovine NOB, ki je skozi partizanske
                    bitke in organizacijo oblastnih organov zajel vojaške in politične vidike
                    vojnega časa.
                <note place="foot" xml:id="ftn15" n="14">
                Ibid.,
                    70–114.
            </note>
         </p>
         <p>Po sporu med Jugoslavijo in Sovjetsko zvezo, ko se je
                    Jugoslavija začela odpirati proti Zahodu in so bile najbolj grobe oblike nadzora
                    in represije opuščene, so iz učnih načrtov izginile nekatere najbolj rigidne
                    ideološke zahteve, sčasoma tudi tista o »razvijanju sovraštva do vsega
                    nazadnjaškega«, toda temeljni ideološki postulati in vsebinski poudarki so
                    ostali bolj ali manj enaki. Še več, v prvem obdobju po sporu z Informbirojem se
                    je pritisk partije na zgodovinopisje še bolj okrepil, kajti resolucija
                    Informbiroja je jugoslovanskim voditeljem očitala pretirano hvalisanje in
                    neskromnost v prikazovanju zaslug jugoslovanskih komunistov in partizanov za
                    zmago v pretekli vojni, te obtožbe pa so zahtevale hiter in učinkovit odgovor.
                    Okvir, znotraj katerega se je v Jugoslaviji pisala zgodovina partije in NOB, je
                    postavilo Titovo politično poročilo na petem kongresu Komunistične partije
                    Jugoslavije (KPJ) julija 1948, v katerem je generalni sekretar podal podroben
                    pregled zgodovine jugoslovanske partije in na tej podlagi utemeljeval pravilnost
                    njene politike.
                <note place="foot" xml:id="ftn16" n="15">
               Josip Broz Tito,
                        »Politično poročilo,« v: <hi rend="italic">V. kongres Komunistične partije
                            Jugoslavije</hi> (Ljubljana: Ljudska pravica, 1948),
                7–148.
            </note> Na kongresu je bil sprejet tudi sklep o organiziranem raziskovanju zgodovine komunistične partije in delavskega gibanja ter NOB in povojne graditve socializma. Kmalu zatem je bil pri Centralnem komiteju KPJ ustanovljen zgodovinski oddelek, podobni oddelki pa so nastali tudi pri republiških partijah. Partijski zgodovinski oddelki so zbirali in objavljali gradivo za zgodovino partije, iz njih pa so se kasneje razvili partijski zgodovinski arhivi.
            </p>
         <p>Januarja 1949, na vrhuncu krize po izključitvi Jugoslavije
                    iz Informbiroja, je potrebo oblasti pa novih zgodovinskih učbenikih
                    najeksplicitneje izrazil Milovan Đilas, šef partijske komisije za agitacijo in
                    propagando, bolj znane kot agitprop, ki je v članku »O nacionalni zgodovini kot
                    učnem predmetu«, objavljenem v glasilu Centralnega komiteja KPJ
                <hi rend="italic">Komunist</hi>,
                    zakoličil ideološke okvire pisanja učbenikov nacionalne zgodovine. Đilas je
                    zgodovinarje pozval, da naj se otresejo tradicionalnih nazorov in starih
                    pogledov na nacionalno zgodovino ter začnejo prebirati klasike marksizma.
                    Zgodovinarji bi morali na podlagi dialektičnega materializma, ki ga je Đilas
                    imel za »edino pravilno znanstveno metodo«, odkrivati zakonitosti zgodovinskega
                    razvoja in ugotavljati, na kakšen način in v kakšnih okoliščinah so se te
                    zakonitosti izrazile v zgodovini jugoslovanskih narodov. Hkrati bi morali pri
                    svojem delu razviti kritiko in odkrivati ne le sile, ki so gnale razvoj naprej,
                    temveč tudi sile, ki so razvoj zavirale, pri ocenjevanju dogodkov in osebnosti
                    iz nacionalne preteklosti pa zgodovinarjev ne bi smel voditi nacionalizem. Kot
                    najbolj nujno nalogo na področju zgodovinopisja je opredelil pripravo učbenika
                    nacionalne zgodovine, ki bi ga uporabljali kot ideološko orožje partije, kot
                    »sestavni del borbe za naglo idejno dviganje in naglo prevzgojo naših delovnih
                    ljudi in naše mladine«, pred zgodovinarje pa je postavil nalogo, »da podprejo
                    borbo Partije za pravilno osvetlitev narodne preteklosti«.
                <note place="foot" xml:id="ftn17" n="16">
               
                  <anchor xml:id="Hlk44312910"/>Milovan Đilas, »O nacionalni zgodovini kot
                        učnem predmetu,« <hi rend="italic">Komunist</hi> 3, št. 1 (1949):
                    52–77.
            </note>
         </p>
         <p>Leta 1952, po odmiku od sovjetskih vzorov in v ozračju
                    liberalizacije političnega sistema, je bil odpravljen agitprop, ki je dotlej
                    usmerjal širše področje kulture in izobraževanja. Toda politična odjuga ni
                    trajala dolgo, saj so oblasti že leta 1956 znova posegle na »občutljiva«
                    področja, med katera je sodilo tudi zgodovinopisje. Zaradi spoznanja partijskih
                    voditeljev o zamiranju ideološkega dela po odpravi agitpropa in posledični
                    slabitvi vpliva partije v družbi so bile pri zveznem in republiških centralnih
                    komitejih ustanovljene ideološke komisije, kmalu za njimi pa še zgodovinske
                    komisije s širokimi pristojnostmi usmerjanja zgodovinopisja. Hkrati so se
                    krepile ideje o ustanovitvi znanstvenih inštitutov, specializiranih za novejšo
                    in sodobno zgodovino, ki naj bi pri svojem delu sledili marksizmu in potrebam
                    partije.
            </p>
         <p>Takrat so v Sloveniji začeli izhajati tudi prvi
                    zgodovinski učbeniki domačih avtorjev. Prvi povojni učbenik novejše in sodobne
                    zgodovine so napisali Ferdo Gestrin, Jože Hainz in Metod Mikuž, izšel pa je leta
                    1956. Namenjen je bil dijakom četrtih letnikov nižjih gimnazij, po šolski
                    reformi leta 1958,<note place="foot" xml:id="ftn18" n="17">
                Več o reformi šolstva konec petdesetih let Aleš Gabrič, <hi rend="italic">Šolska reforma 1953–1963</hi> (Ljubljana: Inštitut za
                        novejšo zgodovino, 2006).
            </note> ki je uvedla enotno osemletno osnovno šolanje, pa učencem osmih razredov osnovnih šol. Učbenik je zajel obdobje od marčne revolucije 1848 do prvih let po drugi svetovni vojni, primerjalno gledano pa je bilo v njem največ prostora namenjenega drugi svetovni vojni, pri čemer je pregled obče zgodovine obsegal le nekaj strani, večina prostora pa je bila namenjena NOB. Besedilo je bilo za osnovnošolski učbenik preobsežno in občutno preobremenjeno s faktografijo, njegovi avtorji pa so očitno bolj kot učnemu načrtu za osnovne šole
                <note place="foot" xml:id="ftn19" n="18">
                SŠM, <hi rend="italic">Učni načrt za nižje razrede gimnazij in višje razrede
                            osnovnih šol</hi> (Ljubljana: Državna založba Slovenije, 1954).
                    
            </note> sledili učnemu načrtu za gimnazije.<note place="foot" xml:id="ftn20" n="19">
                SŠM, <hi rend="italic">Učni načrt za višje razrede gimnazij in klasičnih
                            gimnazij</hi> (Ljubljana: Državna založba Slovenije,
                1955).
            </note>
         </p>
         <p>Avtor poglavij iz zgodovine 20. stoletja je bil Metod
                    Mikuž, nosilec prve katedre za sodobno zgodovino v Jugoslaviji na Filozofski
                    fakulteti v Ljubljani, pred tem duhovnik in partizan, ki ga je, kot pričajo
                    arhivski dokumenti, partija sicer upoštevala in spoštovala, pa vendar ga ni
                    sprejela kot docela lojalnega komunistični oblasti in še manj njenim pogledom na
                    zgodovinopisje.
                <note place="foot" xml:id="ftn21" n="20">
               
                  Mateja Režek,
                        »Nevidna cenzura zgodovinopisja v socializmu,« v: Mateja Režek, ur., <hi rend="italic">Cenzurirano: zgodovina cenzure na Slovenskem od 19.
                            stoletja do danes</hi> (Ljubljana: Nova revija, 2010), 225.
            </note> Pisanje učbenika so mu najverjetneje zaupali zato, ker drugih poznavalcev obče in nacionalne sodobne zgodovine takrat še ni bilo oziroma, kot je kasneje zapisal Mikužev sopotnik na oddelku za zgodovino ljubljanske Filozofske fakultete Bogo Grafenauer, ker so oblasti redke akademske zgodovinarje potrebovale, saj »je bilo le z njihovim znanjem mogoče ustvarjati vse mogoče publikacije /…/ in uresničevati vrsto pomembnih znanstvenih projektov /…/ To je nomenklaturi vezalo roke, čeprav je z druge strani res, da je bila oblika varovanja možnosti za delo tudi avtocenzura.«
                <note place="foot" xml:id="ftn22" n="21">
                Bogo Grafenauer,
                        »Ob pisanju o slovenskem zgodovinopisju,« <hi rend="italic">Zgodovinski
                            časopis</hi> 47, št. 1 (1993): 123.
            </note>
                Koliko je Mikuževo pisanje narekovala samocenzura, iz
                    besedila učbenika ni mogoče razbrati, očitno pa je, da se je pisanja lotil v
                    duhu ideoloških kanonov. V poglavjih o obdobju med obema vojnama je, bolj kot bi
                    to ustrezalo dejanskim razmeram, poudarjen pomen komunistične partije, osrednji
                    prostor v učbeniku pa ima NOB. Pozitivistično opisovanje dogodkov večkrat
                    prekinejo avtoritativne ugotovitve, običajno povezane z vlogo komunistične
                    partije, NOB pa je v sozvočju z ideološkimi postulati povezan tudi s socialno
                    revolucijo: »NOB ni bila borba, da bi se iz domovine izgnal samo okupator in da
                    bi se potem nadaljevalo staro družbeno in politično življenje, ki ga je zmotil
                    okupator, po osvoboditvi bi se vrnila kralj in vlada, velikosrbska čaršija ter
                    ostale jugoslovanske buržoazije pa bi ponovno sedle za vrat delovnemu ljudstvu.
                    NOB je bila veliko več, bila je osvobodilna vojna in ljudska revolucija hkrati.
                    Pod vodstvom KPJ je delavski razred skupno z ljudskimi množicami kmetov in
                    delovne inteligence hkrati kot z okupatorjem obračunal tudi z vso buržoazijo, ki
                    je ves čas stare Jugoslavije zatirala delavski razred in svobodoljubne ljudske
                    množice, takoj ob okupaciji pa se povezala z okupatorjem in tako zagrešila
                    največjo izdajo nad lastnim narodom. Ker so se ljudske množice borile tudi z
                    izdajalsko buržoazijo in vedno bolj uveljavljale svojo, ljudsko oblast, ob
                    osvoboditvi dežela ni bila osvobojena samo okupatorjev, temveč tudi izdajalske
                    buržoazije in njene oblasti. Revolucija je popolnoma uspela.«
                <note place="foot" xml:id="ftn23" n="22">
               
                  Ferdo Gestrin, Jože
                        Hainz in Metod Mikuž, <hi rend="italic">Zgodovina za VIII. razred osnovne
                            šole</hi> (Ljubljana: Mladinska knjiga, 1958), 180, 181.
            </note>
         </p>
         <p>V nasprotju s tedanjim hrvaškim učbenikom, v katerem ni
                    bilo posebnega poglavja o NOB na Hrvaškem,
                <note place="foot" xml:id="ftn24" n="23">
                Koren, <hi rend="italic">Politika povijesti</hi>, 354.
            </note> je bilo v prvem povojnem slovenskem učbeniku sodobne zgodovine pregledu NOB v Sloveniji namenjenega celo več prostora kot skupnemu boju jugoslovanskih narodov. Opazen je tudi poudarek na vlogi Osvobodilne fronte (OF), specifike slovenskega upora, o kateri v drugih jugoslovanskih republikah niso vedno radi slišali, saj je njena ustanovitev v aprilu 1941 slovenski upor postavljala v zgodnejši čas, kot je odporniško gibanje vzniknilo drugod po Jugoslaviji. Najbolj presenetljivo pa je, da v učbeniku nikjer ne najdemo omembe bratstva in enotnosti jugoslovanskih narodov: Mikuž piše o »naših narodih«, a nič več kot to. Do jugoslovanskega nacionalnega integralizma je bil tudi sicer precej skeptičen, kar dokazujejo njegove kasnejše izjave, denimo maja 1966, ko je v pogovoru z Mitjem Ribičičem, predsednikom zgodovinske komisije pri slovenski partiji, dejal, da se mu zdi pomembno, da so se simpozija o OF, ki je malo pred tem potekal v Ljubljani, udeležili tudi »gostje iz južnih republik«, ki so se lahko ob tem poučili o posebnostih slovenskega odpora. Nekaj besed je namenil tudi takrat aktualnemu vsejugoslovanskemu projektu pisanja skupne zgodovine delavskega gibanja narodov Jugoslavije, ki ga je ocenil kot nerealnega in v njem očitno ni želel sodelovati, pogovor pa je sklenil z besedami: »Zgodovino naj obdela vsak jugoslovanski narod sam, nato pa bomo videli, kaj imamo skupnega.«
                <note place="foot" xml:id="ftn25" n="24">
                SI AS 1589, š.
                        189, Zabeležka, 13. 5.
                    1966.
            </note> Podobno kot pri njegovem sodobniku Bogu Grafenauerju, ki se je nazorsko in poklicno zapisal slovenstvu,<note place="foot" xml:id="ftn26" n="25">
               
                  <anchor xml:id="Hlk45355524"/>Jernej Kosi, »Nacionalno zgodovinopisje kot
                        orožje ljudstva: Grafenauerjeva koncepcija slovenske zgodovine,« v: Peter
                        Štih in Žiga Zwitter, ur., <hi rend="italic">O mojstrih in muzi:
                            zgodovinopisje Boga Grafenauerja in Ferda Gestrina</hi> (Ljubljana:
                        Slovenska akademija znanosti in umetnosti, 2018), 75.
            </note>
                lahko tudi pri Mikužu – ne le zaradi gornje izjave, ampak
                    tudi na podlagi njegovih del – prepoznamo koncepcijo zgodovine, ki preteklost
                    interpretira predvsem s stališča »nacionalnega«.</p>
         <p>Od sredine petdesetih let naprej so postajali
                    mednacionalni odnosi v Jugoslaviji čedalje resnejši problem. Zaostritev
                    gospodarskih in političnih razmer je znova naplavila za obstoj Jugoslavije
                    ključno nacionalno vprašanje, ki so ga oblasti po vojni podcenjevale in ga več
                    kot desetletje niso načenjale: deloma zato, ker so komunisti verjeli, da je bilo
                    z revolucijo in oblikovanjem jugoslovanske federacije rešeno enkrat za vselej,
                    deloma zaradi strahu, da bi dregnili v nevralgično točko večnacionalne države,
                    pomembno vlogo pa je odigrala tudi njihova zagledanost v delavski
                    internacionalizem. Da bi zgladili mednacionalna nasprotja, so se oprijeli
                    koncepta bratstva in enotnosti ter sredi petdesetih let začeli spodbujati
                    jugoslovanski socialistični patriotizem oziroma oblikovanje jugoslovanske
                    nadnacionalne zavesti.
                <note place="foot" xml:id="ftn27" n="26">
               
                  Mateja Režek, <hi rend="italic">Med
                            resničnostjo in iluzijo: slovenska in jugoslovanska politika v
                            desetletju po sporu z Informbirojem, 1948–1958</hi> (Ljubljana:
                        Modrijan, 2005), 169,
                170.
            </note> Ta načela so si prizadevali vpeljati v šolske učbenike in s pomočjo vsejugoslovanskih projektov pisanja skupne zgodovine jugoslovanskih narodov tudi v akademsko zgodovinopisje, vendar je bil ob čedalje močnejših mednacionalnih trenjih uspeh njihovih prizadevanj precej omejen.
            </p>
         <p>V prvi polovici šestdesetih let so bili v Sloveniji
                    prenovljeni učni načrti za osnovne šole in gimnazije. Učni načrt za osnovne šole
                    iz leta 1962 je še bolj kot njegovi predhodniki postavljal v ospredje NOB:
                    učenci bi se morali seznaniti z vsemi zgodovinskimi obdobji, »a še posebej z
                    najnovejšo dobo naše zgodovine in narodnoosvobodilnim bojem«.
                <note place="foot" xml:id="ftn28" n="27">
               
                  <anchor xml:id="Hlk44355751"/>SŠM, <hi rend="italic">Predmetnik in učni
                            načrt za osnovne šole</hi> (Ljubljana: Državna založba Slovenije, 1962),
                        60–84.
            </note>
                Podobne prioritete je imel pouk zgodovine tudi v
                    gimnazijah, ki so prenovljeni učni načrt dobile leta 1964. Poleg običajnega
                    seznanjanja učencev z zgodovinskimi dogodki ter razvijanja nacionalne zavesti,
                    patriotizma in humanizma, je novi učni načrt poudarjal, da naj pouk zgodovine
                    učence »usposobi, da spoznajo zakonitosti razvoja človeške družbe; /…/ razvija
                    spoznanje o zgodovinski nujnosti in upravičenosti revolucionarnih pojavov na
                    določenih stopnjah razvoja družbe« ter »učence oblikuje v zavestne borce in
                    graditelje socializma«.
                <note place="foot" xml:id="ftn29" n="28">
               
                   SŠM, <hi rend="italic">Gimnazija: gradivo za sestavo predmetnika in učnega
                            načrta</hi> (Ljubljana: Državna založba Slovenije, 1964), 17.
            </note> Podobno kot v predhodnih učnih načrtih so bili pri pouku novejše zgodovine poudarjeni neuspehi predvojne Jugoslavije, veličina NOB ter uspehi in mednarodni ugled povojne Jugoslavije, za četrti letnik predpisana snov pa je nosila pomenljiv naslov »Razpadajoči kapitalizem in rast socialističnih sil«,
                <note place="foot" xml:id="ftn30" n="29">
                Ibid.,
                    26.
            </note> ki je sugeriral, da je zmaga socializma nad kapitalizmom zgodovinska nujnost in le še vprašanje časa.</p>
         <p>Toda v šolski praksi se očitno ni vse odvijalo tako, kot
                    je bilo predpisano v učnih načrtih. Jeseni 1965 so v okviru Zgodovinske komisije
                    pri Centralnem komiteju Zveze komunistov Slovenije pripravili poročilo o
                    problematiki pouka novejše zgodovine, ki je med največjimi slabostmi poudarilo
                    pomanjkanje ustreznih zgodovinskih učbenikov, omejeno strokovno usposobljenost
                    učiteljev in pogosto nerealizirane učne načrte. V poročilu so zapisali, da je
                    novi učni načrt novejši zgodovini namenil precej več ur »zaradi njenih prav
                    posebnih vzgojnih nalog«, vendar se »starejše učne moči tej spremembi le počasi
                    prilagajajo, ker nočejo krčiti starejše zgodovine. Pravega nadzora nad
                    izvajanjem učnega načrta sploh ni, posamezni pregledi pa kažejo, da se učne moči
                    ne ravnajo po učnih načrtih, saj so obravnavali npr. na ljubljanskih gimnazijah
                    v Šubičevi ul. in na Poljanah, pa tudi na stiški gimnaziji, zgodovino NOB in
                    povojnega obdobja samo 6 ur. Kljub temu je treba poudariti, da se mlajši kader
                    laže vživlja v zahteve novega učnega načrta, zato lahko pričakujemo, da bo dan
                    sčasoma novejši zgodovini tisti poudarek, kot ji gre. /…/ Ne moremo sicer
                    govoriti o tem, da bi učitelji odklanjali NOB in njen revolucionarni značaj, ne
                    moremo pa tudi mimo dejstva, da mnogi učitelji krčijo novejšo zgodovino v korist
                    starejših obdobij.«
                <note place="foot" xml:id="ftn31" n="30">
                SI AS 1589, š.
                        167, »Problematika pouka novejše zgodovine«, 23. 10. 1965, 5, 6,
                    15.
            </note>
         </p>
         <p>Na prvi povojni gimnazijski učbenik zgodovine 20. stoletja
                    je bilo treba čakati vse do leta 1966. Napisal ga je Metod Mikuž, zajel pa je
                    obdobje od prve svetovne vojne do začetka šestdesetih let.
                <note place="foot" xml:id="ftn32" n="31">
               
                  Metod Mikuž, <hi rend="italic">Zgodovina za četrti razred gimnazij</hi> (Ljubljana: Zavod
                        za šolstvo SRS, 1966).
            </note>
                Mikuž je okvirno sledil učnemu načrtu, v primerjavi z
                    besedili v učbeniku za osnovne šole izpred desetih let pa je bil manj dogmatski.
                    Poglavje o drugi svetovni vojni, ki nekoliko presenetljivo zajema le četrtino
                    učbenika, se spet začne s kratkim pregledom druge svetovne vojne v Evropi in po
                    svetu, čemur sledi podroben prikaz domačega vojnega dogajanja, ločenega na NOB v
                    Jugoslaviji in NOB v Sloveniji. Tudi tokrat je slovenski zgodovini odmerjenega
                    več prostora kot jugoslovanski, slogan bratstva in enotnosti pa spet iščemo
                    zaman. Mikuž se je tu in tam sicer spustil v naracijo v prvi osebi množine (»naš
                    narodnoosvobodilni boj«, »naša domovina«, »smo ustvarili«, »smo ustanovili« in
                    ne nazadnje »smo izvolili Tita za predsednika republike«), vendar je bil
                    čustveno bolj zadržan kot v predhodnem učbeniku. Zelo malo smisla pa je pokazal
                    za didaktiko zgodovine. Precej suhoparno besedilo, preobremenjeno s politično
                    faktografijo, je pospremljeno le z nekaj fotografijami in zemljevidi, o drugih
                    učnih pripomočkih pa ni sledu.
            </p>
         <p>Hkrati z Mikuževim gimnazijskim učbenikom je izšel tudi
                    novi učbenik zgodovine 20. stoletja za osmi razred osnovne šole, ki ga je
                    napisal France Škerl, zgodovinar z Inštituta za zgodovino delavskega gibanja v
                    Ljubljani. Škerl je bil nekdanji krščanski socialist, podobno kot Mikuž pa tudi
                    on ni veljal za »partijskega zgodovinarja«. Še več, njegovo znanstveno delo je
                    partijska zgodovinska komisija v začetku šestdesetih let celo kritizirala, češ
                    da »daje zgrešeno predstavo o narodnoosvobodilnem gibanju«, zato so nekateri
                    člani zgodovinske komisije menili, da bi bilo Škerla bolje usmeriti na izdajanje
                    bibliografij, »ker je on zelo natančen«, in ga »odvračati od drugega dela«.
                <note place="foot" xml:id="ftn33" n="32">
                SI AS 1589, š.
                        166, Seja zgodovinske komisije CK ZKS, 8. 2. 1962, 9, 10.
            </note>
                Zakaj mu je bilo potemtakem zaupano pisanje
                    osnovnošolskega učbenika, iz arhivskih dokumentov ni mogoče razbrati, verjetno
                    pa so bili razlogi podobni kot pri Mikužu. Škerlov učbenik je zajel obdobje od
                    prve svetovne vojne do sodobnosti, približno dve petini vsebine pa je bilo
                    namenjene drugi svetovni vojni. Znotraj tega poglavja je bila večina prostora
                    namenjena NOB, ki ga Škerl, v nasprotju z Mikužem, ni ločeval po »nacionalnem
                    ključu«. Na drugi strani je delovanju OF ter njeni vlogi pri organizaciji in
                    razvoju odporniškega gibanja v Sloveniji namenil še več prostora kot Mikuž, eno
                    od podpoglavij pa je celo nekoliko drzno naslovil »Slovence je v boju vodila
                    Osvobodilna fronta«.
                <note place="foot" xml:id="ftn34" n="33">
               
                  France Škerl, <hi rend="italic">Zgodovina za
                            8. razred osnovnih šol</hi> (Ljubljana: Zavod za napredek šolstva SRS,
                        1966), 95.
            </note>
                Besedilo učbenika je obsežno in občutno preobremenjeno s
                    faktografijo, nekaj več smisla kot Mikuž pa je Škerl pokazal za didaktične
                    pripomočke. Slikovnega gradiva je več kot v Mikuževem učbeniku, pri čemer
                    otrokom niso bile prihranjene nazorne fotografije nasilja in pobijanja, vsako
                    poglavje pa je na koncu opremljeno s povzetkom, novimi pojmi in vprašanji za
                    ponavljanje. Škerl je sledil učnemu načrtu, svojo kritično distanco do
                    obravnavanih vsebin pa je očitno prikril s pozitivističnim pristopom in
                    suhoparnostjo.
            </p>
         <p>Zdi se, da Škerlov učbenik ni naletel na odobravanje
                    politike. Dokumenti partijske zgodovinske komisije sicer o njem ne povedo
                    ničesar, razen da je »vsekakor pretežak« in da bi moral biti v njem bolj
                    poudarjen »vzgojni moment pouka zgodovine«,<note place="foot" xml:id="ftn35" n="34">
                SI AS 1589, š. 195, »Posvetovanje
                        zgodovinarjev – komunistov«, 23. 6. 1972, 2.
            </note>
                kot se je izrazil Branko Božič, dekan Pedagoške akademije
                    v Ljubljani, bolj zgovorno pa je dejstvo, da se je komaj nekaj let po izidu
                    Škerlovega učbenika začel pripravljati nov osnovnošolski učbenik sodobne
                    zgodovine. Napisala sta ga Branko Božič in Tomaž Weber, predavatelj metodike
                    pouka zgodovine na ljubljanski pedagoški akademiji. Prvič je izšel leta 1973 in
                    nato doživel številne ponatise, zadnjega v dopolnjeni izdaji leta 1991. Ker so
                    po tem učbeniku listale številne generacije slovenskih osmošolcev, si je njegovo
                    vsebino vredno nekoliko podrobneje ogledati.
            </p>
         <p>V primerjavi s Škerlovim je bil učbenik Božiča in Webra
                    manj natrpan s faktografijo, toliko bolj izrazita pa je bila ideologizacija.
                    Zgodovina je slikana črno-belo, enoperspektivno in v izrazito poenostavljenih
                    interpretativnih shemah. V središču nacionalne zgodovine med obema vojnama je
                    komunistična partija, poudarjeno je delavsko gibanje, buržoaziji pa naj bi bile
                    štete zadnje ure. Orisu predvojne zgodovine sledita pregled obče zgodovine druge
                    svetovne vojne in poglavje o NOB, ki mu je namenjena kar polovica učbenika.
                    Osrednjo vlogo imata komunistična partija in Tito, ki nastopata kot voditelja
                    partizanskega gibanja in daljnovidna načrtovalca upora. V prikazih vojnega
                    dogajanja je izražena ostra delitev na dobro in zlo: na partizane na eni strani
                    ter na okupatorje in kolaboracioniste na drugi. Njihovi zločini so nazorno
                    opisani, denimo zločini ustašev v Jasenovcu: »Skoraj vsak dan pijani ustaški
                    klavci so svoje žrtve zverinsko mučili, jih pobijali s kiji, rezali glave,
                    sežigali v 'opekarni', streljali v jame, ki so jih kopali Cigani, in metali v
                    Savo, ki je pogoltnila na deset tisoče ljudi.«
                <note place="foot" xml:id="ftn36" n="35">
               
                  Branko Božič in Tomaž Weber, <hi rend="italic">Zgodovina za osmi razred</hi> (Ljubljana: Državna založba Slovenije,
                        1976), 72.
            </note>
                Besedilo je opremljeno s fotografijami, tudi z
                    drastičnimi motivi mučenja, obešanja in streljanja ljudi. Dihotomija partizanov
                    in njihovih nasprotnikov je poenostavljena, partizanski boj je idealiziran,
                    poudarjena sta junaštvo in borbeni duh partizanov. Partizanska morala je
                    prikazana kot izraz največje humanosti: »Vse partizanske enote so razvile med
                    borci izredno tovarištvo. Med borbami se je namreč kalila nova, partizanska
                    morala, ki je med borci utrjevala prepričanje in zaupanje, da v nevarnosti ne
                    bodo nikdar zapustili drug drugega, če pa ne bo izhoda za vse, se bodo skupaj
                    borili s sovražnikom do zadnjega moža. Posebej se je partizansko tovarištvo
                    kazalo pri reševanju in skrbi za ranjene tovariše soborce. Ranjene borce so
                    nosili desetine in desetine kilometrov daleč do sanitetnih postaj in bolnic.
                    Morali so se pri tem pogosto srečati z neprehodnimi naravnimi zaprekami ali
                    sovražnikom. Pri tem so jim neredko pomagali neborci, rodoljubi iz okolice in
                    vasi. Z njimi so borci delili zadnji košček hrane in obleke. Prav zavest, da ne
                    bodo v nemoči nikdar prepuščeni samemu sebi, in sodelovanje z ljudstvom, je
                    dajala partizanom borbeno moč za premagovanje najhujših naporov.«
                <note place="foot" xml:id="ftn37" n="36">
                Ibid.,
                    69.
            </note>
         </p>
         <p>Partizani, ki so poosebljali »nečloveško junaštvo mladih
                    ljudi, ki žrtvujejo sebe, čeprav v življenje niti stopili niso, da bi bili
                    bodoči rodovi srečni«,<note place="foot" xml:id="ftn38" n="37">
                Ibid., 111.
            </note> so bili prihajajočim generacijam ponujeni kot vzor in model za identifikacijo, jugoslovanski NOB pa je bil predstavljen kot »kovačnica bratstva in enotnosti«: »V NOB sta se kovala bratstvo in enotnost jugoslovanskih narodov. Dajala sta jim moč, da so odbili napade okupatorjev in domačih izdajalcev. 'Geslo bratstva in enotnosti je omogočilo, da smo povsod, koder smo hodili, dobivali podporo našega izmučenega in obubožanega ljudstva,' je dejal Tito že v prvem obdobju NOB. Proti vsem domačim izdajalcem so partizani zmagovali z idejo skupnega boja jugoslovanskih narodov, ki lahko le združeni premagajo svoje nasprotnike. Med NOB so jugoslovanski narodi skovali enotnost, ki je nihče več ni mogel in je ne bo mogel razbiti.«
                <note place="foot" xml:id="ftn39" n="38">
                Ibid., 111,
                        112.
            </note>
         </p>
         <p>Podobno kot v predhodnih slovenskih zgodovinskih učbenikih
                    je bil tudi v tem poseben prostor namenjen OF, pri čemer vodilna vloga
                    komunistov ni bila prikrita: »V OF so imeli vodilno vlogo komunisti, vendar tega
                    leta 1941 niso poudarjali. Spoštovali so načelo, da se je treba izogibati prav
                    vsega, kar bi lahko omejevalo širino osvobodilnega boja. CK KPS je šele spomladi
                    1943 poudaril svoje vodstvo pri ustanovitvi in razvoju OF, ko je bilo tudi
                    slovenskim katoliškim množicam jasno, da brez komunistične partije osvobodilnega
                    boja sploh ne bi bilo.«<note place="foot" xml:id="ftn40" n="39">
                Ibid., 77.
            </note>
         </p>
         <p>V poglavjih, ki obravnavajo povojno zgodovino, sledimo
                    pregledu svetovne zgodovine do začetka sedemdesetih let, v katerem je največ
                    prostora namenjenega osvobodilnim gibanjem v tretjem svetu in širjenju
                    socializma. Poglavje o graditvi socialistične Jugoslavije vsebuje pregled
                    jugoslovanske povojne zgodovine, med drugim vzpostavitev nove oblasti in
                    reševanje vprašanja zahodne meje. Spor z Informbirojem je prikazan kot boj
                    Jugoslavije za različne poti v socializem, v katerem je ljudstvo »enodušno
                    podprlo Tita in partijo in ni dovolilo, da bi kdorkoli blatil njegovo herojsko
                    borbo proti fašizmu«.
                <note place="foot" xml:id="ftn41" n="40">
                Ibid.,
                    137.
            </note> Sledi opis uvajanja samoupravljanja z osmošolcem nerazumljivimi ali komaj razumljivimi podrobnostmi iz zakonov, ustav, ustavnih amandmajev in drugih pravnih aktov. Zaključni odstavki učbenika so namenjeni vlogi Jugoslavije v mednarodni politiki s poudarkom na gibanju neuvrščenih, v središču katerega je Tito, Jugoslavija z njim na čelu pa je predstavljena kot epicenter globalnih prizadevanj za mir.
            </p>
         <p>Leta 1975 je bil učni načrt za osnovne šole znova
                    posodobljen. Zgodovina je bila razdeljena na pet obdobij: dobo praskupnosti,
                    sužnjelastniško dobo, fevdalizem, kapitalizem in rast socialističnih sil.
                    Delitev zgodovinskih obdobij glede na družbeno ureditev je dokazovala notranjo
                    zakonitost razvoja človeške družbe in linearnost zgodovinskega razvoja kot
                    nenehnega napredka od nižjih k višjim oblikam družbene ureditve, dokazovanje
                    tega pa je bil tudi eden od temeljnih namenov šolske zgodovine. V učnem načrtu
                    je nazorno opisano tudi, kakšen bi moral biti učitelj zgodovine, »zlasti tisti,
                    ki poučuje zgodovino NOB in povojnega obdobja«. Ta »mora biti dober strokovnjak
                    – zgodovinar, ki pri pouku izhaja iz marksističnih idejnih temeljev, razen tega
                    pa mora biti vsestransko pedagoško in politično razgledan. Nenehno mora
                    spremljati zgodovinsko, teoretično-marksistično in politično literaturo in
                    zasledovati poročila v sredstvih javnega obveščanja. Mora pa biti tudi družbeni
                    delavec, ki s svojim zgledom vzgaja učence v skladu z ideologijo jugoslovanske
                    socialistične samoupravne družbe.«
                <note place="foot" xml:id="ftn42" n="41">
                SŠM, 
                  <hi rend="italic">Osnovna šola: vsebina
                            vzgojno-izobraževalnega dela</hi> (Ljubljana: Zavod SRS za šolstvo,
                        1975), 28, 29.
            </note> Učni načrt je predpisal sinhrono obravnavanje NOB v Sloveniji in drugod po Jugoslaviji ter iskanje njunih skupnih značilnosti, opozarjal pa je tudi, da naj učitelji razporedijo snov skozi šolsko leto tako, da jim ne bo zmanjkalo časa za sodobno zgodovino, saj je to »zaradi njene izredne aktualnosti nedopustno«.
                <note place="foot" xml:id="ftn43" n="42">
                Ibid.,
                    33.
            </note>
                V navodilih za izvajanje učnega načrta so naštete teme,
                    ki bi jih učitelji morali predelati pri pouku, navodila za izvajanje pouka
                    najnovejše, povojne zgodovine pa sklene napotek: »Predvsem pa učencem razložimo,
                    da žive naši narodi srečno in je SFRJ močna, ker jo vodi KPJ, ki se je bila
                    sposobna upreti reakcionarnim notranjim silam od malomeščansko-nacionalističnih
                    do birokratsko-dogmatskih in ki z izvajanjem družbene reforme zagotavlja
                    samoupravni sistem in oblast delavskega razreda.«<note place="foot" xml:id="ftn44" n="43">
                Ibid., 34.
            </note>
         </p>
         <p>Sedemdeseta in začetek osemdesetih let so bili obdobje, ko
                    so politične oblasti bolj kot kadarkoli prej podvrgle šolsko zgodovino
                    instrumentalizaciji. Bogo Grafenauer je konec sedemdesetih let zahteval
                    prilagoditev šolske zgodovine stanju raziskav v akademskem zgodovinopisju.
                    Pripravil je tudi predlog učnega načrta, ki si ga je zamislil kot kronološki in
                    vsebinski pregled ključnih zgodovinskih procesov, pojavov in institucij skozi
                    vsa obdobja človeške zgodovine, v katere bi morale biti umeščene zgodovinske
                    izkušnje Slovencev in drugih jugoslovanskih narodov. Toda njegov poziv k
                    preusmeritvi od izključno politične zgodovine h kulturno in družbenozgodovinskim
                    vidikom ni bil sprejemljiv za politične oblasti. Te so vztrajale, da sta
                    najpomembnejši nalogi pouka zgodovine prenos revolucionarnih, domoljubnih in
                    naprednih tradicij na nove generacije ter vzgoja mladine v marksističnem duhu,
                    Grafenauerjev osnutek učnega načrta pa so zavrnile z obrazložitvijo, da ni
                    dovolj »marksističen« in »nacionalen«.
                <note place="foot" xml:id="ftn45" n="44">
                Peter Vodopivec,
                        »Politics of History Education in Slovenia and Slovene History Textbooks
                        since 1990,« v: Augusta Dimou, ur., <hi rend="italic">'Transition' and the
                            Politics of History Education in Southeastern Europe</hi> (Göttingen:
                        V&amp;R unipress, 2009), 46, 47. Gl. tudi Bogo Grafenauer, »Problematika
                        izrade programa istorije kao obaveznog predmeta zajedničke programske osnove
                        usmerenog obrazovanja u reformiranoj školi,«
                        <hi rend="italic">Pouk zgodovine – Nastava povijesti, </hi>št.
                        1, (1979): 2–7.
            </note>
         </p>
         <p>V izobraževalni sistem so oblasti najgloblje posegle z
                    uvedbo srednjega usmerjenega izobraževanja konec sedemdesetih let. Nove šolske
                    smernice je predpisal deseti kongres Zveze komunistov Jugoslavije leta 1975, ki
                    je nakazal, da se partija vrača k obrazcem, za katere se je v šestdesetih letih
                    zdelo, da so preživeti. Znova sta bila uveljavljena kult fizičnega dela in
                    šolanje za poklic, splošna izobrazba pa je zdrsnila po lestvici kulturnih
                    vrednot. Šolanje za poklic je pomenilo povečanje števila ur strokovnih predmetov
                    in krčenje programov splošnih predmetov, kot nepotrebna pa je bila označena tudi
                    matura oziroma zaključni izpit ob koncu srednje šole. Slovenske oblasti sicer
                    niso tako hitele z uvajanjem usmerjenega izobraževanja kot druge jugoslovanske
                    republike, toda leta 1980 je bil tudi v Sloveniji sprejet zakon o usmerjenem
                    izobraževanju.
                <note place="foot" xml:id="ftn46" n="45">
               
                  <anchor xml:id="Hlk45541352"/>Aleš Gabrič, »Šolstvo od reforme do reforme,«
                        v: <hi rend="italic">Slovenska novejša zgodovina 1848–1992</hi> (Ljubljana:
                        Mladinska knjiga in Inštitut za novejšo zgodovino, 2006), 1146.
            </note>
                Gimnazije so bile odpravljene, znotraj sistema
                    srednješolskega izobraževanja pa je še vedno ostalo nekaj širše zasnovanih
                    programov: družboslovno-jezikovni, naravoslovno-matematični, pedagoški in
                    kulturološki program, ki dijakov niso pripravljali za konkreten poklic, ampak za
                    določeno strokovno področje. Te srednje šole so ohranile nekaj pridiha
                    odpravljenih gimnazij in s tem več ur splošnih predmetov, med njimi zgodovine,
                    na večini drugih srednjih šol pa so pouk zgodovine zaključili že po drugem
                    letniku.
            </p>
         <p>Prvi učbenik novejše zgodovine, namenjen dijakom drugih
                    letnikov srednjega usmerjenega izobraževanja, je izšel že leta 1978 v
                    soavtorstvu Branka Božiča, Tomaža Webra in Janka Prunka. Tudi v tem učbeniku
                    imata osrednjo vlogo komunistična partija in Tito, ki sta prikazana zelo
                    podrobno že v obdobju med obema vojnama in še bolj med drugo svetovno vojno, s
                    čimer je postal povojni prevzem oblasti tako rekoč samoumeven. Drugi svetovni
                    vojni in NOB je namenjena tretjina učbenika, razlage so ideologizirane in
                    dogmatske, snov pa je v sozvočju z učnim načrtom predstavljena tako, da »učenci
                    spoznajo vodilno vlogo KPJ. Ugotovijo naj, da je naša NOB hkrati socialistična
                    revolucija, ki je vzpostavila novo ljudsko oblast. Učenci naj spoznajo, da
                    pomeni naša revolucija tudi boj za enakopravnost narodov in narodnosti
                    Jugoslavije /…/ Pri obravnavanju vojaškega poteka NOV naj se učitelji ne
                    izgubljajo v podrobnostih, ampak naj predvsem poudarjajo vseljudski pomen boja
                    in povezavo med vojsko in zaledjem, moralne vrednote borcev, medsebojne humane
                    odnose, pomembnost boja v mednarodnem obsegu in povezanost jugoslovanskih
                    narodov in narodnosti.«
                <note place="foot" xml:id="ftn47" n="46">
                SŠM, <anchor xml:id="Hlk44531470"/>
                  <hi rend="italic">Predmetnik in učni načrti
                            (delovni osnutek): skupna programska osnova v usmerjenem
                            izobraževanju</hi> (Ljubljana: Zavod SRS za šolstvo, 1977), 7,
                    8.
            </note> Povojni prevzem oblasti je prikazan brez omenjanja njegovih temnih plati, razvoj povojne Jugoslavije je predstavljen kot »izjemen uspeh«, Tito pa kot »ena najvidnejših političnih osebnosti sodobnega sveta, simbol neodvisne socialistične Jugoslavije in vseh naprednih sil v svetu, ki se bore za enakopravnost vseh narodov, ljudstev in držav na svetu, za mir, za konec oboroževalne tekme med velikimi silami, za obstoj in razvoj vsega človeštva.«<note place="foot" xml:id="ftn48" n="47">
                Branko Božič, Tomaž
                        Weber in Janko Prunk, <hi rend="italic">Zgodovina 2</hi> (Ljubljana: Državna
                        založba Slovenije, 1978), 121.
            </note>
                Prikaz notranjepolitičnega razvoja Jugoslavije je občutno
                    preobremenjen s sklepi partijskih kongresov in vsebino jugoslovanskih ustav ter
                    sklenjen z napovedjo novih možnosti »za nadaljnjo rast in krepitev socialistične
                    demokracije in za krepitev neodvisnosti in samoupravnosti«, ki jih Jugoslaviji
                    odpira ustava iz leta 1974.
                <note place="foot" xml:id="ftn49" n="48">
                Ibid.,
                    132.
            </note>
         </p>
         <p>Poleg tega učbenika je bil v srednjem usmerjenem
                    izobraževanju v uporabi še en učbenik zgodovine 20. stoletja, toda le v srednjih
                    šolah družboslovne in družboslovno-pedagoške usmeritve, kjer so zgodovino
                    poučevali vsa štiri leta. Učbenik za četrti letnik teh šol je izšel leta 1984,
                    njegova avtorja sta bila Marija Kremenšek in Štefan Trojar, zajel pa je obdobje
                    od nastanka prve jugoslovanske države leta 1918 do konca sedemdesetih let. To je
                    bil hkrati zadnji učbenik sodobne zgodovine, ki je izšel v socialistični
                    Sloveniji. V skladu z učnim načrtom so bili poudarki podobni kot v učbeniku za
                    srednje usmerjeno izobraževanje Božiča, Webra in Prunka iz leta 1978, le da so
                    besedila bolj podrobna in v poglavjih o razvoju socialistične Jugoslavije še
                    bolj prepredena s komaj razumljivo terminologijo, kakršna se je v političnem
                    življenju uporabljala v sedemdesetih in osemdesetih letih.</p>
                    <p>Učbenik prinaša tudi
                    nekaj novosti: prvič je denimo omenjeno zajetje domobrancev oz. njihova vrnitev
                    s Koroške v Jugoslavijo: »Izdajalske vojske četnikov, ustašev, hrvaških
                    domobrancev, slovenskih domobrancev in druge so ob nemški kapitulaciji izgubile
                    svojega gospodarja in perspektive. Večina je hotela po vsej sili pobegniti k
                    Angležem in se izmakniti odgovornosti za izdajalsko početje med vojno. Slovenski
                    domobranci so se uspeli prebiti na Koroško, toda Angleži so jih kasneje vrnili
                    Jugoslaviji.«
                <note place="foot" xml:id="ftn50" n="49">
                Marija Kremenšek
                        in Štefan Trojar, <hi rend="italic">Zgodovina 4</hi> (Ljubljana: Državna
                        založba Slovenije, 1984), 139.
            </note>
         Ker je vzporedno s poveličevanjem NOB potekal tudi proces
                    pozabe in zamolčevanja, iz učbenika ne izvemo nič o nadaljnji usodi
                    kolaboracionistov, a jo lahko slutimo. Prvič je bilo kot problem socialistične
                    Jugoslavije in ne več kot zgolj problem predvojne jugoslovanske države
                    predstavljeno tudi nacionalno vprašanje oziroma nacionalizem. Čeprav je bilo
                    nacionalno vprašanje ključno za obstoj večnacionalne Jugoslavije, mu je bilo v
                    učbenikih dotlej namenjenega presenetljivo malo prostora. Kadarkoli so se
                    učbeniki dotaknili mednacionalnih nasprotij v predvojni Jugoslaviji, so bila ta
                    prikazana kot izraz buržoaznih razrednih konfliktov, medtem ko je v povojni
                    Jugoslaviji to vprašanje veljalo za rešeno. Mednacionalni odnosi v socialistični
                    Jugoslaviji so bili v učbenikih dejansko tabuizirani, podobno kot razlike v
                    gospodarski razvitosti, ki so dejansko največkrat sprožale medrepubliške in s
                    tem tudi mednacionalne konflikte, zato je toliko bolj presenetljivo, da je v
                    učbeniku Marije Kremenšek in Štefana Trojarja kot eden od razlogov za
                    mednacionalne napetosti navedena prav neenakomerna gospodarska razvitost
                    države.
                <note place="foot" xml:id="ftn51" n="50">
                Ibid.,
                    194.
            </note>
                Besedilo je sklenjeno z orisom gospodarskih težav, ki so
                    bile v Jugoslaviji v prvi polovici osemdesetih let več kot očitne in so z ukrepi
                    za stabilizacijo gospodarstva močno posegle tudi v vsakdanje življenje ljudi.
                    Zaman pa v učbeniku iščemo podatek, da je leta 1980 umrl Tito ...
            </p>
         <p>Sistematični pregled učnih načrtov in zgodovinskih
                    učbenikov, ki jih je vredno brati tako zaradi tistega, kar je v njih zapisano,
                    kot zaradi tistega, česar v njih ni, ponuja dober vpogled v pouk sodobne
                    zgodovine v slovenskih osnovnih in srednjih šolah v obdobju socializma. Skozi
                    učbeniško naracijo lahko prepoznamo temeljne vrednote, ki jih je šolska
                    zgodovina posredovala mladim generacijam: patriotizem, kolektivizem, socializem
                    in antifašizem. Zgodovinskim učbenikom so bili skupni preobremenjenost s
                    politično faktografijo, posplošene ocene in enostranske, pogosto dogmatične
                    razlage ter politična in ideološka sporočila z namenom zagotovitve legitimnosti
                    komunistični partiji. Jugoslovanski socializem je bil predstavljen kot
                    zgodovinska nujnost, poudarjena je bila vloga komunistične partije, v ospredju
                    učbeniških reprezentacij pa je bil NOB, ki je bil instrumentaliziran kot
                    sredstvo za oblikovanje kolektivne identitete multietnične jugoslovanske družbe
                    in legitimizacijo komunistične oblasti. Pomemben vzgojni cilj šolske zgodovine
                    je bilo tudi utrjevanje bratstva in enotnosti jugoslovanskih narodov, toda ta
                    slogan je ob nenehnem ponavljanju sčasoma zbledel v prazno frazo. Posledica
                    ideologiziranih učbeniških reprezentacij je bil neuravnotežen in selektiven
                    zgodovinski spomin, ki je posredno tlakoval pot kasnejšim političnim
                    manipulacijam in zlorabam zgodovine. V najbolj drastični obliki so se te
                    izrisale ob razpadu Jugoslavije, zlasti v Srbiji in na Hrvaškem, kjer je
                    preteklost, predvsem dogodki med drugo svetovno vojno, postala celo instrument
                    za mobilizacijo k orožju. Pouk zgodovine je bil deležen občasnih kritik
                    zgodovinske stroke že v obdobju socializma, toda brez opaznega učinka v
                    izobraževalni praksi. Glasne kritične razprave o šolski zgodovini so se vrstile
                    zlasti v drugi polovici osemdesetih let, proces preoblikovanja pouka zgodovine
                    pa se je začel šele po menjavi družbenopolitičnega sistema v devetdesetih
                    letih.
            </p>
         </body>
       <back>
           <div type="bibliography">
               <head>Viri in
                   literatura
           </head>
           <list type="unordered">
               <head>Arhivski viri</head>
               <item>
                   SI AS, Arhiv
                   Republike Slovenije:<list type="unordered">
                       <item>SI AS 1589, Centralni komite Zveze
                           komunistov Slovenije.</item>
                   </list>
               </item>
           </list>
           <listBibl>
               <head>
                   <hi rend="bold">Literatura</hi>
               </head>
               <bibl>
                   Đilas, Milovan. »O nacionalni zgodovini kot
                   učnem predmetu.« <hi rend="italic">Komunist</hi> 3, št. 1 (1949): 52–77.</bibl>
               <bibl>Gabrič, Aleš. <hi rend="italic">Šolska reforma 1953–1963</hi>. Ljubljana:
                   Inštitut za novejšo zgodovino, 2006.</bibl>
               <bibl>
                   Gabrič, Aleš. »Šolstvo od reforme do reforme.«
                   V: <hi rend="italic">Slovenska novejša zgodovina 1848–1992</hi>, 1143–47.
                   Ljubljana: Mladinska knjiga in Inštitut za novejšo zgodovino, 2006.</bibl>
               <bibl>Grafenauer, Bogo. »Problematika izrade programa istorije kao obaveznog
                   predmeta zajedničke programske osnove usmerenog obrazovanja u reformiranoj
                   školi.«
                   <hi rend="italic">Pouk zgodovine – Nastava povijesti, </hi>št.
                   1, (1979).</bibl>
               <bibl>Grafenauer, Bogo. »Ob pisanju o slovenskem zgodovinopisju.« <hi rend="italic">Zgodovinski časopis</hi> 47, št. 1 (1993): 117–29.</bibl>
               <bibl>Höpken, Wolfgang. »History Education and Yugoslav (Dis-)Integration.« V:
                   Wolfgang Höpken, ur., <hi rend="italic">Öl ins Feuer? – Oil on Fire?:
                       Schulbücher, ethnische Stereotypen und Gewalt in Südosteuropa – Textbooks,
                       Ethnic Stereotypes and Violence in Southeastern Europe</hi>, 99–124.
                   Hannover: Verlag Hansche Buchhandlung Braunschweig, 1996.</bibl>
               <bibl>Koren, Snježana.
                   <hi rend="italic">Politika povijesti u Jugoslaviji (1945–1960): Komunistička partija Jugoslavije, nastava povijesti, historiografija. </hi>Zagreb:
                   Srednja Europa, 2012.</bibl>
               <bibl>Kosi, Jernej. »Nacionalno zgodovinopisje kot orožje ljudstva: Grafenauerjeva
                   koncepcija slovenske zgodovine.« V: Peter Štih in Žiga Zwitter, ur., <hi rend="italic">O mojstrih in muzi: zgodovinopisje Boga Grafenauerja in Ferda
                       Gestrina</hi>, 60–84. Ljubljana: Slovenska akademija znanosti in umetnosti, 2018.</bibl>
               <bibl>Lilly, Carol S.. <hi rend="italic">Power and Persuasion: Ideology and Rhetoric
                   in Communist Yugoslavia, 1944–1953</hi>. Boulder: Westview Press,
                   2001.</bibl>
               <bibl>Najbar Agičić, Magdalena. <hi rend="italic">U skladu s marksizmom ili
                   činjenicama?: hrvatska historiografija 1945–1960</hi>. Zagreb: Ibis,
                   2013.</bibl>
               <bibl>Orwell, George. <hi rend="italic">1984</hi>. Ljubljana: Mladinska knjiga,
                   1983.</bibl>
               <bibl>Režek, Mateja. <hi rend="italic">Med resničnostjo in iluzijo: slovenska in
                   jugoslovanska politika v desetletju po sporu z Informbirojem,
                   1948–1958</hi>. Ljubljana: Modrijan, 2005. </bibl>
               <bibl>Režek, Mateja. »Nevidna cenzura zgodovinopisja v socializmu.« V: Mateja Režek,
                   ur., <hi rend="italic">Cenzurirano: zgodovina cenzure na Slovenskem od 19.
                       stoletja do danes</hi>, 217–34. Ljubljana: Nova revija, 2010.</bibl>
               <bibl>Režek, Mateja. »Usmerjena preteklost: mehanizmi ideološke in politične
                   'kontaminacije' zgodovinopisja v socialistični Sloveniji in Jugoslaviji
                   (1945–1966).« <hi rend="italic">Acta Histriae</hi> 22, št. 4 (2014):
                   971–92.</bibl>
               <bibl>Tito, Josip Broz. »Politično poročilo.« V: <hi rend="italic">V. kongres
                   Komunistične partije Jugoslavije</hi>, 7–148. Ljubljana: Ljudska pravica,
                   1948.</bibl>
               <bibl>
                   <anchor xml:id="Hlk44277481"/>Vodopivec, Peter. »Politics of History Education
                   in Slovenia and Slovene History Textbooks since 1990.« V: Augusta Dimou, ur.,
                   <hi rend="italic">'Transition' and the Politics of History Education in
                       Southeastern Europe</hi>, 45–90. Göttingen: V&amp;R Unipress, 2009.</bibl>
               <bibl>Ziherl, Boris. »O nekaterih praktičnih in teoretičnih problemih slovenskega
                   zgodovinopisja.« V: Boris Ziherl, <hi rend="italic">Zbrana dela: peta
                       knjiga</hi>, 56–70. Ljubljana: SAZU, 1989.</bibl>
           </listBibl>
           <listBibl>
               <head>Učbeniki</head>
               <bibl>Božič, Branko in Tomaž Weber. <hi rend="italic">Zgodovina za osmi razred</hi>.
                   Ljubljana: Državna založba Slovenije, 1976.</bibl>
               <bibl>Božič, Branko, Tomaž Weber in Janko Prunk. <hi rend="italic">Zgodovina 2</hi>.
                   Ljubljana: Državna založba Slovenije, 1978.</bibl>
               <bibl>Gestrin, Ferdo, Jože Hainz in Metod Mikuž. <hi rend="italic">Zgodovina za
                   VIII. razred osnovne šole</hi>. Ljubljana: Mladinska knjiga, 1958.</bibl>
               <bibl>Kremenšek, Marija in Štefan Trojar, <hi rend="italic">Zgodovina 4</hi>.
                   Ljubljana: Državna založba Slovenije, 1984.</bibl>
               <bibl>Mikuž, Metod. <hi rend="italic">Zgodovina za četrti razred gimnazij</hi>.
                   Ljubljana: Zavod za šolstvo SRS, 1966.</bibl>
               <bibl>Škerl, France. <hi rend="italic">Zgodovina za 8. razred osnovnih šol</hi>.
                   Ljubljana: Zavod za napredek šolstva SRS, 1966.</bibl>
           </listBibl>
               <list type="unordered">
               <head>Učni načrti</head>
               <item>SŠM, Slovenski šolski muzej:<list type="unordered">
                   <item>
                       <hi rend="italic">Gimnazija: gradivo za sestavo
                           predmetnika in učnega načrta</hi>.
                       Ljubljana: Državna založba Slovenije, 1964.</item>
                   <item>
                       <hi rend="italic">Osnovna šola: vsebina
                           vzgojno-izobraževalnega dela</hi>.
                       Ljubljana: Zavod SRS za šolstvo, 1975.</item>
                   <item>
                       <hi rend="italic">Predmetnik in učni načrt za
                           osnovne šole</hi>. Ljubljana: Državna
                       založba Slovenije, 1962.</item>
                   <item>
                       <hi rend="italic">Predmetnik in učni načrti (delovni osnutek): skupna programska osnova v usmerjenem izobraževanju. </hi>Ljubljana: Zavod SRS za šolstvo,
                       1977.</item>
                   <item>
                       <hi rend="italic">Spremembe k učnemu načrtu za
                           gimnazijo za šolsko leto 1946/47</hi>.
                       Ljubljana: Državna založba Slovenije, 1946.</item>
                   <item>
                       <hi rend="italic">Učni načrt za gimnazije,
                           nižje gimnazije in višje razrede sedemletk</hi>. Ljubljana: Ministrstvo za prosveto LRS,
                       1948.</item>
                   <item>
                       <hi rend="italic">Učni načrt za nižje razrede
                           gimnazij in višje razrede osnovnih
                           šol</hi>. Ljubljana: Državna založba Slovenije, 1954. </item>
                   <item>
                       <hi rend="italic">Učni načrt za osnovne šole,
                           nižje razrede sedemletk in višje osnovne šole</hi>. Ljubljana: Ministrstvo za prosveto LRS,
                       1948.</item>
                   <item>
                       <hi rend="italic">Učni načrt za višje razrede
                           gimnazij in klasičnih gimnazij</hi>.
                       Ljubljana: Državna založba Slovenije, 1955.</item>
                   <item>
                       <hi rend="italic">Začasni učni načrt na
                           gimnazijah in klasičnih gimnazijah za šolsko leto 1945–1946</hi>. Ljubljana: Državna založba Slovenije,
                       1945.</item>
                   <item>
                       <hi rend="italic">Začasni učni načrt za osnovne
                           šole</hi>, september 1944.</item>
                   <item>
                       <hi rend="italic">Začasni učni načrt za višje
                           osnovne šole</hi>. Ljubljana: Državna
                       založba Slovenije, 1946.</item>
               </list>
               </item>
           </list></div>
           <div type="summary" xml:lang="en">
               <docAuthor>Mateja Režek</docAuthor>
           <head>
               TEACHING OF CONTEMPORARY HISTORY IN PRIMARY AND SECONDARY SCHOOLS IN SOCIALIST
               SLOVENIA, 1945–1990</head>
           <head>SUMMARY</head>
           <p>The article analyses the teaching of contemporary history
               in the socialist Slovenia/Yugoslavia from the point of view of the political use
               of history as one of the key instruments of legitimising the communist rule. The
               research is based on school curricula and history textbooks as well as on the
               Communist Party’s archival sources and articles written by the leading Party
               ideologists.</p>
           <p>Great political upheavals cause changes in perceptions of the past, or rather constructions of the new collective memory that secures the legitimacy and historical identity of the new order. History was certainly one of the main tools of legitimation of the Yugoslav communist authorities. The key legitimation points were the <hi rend="italic">National Liberation
               Struggle</hi> during World War II, anti-fascism, and the<hi rend="italic"> people’s revolution</hi>. Another important legitimising tenet of the communist authorities was their concept of resolving the national question in Yugoslavia; i.e. the principle of <hi rend="italic">brotherhood and
                   unity</hi>. After the split between the Soviet Union and Yugoslavia in 1948, resistance to Stalin, <hi rend="italic">self-management</hi>, and <hi rend="italic">non-alignment</hi> also entered the historical canon as the specific qualities of the Yugoslav socialism.</p>
           <p>The interest of the Communist Party in education was deeply rooted in its political programme, which anticipated not only the construction of a new state but also the formation of a new socialist society and a new socialist man. A society that broke with tradition, exchanging previous values for new ones, required new schools and a new educational system to assist in building a new identity of society. However, multi-ethnic societies such as Yugoslavia find the creation of a common identity more difficult than ethnically homogeneous societies. It was even more difficult for the socialist Yugoslavia, where the modest common past that existed was burdened by the pre-war ethnic antagonisms and a bloody settling of accounts during World War II. Consequently, the communist authorities were forced to invent a common Yugoslav history upon which the new collective identity could be built. The common <hi rend="italic">National Liberation Struggle </hi>of the Yugoslav peoples during World War II offered a solution that could be associated with the idea of <hi rend="italic">brotherhood and unity </hi>and the <hi rend="italic">people’s
               revolution</hi>. The <hi rend="italic">National Liberation
                   Struggle</hi> was therefore not only a means of legitimising the communist rule but also a means of building a common Yugoslav identity.</p>
           <p>An overview of the curricula and textbooks provides a good insight into the teaching of history in Slovenian schools during socialism. Through textbook narratives, we can easily discern the values conveyed to the young generations: patriotism, collectivism, socialism, and anti-fascism. Vast amounts of political facts, generalisations, one-sided and often dogmatic explanations, as well as political and ideological messages aimed to secure the legitimacy of the Communist Party prevailed in the history textbooks produced during socialism. The past was depicted as a constant progress from the lower to higher forms of social arrangements, from a class-based to a classless society, while socialism was presented as a historical necessity. The leading role of the Communist Party was emphasised even in the descriptions of the interwar period, although it was only a marginal political party at that time. The glorification of the <hi rend="italic">National Liberation Struggle </hi>was placed at the centre of the textbooks as a method of creating a collective identity in the multi-ethnic Yugoslav state and legitimising the communist rule. Another important educational goal of school history was the strengthening of the Yugoslav peoples’ <hi rend="italic">brotherhood and
               unity</hi> – a slogan emptied of meaning through endless repetition. These ideologised textbook representations resulted in an unbalanced and selective historical memory. Already during the period of socialism, history teaching was occasionally criticised by academic historians, but their critiques did not have any significant impact on the educational practice.</p></div>
       </back>
   </text>
</TEI>