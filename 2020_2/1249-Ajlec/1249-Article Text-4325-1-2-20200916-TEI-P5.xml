<?xml version="1.0" encoding="UTF-8"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
             <title>Vloga Unrre pri oskrbi in repatriaciji jugoslovanskih
                 razseljenih oseb v Italiji (1945–1947)
                 <note place="foot" xml:id="ftn2" n="*">
                     Članek je nastal kot del projekta »Begunci –
                     nikoli dokončana zgodba (J6-8249)« in raziskovalnega programa »Slovenska
                     zgodovina (P6-0235)«, ki ju financira ARRS, ter s podporo Fulbrightovega
                     štipendijskega sklada. 
                 </note></title>
            <author>
               <name>
                  <forename>Kornelija</forename>
                  <surname>Ajlec</surname>
                  <roleName>Dr.</roleName>
                  <roleName>izr. prof.</roleName>
                  <affiliation>Oddelek za zgodovino, Filozofska fakulteta, Univerza v Ljubljani</affiliation>
                  <address>
                     <addrLine>Aškerčeva 2</addrLine>
                     <addrLine>SI – 1000 Ljubljana</addrLine>
                  </address>
                  <email>kornelija.ajlec@ff.uni-lj.si</email>
               </name>
            </author>
         </titleStmt>
         <editionStmt>
            <edition>
               <date>2020-08</date>
            </edition>
         </editionStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <address>
                  <addrLine>Privoz 11</addrLine>
                  <addrLine>SI-1000 Ljubljana</addrLine>
               </address>
            </publisher>
            <pubPlace>http://ojs.inz.si/pnz/article/view/1249</pubPlace>
            <date>2020</date>
            <availability status="free">
               <licence>http://creativecommons.org/licenses/by-nc-nd/4.0/</licence>
            </availability>
         </publicationStmt>
         <seriesStmt>
            <title xml:lang="sl">Prispevki za novejšo zgodovino</title>
            <title xml:lang="en">Contributions to Contemporary History</title>
            <biblScope unit="volume">60</biblScope>
            <biblScope unit="issue">2</biblScope>
            <idno type="ISSN">2463-7807</idno>
         </seriesStmt>
         <sourceDesc>
            <p>No source, born digital.</p>
         </sourceDesc>
      </fileDesc>
      <encodingDesc>
         <projectDesc xml:lang="en">
            <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
            <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
         </projectDesc>
         <projectDesc xml:lang="sl">
            <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
            <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
         </projectDesc>
      </encodingDesc>
      <profileDesc>
         <langUsage>
            <language ident="sl"/>
            <language ident="en"/>
         </langUsage>
         <textClass>
            <keywords xml:lang="en">
               <term>refugees</term>
               <term>Italy</term>
               <term>Yugoslavia</term>
               <term>UNRRA</term>
               <term>repatriation</term>
            </keywords>
            <keywords xml:lang="sl">
               <term>begunci</term>
               <term>Italija</term>
               <term>Jugoslavija</term>
               <term>UNRRA</term>
               <term>repatriacija</term>
            </keywords>
         </textClass>
      </profileDesc>
      <revisionDesc>
         <listChange>
            <change>
               <date>2020-10-09</date>
               <name>Neja Blaj Hribar</name>
               <desc>Pretvorba iz DOCX v TEI, dodatno kodiranje</desc>
            </change>
         </listChange>
      </revisionDesc>
   </teiHeader>
   <text>
      <front>
         <docAuthor>Kornelija Ajlec<note place="foot" xml:id="ftn1" n="1">
               <hi rend="bold">Dr., izr. prof., Oddelek za zgodovino, Filozofska fakulteta, Univerza v Ljubljani, Aškerčeva 2, SI-1000 Ljubljana; </hi>
               <ref target="mailto:kornelija.ajlec@ff.uni-lj.si">
                  <hi rend="bold">kornelija.ajlec@ff.uni-lj.si</hi>
               </ref>
            </note>
         </docAuthor>
          <docImprint>
              <idno type="cobissType">Cobiss tip: 1.01</idno>
          </docImprint>
          <div type="abstract">
              <head>IZVLEČEK</head>
              <p>
                  <hi rend="italic">S kritično analizo arhivskih virov, ki jih
                      hrani Arhiv Organizacije združenih narodov v New Yorku, in s pomočjo literature
                      članek prikazuje preskrbo in repatriacijo jugoslovanskih razseljenih oseb iz
                      Italije v Jugoslavijo ob posredniški pomoči Uprave združenih narodov za pomoč in
                      obnovo</hi>
                  –<hi rend="italic"> UNRRA (United Nations Relief and Rehabilitation Administration). Jugoslavija je zahtevala repatriacijo razseljenih oseb neposredno po koncu spopadov, a mnoge so se vračale še v letih 1946 in 1947, precejšnje število pa je emigriralo v tretje države.</hi>
              </p>
              <p>
                  <hi rend="italic">Ključne besede: begunci, Italija,
                      Jugoslavija, UNRRA, repatriacija</hi>
              </p>
          </div>
          <div type="abstract" xml:lang="en">
              <head>ABSTRACT</head>
              <head>THE ROLE OF UNRRA IN SUPPLYING AND REPATRIATING THE YUGOSLAVIANS DISPLACED IN ITALY (1945–1947)</head>
              <p>
                  <hi rend="italic">Through a critical analysis of the relevant
                      literature and archival sources kept in the Archives of the United Nations in
                      New York, the article outlines the provision of supplies and repatriation of the
                      displaced Yugoslavs from Italy back to Yugoslavia with the mediation assistance
                      of the United Nations Relief and Rehabilitation Administration (UNRRA).
                      Immediately after the end of the war, Yugoslavia demanded the repatriation of
                      the displaced persons. However, people kept returning until as late as 1946 and
                      1947, while many of them emigrated to other countries.</hi>
              </p>
              <p>
                  <hi rend="italic">Keywords: refugees, Italy, Yugoslavia,
                      UNRRA, repatriation</hi>
              </p>
          </div>
      </front>
      <body>
         <div><head>Uvod</head>
         <p>Ob ustanovnem kongresu Uprave združenih narodov za pomoč
                    in obnovo (United Nations Relief and Rehabilitation Administration – UNRRA) so
                    se države ustanoviteljice, med njimi tudi Jugoslavija, posvečale vprašanjem
                    repatriacije razseljenih oseb.
                <note place="foot" xml:id="ftn3" n="1">
                Poenoten izraz »razseljene osebe« v času druge svetovne vojne prvi uporabljajo v SHAEF (Supreme Headquarters Allied Expeditionary Force). Med razseljene osebe uvrstijo evakuirance, vojaške ali politične begunce, politične ujetnike, prisilne ali prostovoljne delavce, prisilne delavce v nacistični organizaciji Todt in prisilne mobilizirance v nemško ali italijansko vojsko, pregnance, nasilno preseljene in naseljene osebe, internirance, nekdanje vojne ujetnike in osebe brez državljanstva. Več v Mark Wyman,
                        <hi rend="italic">DPs. Europe’s Displaced Persons,
                            1945–51</hi> (Ithaca, Cornell: University Press, 1998), 25.
            </note>
                Med prvim zasedanjem Unrrinega sveta v Atlantic Cityju
                    januarja 1944 je bila sprejeta Resolucija št. 10, ki je določala obveznosti
                    Unrre do beguncev ali, če uporabimo izraz, ki se je tedaj začel uveljavljati,
                    razseljenih oseb. V njej je bilo med drugim zapisano, da bo UNRRA glavna
                    izvajalka repatriacijskih procesov ob pomoči držav gostiteljic in držav
                    sprejemnic.
                <note place="foot" xml:id="ftn4" n="2">
               
                  <hi rend="italic">A compilation of the Resolutions on Policy. First and
                            second sessions of the UNRRA council</hi>, <hi rend="italic">2,
                            Resolutions on Policy</hi> (Washington D. C.: United Nations Relief and
                        Rehabilitation Administration, 1944), 21–23. Dostopno na: Hathitrust.org,
                            <ref target="https://hdl.handle.net/2027/mdp.39015063799061">https://hdl.handle.net/2027/mdp.39015063799061</ref>, pridobljeno
                        avgusta 2020. 
            </note>
                S podpisom sporazuma med Unrro in Italijo marca 1945, s
                    katerim je bila ustanovljena Unrrina italijanska misija, je k resoluciji
                    pristopila tudi italijanska vlada.
                <note place="foot" xml:id="ftn5" n="3">
                George Woodbridge,
                            <hi rend="italic">UNRRA. The History of the United Nations Relief and
                            Rehabilitation Administration</hi>, <hi rend="italic">3</hi> (New York:
                        Columbia University Press, 1950), 296.
            </note>
         </p>
         <p>Ker pa je ustanovni sporazum Unrre podpisal predstavnik
                    jugoslovanske begunske vlade kralja Petra II., se je morala k resoluciji zaradi
                    političnih sprememb neposredno po koncu vojne zavezati tudi nova vlada
                    Jugoslavije pod vodstvom Josipa Broza Tita. Ob ustanovitvi Unrrine jugoslovanske
                    misije marca 1945 je bil tako podpisan tudi dvostranski sporazum med
                    Demokratično federativno Jugoslavijo (DFJ) in Unrro.
                <note place="foot" xml:id="ftn6" n="4">
                Več o podpisu
                        sporazuma z vlado DFJ in ustanovitvi Unrrine jugoslovanske misije Kornelija
                        Ajlec, »UNRRA v Jugoslaviji in Sloveniji,«
                        <hi rend="italic">Prispevki za novejšo zgodovino 53, </hi>št.
                        2 (2013): 79–99.
            </note>
                Z ustanovitvijo jugoslovanske misije je nastala tudi <hi rend="italic">državna komisija vojnih ujetnikov, prisilno
                    odpeljanih delavcev, obsojencev in drugih, ki jih je okupator odpeljal iz
                    Jugoslavije</hi>. Komisija je delovala v okviru
                    Ministrstva za socialno politiko DFJ, njen izvršni odbor pa so sestavljale
                    jugoslovanske delegacije za repatriacijo iz tujine pri jugoslovanskih
                    predstavništvih v tujini.<note place="foot" xml:id="ftn7" n="5">
                Tatjana Čepič, »Oris poteka repatriacije v letu 1945,«
                            <hi rend="italic">Kronika</hi>, 33, št. 2-3 (1985): 232–36. Jure Gombač,
                        »K politiki povratnih migracij po drugi svetovni vojni,« v: <hi rend="italic">Spet doma? Povratne migracije med politiko, prakso in
                            teorijo,</hi> ur. Marina Lukšič Hacin (Ljubljana, Založba ZRC, 2006),
                        16.
            </note> Jugoslovanske delegacije v tujini so imele številne naloge, povezane z razseljenimi osebami in repatriacijo. Med drugim so morale ščititi interese Jugoslavije, po jugoslovanskih vojaških misijah so morale vzdrževati zvezo z zavezniškimi vojnimi oblastmi, z jugoslovanskimi konzularnimi predstavništvi so morale reševati vprašanja ugotavljanja nacionalne pripadnosti repatriirancev in preverjati njihove dokumente, pravočasno obveščati štabe za repatriacijo o prihodu repatriacijskih konvojev, v soglasju z Unrro in zvezniškimi vojnimi oblastmi so vodile notranjo organizacijo taborišč in njihovih odborov, dvakrat mesečno pa so pošiljale poročila državni komisiji o svojem delu, stanju v taboriščih in gibanju repatriirancev.
                <note place="foot" xml:id="ftn8" n="6">
                Gombač, »K politiki
                        povratnih migracij,« 16.
            </note>
                Pravilnik državne komisije je tudi jasno določal, kdo so
                    repatriiranci. To so bili jugoslovanski državljani, ki so se ob osvoboditvi
                    nahajali v tujini zaradi posledic vojne kot vojaki nekdanje kraljevine
                    Jugoslavije v nemškem in italijanskem ujetništvu, prisilno odpeljani delavci,
                    politični pregnanci, vse prebivalstvo, ki je bilo pregnano s svojih domov, in
                    vsi tisti, ki so bili prisiljeni oditi na delo v Nemčijo ali na področja, ki jih
                    je okupirala Nemčija.
                <note place="foot" xml:id="ftn9" n="7">
                Čepič, »Oris poteka
                        repatriacije v letu 1945,« 232.
            </note>
         </p>
         <p>Ocenjuje se, da je bilo 30. septembra 1945 med
                    razseljenimi osebami več kot 100.000 Jugoslovanov.<note place="foot" xml:id="ftn10" n="8">
               
                        Malcolm J. Proudfoot, <hi rend="italic">European Refugees 1939</hi>–<hi rend="italic">1952. A Study in Forced Population Movement</hi>, (Evanston: Northwestern University Press,
                            1956), 238–39.
                    
            </note> Decembra tega leta je UNRRA skrbela za skupno 41.000 posameznikov jugoslovanske narodnosti, medtem ko je do junija 1947 število padlo na 17.000.<note place="foot" xml:id="ftn11" n="9">
                Woodbridge, <hi rend="italic">UNRRA</hi>, 423.
            </note> A podatki o oskrbi Unrre ne obsegajo celega števila razseljenih oseb jugoslovanske narodnosti, zato moramo nekoliko bolj natančno statistiko iskati drugje. Medvladni odbor za begunce (Intergovernmental Committee for Refugees – IGCR)
                <note place="foot" xml:id="ftn12" n="10">
                IGCR je bil ustanovljen na evianski konferenci, ki je potekala od 6. do 15. julija 1938 v francoskem Evianu. Njegovo delovanje se je med drugim dotikalo beguncev, ki so zapustili svojo državo, a se še niso stalno naselili v drugi državi. Kasnejša literatura ga ni ocenjevala kot posebno uspešnega. Več: <hi rend="italic">Decisions taken at the Evian
                            Conference on Jewish Refugees, July 1938</hi>, Yad Vashem The World Holocaust Remembrance Center, pridobljeno
                            avgusta 2020,
                        <ref target="https://www.yadvashem.org/docs/evian-conference-decisions.html">https://www.yadvashem.org/docs/evian-conference-decisions.html</ref>. Ronnie S. Landau, <hi rend="italic">The Nazi Holocaust. It's History
                            and Meaning</hi> (New York: I. B. Tauris, 2006), 137. Jacques Vernant, 
                        <hi rend="italic">The Refugee in the Post-War
                            World</hi>, (New Haven: Yale University Press, 1956), 27. 
                    
            </note>
                je ocenil, da je bilo maja 1946 v zahodni Evropi 130.000
                    razseljenih Jugoslovanov, kar 125.000 od teh naj se ne bi želelo vrniti v
                    domovino.<note place="foot" xml:id="ftn13" n="11">
               
                        Vernant, <hi rend="italic">The Refugee in the Post-War World</hi>,
                    88.
            </note>
                Velik del teh razseljenih oseb predstavljajo tisti, ki so
                    migrirali šele po vojni, precejšen delež pa odpade na tiste, ki se še niso
                    vrnili domov. Pot konfinirancev, internirancev, zapornikov in beguncev iz
                    Jugoslavije v Italiji je bila zapletena in dolga. Med njimi so le begunci prišli
                    v Italijo šele po njeni kapitulaciji in le povojni politični pribežniki po
                    osvoboditvi Jugoslavije. Vsi ostali so se v Italiji nastanili že pred vojno ali
                    v prvih letih vojne.
            </p>
         </div>
            <div><head>Taborišča v Italiji</head>
         
         <p>S kapitulacijo Italije in prodiranjem zaveznikov proti
                    severu Apeninskega polotoka so slednji osvobajali tudi številne konfinirance in
                    zapornike. Osvobojence so zavezniki najprej zadržali na krajih osvoboditve, nato
                    pa so za njih začeli ustanavljati številna begunska taborišča, med katerimi sta
                    verjetno bolj znani Cinecitta pri Rimu in Ferramonti di Tarso v Kalabriji. V
                    Apuliji so ustanovili tri večja nastanitvena taborišča, kjer so večinski delež
                    vsaj do prve polovice leta 1945 predstavljali Jugoslovani, in sicer Santa Maria
                    al Bagno, Santa Maria di Leuca in Santa Cesarea. V podporo so delovala še manjša
                    prehodna taborišča, kot sta bili Carbonara pri Bariju in Tuturano južno od
                    Brindisija. S pomočjo teh taborišč je v letih 1944 in 1945 iskalo pot na varno
                    skoraj 40.000 dalmatinskih beguncev in drugih Jugoslovanov. Večji del je
                    nadaljeval pot v podobna begunska taborišča v Egiptu, približno 7.000 pa jih je
                    ostalo v Italiji do repatriacije v prvi polovici leta 1945.
                <note place="foot" xml:id="ftn14" n="12">
                Več Kornelija
                        Ajlec, <hi rend="italic">Odnosi med begunci iz Jugoslavije in Unrro v Egiptu
                            v letih 1943–1946</hi>: <hi rend="italic">doktorska disertacija</hi>
                        (Ljubljana: Filozofska fakulteta,
                2013).
            </note> Že ob prihodu prvih dalmatinskih beguncev v prehodno taborišče Carbonara so se ti tam srečali s številnimi osvobojenci, ki so zaveznike prosili, da jim omogočijo pridružitev Narodnoosvobodilni vojski Jugoslavije (NOVJ). V Bariju, kjer je od oktobra 1943 domovala vojaška misija NOVJ, so kmalu ustanovili prve prekomorske brigade, s katerimi so se ti osvobojenci vrnili v domovino.</p>
         <p>Omenjena taborišča so bila prizorišče številnih ideoloških
                    sporov med podporniki kralja Petra II. in njegove begunske vlade ter podporniki
                    partizanov in nove porajajoče se komunistično usmerjene Titove Jugoslavije.
                    Osvobojenci in razseljene osebe so se delili na rojaliste in partizane. Največ
                    pritožb je prihajalo od partizanov, kjer so govorili o t. i. »četniški
                    reakciji«, kot so v dokumentih in spominski literaturi poimenovali novačenje
                    osvobojencev in beguncev v vrste kraljeve vojske v begunstvu. Prav tako so se
                    privrženci partizanov pritoževali, da imajo rojalisti v primerjavi z njimi večje
                    ugodnosti v begunskih taboriščih. Ko je zavezniška vojska, pretežno britanska,
                    marca 1945 prepustila administracijo taborišč Unrri, so ti ideološki spori ves
                    čas spremljali njeno delovanje v navezavi z jugoslovanskimi razseljenimi
                    osebami, ki je bilo glede na že omenjeno Resolucijo št. 10 v precejšni meri
                    usmerjeno v njihovo repatriacijo.<note place="foot" xml:id="ftn15" n="13">
                Kornelija Ajlec, »Jugoslovanski begunci v Egiptu
                        in njihova politična opredeljenost 1943–1946,« <hi rend="italic">Zgodovinski
                            časopis</hi>, 167, št. 3-4 (2013): 147–62.
            </note>
         </p></div>
         <div><head>Vrnitev v domovino?
         </head>
         <p>Po številnih ideoloških zapletih je bilo pričakovati, da
                    se v Jugoslavijo ne bodo vrnile vse razseljene osebe. Večina tistih razseljenih
                    oseb, ki so ostale v Italiji, je bila že prej ločena od podpornikov nove vlade,
                    saj je štab zavezniške vojske na Bližnjem vzhodu (Allied Force Head Quarters
                    AFHQ in the Middle East) že 10. novembra 1943 predlagal, da bi gibanje
                    jugoslovanskih osvobojencev in kasneje evakuiranih beguncev omejili na
                    taborišča, tu pa bi podpornike kraljeve begunske vlade in partizanov ločili. To
                    je bilo sicer težje udejanjiti, kljub temu pa so večino podpornikov kraljeve
                    vlade vendarle ločili in jih namestili predvsem v taborišče Arnesano pa tudi v
                    druga manjša taborišča v bližini Lecceja ter v taborišče Pisticci v provinci
                    Matera.
                <note place="foot" xml:id="ftn16" n="14">
                Charles R. S. Harris, <hi rend="italic">Allied Military Administration of
                            Italy
                        1943–1945</hi> (London: Her Majesties Stationary Office, 1957), 439.
            </note>
                Večji del razseljenih oseb, ki so podpirale novo
                    komunistično vlado, se je vrnil v Jugoslavijo že v prvih mesecih po osvoboditvi.
                    V predele južnega Jadrana so se begunci vračali že jeseni in pozimi leta 1944, v
                    preostale dele države pa spomladi in poleti 1945. Politično nevtralni ali
                    odkriti podporniki begunske vlade so se spoprijemali z resnimi dilemami, ki so
                    bile ključne za njihovo prihodnost; ali naj se vrnejo v Jugoslavijo in se
                    soočijo s preganjanjem zaradi svoje podpore kralju ter splošnim
                    pomanjkanjem.
                <note place="foot" xml:id="ftn17" n="15">
                Pomanjkanje je
                        bilo del evropskega povojnega vsakdanjika, vendar so bili nekateri predeli
                        Jugoslavije še posebej hudo prizadeti. Jugoslavija je tako postala ena izmed
                        večjih prejemnic Unrrine pomoči. Več o gospodarskem stanju v Jugoslaviji in
                        Unrrini pomoči v Ajlec, »UNRRA and its Arrival in Yugoslavia, 1944–1945«;
                        Kornelija Ajlec, »UNRRA v Jugoslaviji in Sloveniji,« <hi rend="italic">Prispevki za novejšo zgodovino</hi>, 53, št. 2 (2013):
                    79–99.
            </note>
         </p>
         <p>Vodstvo nove komunistične jugoslovanske vlade je dalo
                    omahujočim beguncem jasno vedeti, da se morajo vrniti v domovino z
                    evakuacijskimi konvoji, saj se kasneje morda ne bodo smeli nikoli več vrniti v
                    Jugoslavijo.<note place="foot" xml:id="ftn18" n="16">
                Howard Wriggins, <hi rend="italic">Picking up the
                            Pieces from Portugal to Palestine. Quaker Refugee Relief in World War
                            II. A Memoir</hi> (Lanham: University Press of America, 2004),
                    102.
            </note>
                Unrrini dokumenti omenjajo, da je Jugoslavija dala
                    beguncem ultimat za vrnitev do 15. januarja 1945, sicer je obstajala nevarnost,
                    da bodo izgubili državljanstvo.<note place="foot" xml:id="ftn19" n="17">
                UNA, IM, S-1459-0000-0098, Yugoslav Displaced Persons
                        1944–1949, UNRRA Inter-Office Memo, 21 12. 1944.
            </note>
                Ta datum so kasneje sicer prestavili, saj se je zadnji konvoj na dalmatinsko obalo vrnil skoraj dva meseca po omenjenem datumu. Je pa vlada Federativne ljudske republike Jugoslavije (FLRJ) leta 1946 sprejela <hi rend="italic">Zakon o prenosu sovražnikovega premoženja v
                    državno last in o sekvestaciji premoženja odsotnih oseb</hi>, ki je v 2. členu eksplicitno navajal, da se »premoženje
                    državljanov FLRJ, ki bivajo v inozemstvu, pa se niso odzvali pozivu, naj se
                    vrnejo v domovino v roku, ki ga določa zakon /…/ sme do odločbe o zaplembi /…/
                    dati pod sekvester države ali zanj uporabiti kako drugo sredstvo zavarovanja po
                    zakonu o zaplembi in o izvajanju zaplembe«. Edina izjema, ki jo je zakon v tem
                    členu dovoljeval, je bil prenos dela premoženja v last bližnjega sorodstva, v
                    obsegu, ki je »zadoščal za primerno preživetje«.<note place="foot" xml:id="ftn20" n="18">
               
                  <hi rend="italic">Uradni list FLRJ</hi>, št. 63, 6. 8. 1946,
                    749–50.
            </note>
                Izguba imetja in kmalu zatem tudi državljanstva sta bila
                    torej zadostna razloga, da se je večina preostalih razseljenih oseb v Italiji
                    končno odločila emigrirati v tretje države.
            </p>
         <p>Dokler pa njihova emigracija ni bila urejena, so bili še
                    naprej v oskrbi zaveznikov, ki so ponovno odprli vprašanje skrbi za razseljene
                    osebe. Unrrina italijanska misija je pričakovala, da bo morala po uradnemu
                    začetku svojega delovanja marca 1945 prevzeti skrb za tiste razseljene osebe, ki
                    se ne bodo želele vrniti v domovino. Iz internega memoranduma je razvidno, da so
                    že decembra 1944 predlagali pripravo načrta preskrbe teh oseb. Jugoslovanske
                    razseljene osebe so razdelili v tri skupine: na tiste, ki so zapustile
                    Jugoslavijo zaradi nestrinjanja z novo politično ureditvijo, na nekdanje
                    pripadnike kraljeve vojske in na jugoslovanske Jude, ki naj bi jih bilo takrat v
                    Santa Marii al Bagno med 500 in 600. Vojska je predlagala, da za vse skupine še
                    naprej skrbijo v okviru taborišč.
                <note place="foot" xml:id="ftn21" n="19">
                UNA, IM,
                        S-1459-0000-0098, Yugoslav Displaced Persons 1944–1949, UNRRA Inter-Office
                        memo, 21. 12. 1944.
            </note>
                Predstavniki Unrre so se skušali pri postopanju z rojalističnimi in neopredeljenimi razseljenimi osebami v večji meri zaščititi pri nadrejenih v Washingtonu. Obča politična situacija je bila namreč vedno bolj zapletena, prepad med jugoslovanskimi političnimi strujami pa vedno globlji. </p></div>
         <div><head>Dodeljevanje finančne pomoči</head>
         <p>Okoli 3.000 jugoslovanskih državljanov je v tem času
                    živelo izven taborišč. Med njimi jih je 2.500 potrebovalo finančno pomoč. Vendar
                    pa je marca 1945 od Zavezniške finančne agencije (Allied Financial Agency) to
                    pomoč v Italiji dobivalo le 44 Jugoslovanov. Preostali pomoči potrebni niso
                    prejeli nikakršne pomoči od novembra 1944 naprej, ko je prenehala delovati t. i.
                    »jugoslovanska kraljeva misija« (Royal Yugoslav Mission). Tudi zaradi nenadnega
                    izpada finančne pomoči so zavezniki ustanovili Zavezniško finančno agencijo, da
                    bi pomagali vsem razseljenim državljanom zavezniških držav. Pomoč so delili s
                    pomočjo vladnih delegatov v zavezniškem Posvetovalnem svetu za Italijo (Advisory
                    Council for Italy). V svetu so bili predstavniki tistih narodov, katerih
                    državljani so se nahajali v Italiji kot begunci. Posvetovalni svet za Italijo je
                    tesno sodeloval tudi z Unrro, sicer pa je deloval pod okriljem Zavezniškega
                    nadzornega sveta. Nova jugoslovanska vlada je v svet imenovala dr. Slovena
                    Smodlako. Ta je vsak mesec odobril spisek državljanov, za katere je menil, da
                    potrebujejo pomoč, in višino zneska, ki so jim ga podelili. Zavezniški nadzorni
                    svet je nato poskrbel za izplačilo pomoči preko Banke Italije (Bank of Italy),
                    prejemniki pa so se ob prejemu pomoči s podpisom zavezali, da bodo znesek nekoč
                    tudi vrnili. Porok za povračilo denarja je bila jugoslovanska vlada, zato je
                    imela tudi pravico, da je zavrnila prosilce za pomoč. Ker pa je Smodlako
                    nastavila nova vlada, so se v Unrri zbali, da bo ta odobril podporo le tistim
                    posameznikom, ki so podpirali novo vlado. Vsi sumi Unrrinih predstavnikov so
                    dejansko temeljili na precej resnih indicih. Jugoslovanska delegacija v Bariju
                    je namreč januarja 1945 odobrila le 15 odstotkov količine mesečnih podpor
                    beguncem kot mesec poprej. Še več, v memorandumu so zapisali, da do podpore niso
                    upravičeni:
                <note place="foot" xml:id="ftn22" n="20">
                UNA, IM, S-1459-0000-0098, Yugoslav Displaced Persons 1944–1949, Financial Assistance for Yugoslavs. Confidential, 13. 1. 1945.
                    
            </note>
         </p>
         <list type="ordered">
            <item>zdravi moški, ki so zmožni služenja vojske, a so se
                        uprli služenju v NOVJ;</item>
            <item>osebe, ki so zavrnile možnost, da bi se vrnile v
                        Jugoslavijo.</item>
         </list>
         <p>Poleg tega je Smodlaka vedno znova ponavljal stališče nove
                    jugoslovanske vlade, da je predstavnik vseh Jugoslovanov v Italiji, čeprav so
                    podporniki kralja in njegove vlade izjavili, da v državi ni več njihovega
                    predstavnika. Če bi obveljala trditev razseljenih oseb, bi to pomenilo, da bi
                    odločbe za podporo začeli dobivati od zaveznikov. IGCR je namreč pooblastil
                    zavezniško poveljstvo, da lahko samo dodeli pomoč tistim, za katere meni, da jo
                    potrebujejo, vendar nimajo svojega predstavnika v Italiji. Ker pa je bila nova
                    povojna jugoslovanska vlada mednarodno priznana predstavnica Jugoslavije,
                    zavezniki tega pooblastila niso mogli uveljaviti, Smodlaka pa je imel še naprej
                    diskrecijsko pravico pri dodeljevanju podpor. V nasprotju s pooblastilom IGCR pa
                    se je UNRRA zavezala, da bo pomagala vsem državljanom držav zaveznic, ne glede
                    na njihovo politično zavezo ali druge okoliščine. V to zavezo so bili vključeni
                    tudi tisti Jugoslovani, ki jim je jugoslovanski delegat odrekel pomoč. A še
                    preden so lahko Unrrini predstavniki nacionalnim delegatom predstavili Unrrin
                    načrt, je Smodlaka 18. marca 1944 v pismu direktorju Unrrine italijanske misije
                    S[purgeonu] M[iltonu] Keenyju prvič zapisal, da UNRRA ne sme dajati pomoči
                    nobenemu jugoslovanskemu državljanu brez njegove izrecne privolitve. Keeny se je
                    po tem strogo izraženem stališču podal na diplomatsko misijo, da bi čim prej
                    razrešili to vprašanje. Po nasvet se je obrnil na direktorja Unrrine Evropske
                    regionalne pisarne (European Regional Office) Roberta G. A. Jacksona, na
                    osebnega predstavnika generalnega direktorja Unrre (Personal representative of
                    the Director General) Roya Hedricksona in na načelnika Pisarne za evropske
                    misije (Office of European Mission Affairs) Georga Xanthakyja. Na skupnem
                    sestanku 1. aprila 1945 so se dogovorili, da bodo z nastalo situacijo seznanili
                    sedež Unrre v Washingtonu in direktorja Unrrine jugoslovanske misije Mihaila
                    Sergejčika. Istočasno so seznanili tudi ameriškega in britanskega veleposlanika
                    v Italiji Alexandra Kirka in sira Noela Charlesa, v upanju, da bosta osebno
                    posredovala pri Smodlaki in ga zaprosila, da umakne stališča, izrečena v pismu
                    18. marca. Vendar pa je veleposlanik Kirk obvestil Keenyja, da pri Smodlaki ne
                    bo interveniral in da naj vsa pogajanja tečejo preko Unrrinega direktorata v
                    Washingtonu.
                <note place="foot" xml:id="ftn23" n="21">
                UNA, IM,
                        S-1459-0000-0098, Yugoslav Displaced Persons 1944–1949, Memorandum on the
                        Yugoslav Situation in Italy, 6. 4. 1945, 1–3.
            </note>
         </p>
         <p>Smodlaka se je odločno uprl vsem poskusom italijanske
                    misije, da bi nediskriminatorno pomagala vsem Jugoslovanom. V pismu Keenyju 2.
                    aprila 1945 je ponovil, da UNRRA glede jugoslovanskih beguncev ne sme delovati
                    brez njegovega privoljenja, torej privoljenja jugoslovanskega
                    delegata.<note place="foot" xml:id="ftn24" n="22">
               
                        UNA, IM, S-1459-0000-0098, Yugoslav Displaced Persons 1944–1949, Pismo
                        Slovena Smodlake direktorju Unrrine italijanske misije S. M. Keenyju, 2. 4.
                        1945.
            </note>
                A še istega dne je Keeny dobil obvestilo glavnega
                    poverjenika Zavezniškega nadzornega sveta, ki je Smodlaki sporočil, da mora
                    vrhovno poveljstvo pomagati vsem jugoslovanskim državljanom, saj se od njega
                    terja netoleranca do diskriminacije na podlagi politične pripadnosti.
                <note place="foot" xml:id="ftn25" n="23">
                UNA, IM,
                        S-1459-0000-0098, Yugoslav Displaced Persons 1944–1949, Memorandum on the
                        Yugoslav Situation in Italy, 6. 4. 1945, 3.
            </note>
                Keenyju je izrekel podporo tudi direktor Unrrine evropske
                    regionalne pisarne, Roy Hendrickson. V pismu je dal prednost Unrrinemu
                    poslanstvu glede nudenja pomoči vsem razseljencem, ki so državljani držav
                    Združenih narodov, torej zaveznic, med katerimi je tudi Jugoslavija. Pri tem je
                    Hendrickson izrecno poudaril, da je UNRRA dolžna poskrbeti tudi za vse tiste, za
                    katere glede na njene sporazume sicer ni pooblaščena skrbeti. Pri kršitvi
                    sporazumov je Hendrickson naložil Keenyju, naj smatra tiste begunce oz.
                    razseljene osebe, ki jim lastna država odreče preskrbo, kot osebe brez države.
                    To je pomenilo, da jih je UNRRA smatrala kot apatride, za katere pa je bila
                    pooblaščena skrbeti. Poudaril je še, da mora UNRRA iz humanitarnih razlogov
                    občasno prekršiti nekatere sporazume, vsaj dokler se ne razjasni status teh
                    razseljenih oseb.
                <note place="foot" xml:id="ftn26" n="24">
                UNA, IM,
                        S-1459-0000-0098, Yugoslav Displaced Persons 1944–1949, Jugoslav D.Ps, Pismo
                        Hendricksona Keenyju, 5. 4. 1945.
            </note>
                Kako se je cela situacija s podeljevanjem podpore
                    zaključila, iz zbranih dokumentov žal ni znano. Očitno pa je UNRRA uveljavila
                    Hendricksonov napotek in poskrbela za preskrbo vseh razseljenih oseb – tistih,
                    ki so bile še vedno nastanjene v taboriščih, in tudi tistih, ki so živele izven
                    taborišč. Je pa morala pri uveljavljanju humanitarne pomoči jugoslovanskim
                    razseljenim osebam v Italiji postopati zelo previdno, saj ni smelo priti do
                    večjega konflikta med Unrro in jugoslovansko vlado. Če bi se odnosi med
                    organizacijo in Jugoslavijo zaostrili, bi lahko jugoslovanska vlada otežila delo
                    Unrrine jugoslovanske misije, kar bi imelo katastrofalne humanitarne posledice v
                    Jugoslaviji.
                <note place="foot" xml:id="ftn27" n="25">
                UNA, IM,
                        S-1461-0000-0027, Cables – to and from Yugoslavia Mission 1944–1949,
                        Telegram jugoslovanske misije italijanski misiji, 9. 5. 1945.
            </note>
                UNRRA je morala biti čim bolj taktna in diplomatska.
            </p>
         <p>Nesoglasja pa se niso vrstila le na terenu v Italiji, kjer je jugoslovanska vlada z metodami, ki jih je uporabljal dr. Smodlaka, poskušala prisiliti jugoslovanske razseljene osebe, da bi se vrnile v domovino. Vrnitev jugoslovanskih razseljenih oseb je skušala doseči tudi na najvišji ravni diplomacije. Na zasedanju 
                <hi rend="italic">posebnega komiteja za begunce in razseljene
                    osebe</hi> (Special Committee on Refugees and Displaced Persons) Organizacije združenih narodov (OZN) 8. februarja 1946 je jugoslovanski predstavnik dr. Aleš Bebler zahteval, da OZN prepove vso propagando v taboriščih pod neposredno upravo organizacije in njenih članic – torej tudi Unrre –, da naj se razseljene osebe ne vračajo v domovino. Ob predlogu je napadel tudi uprave begunskih taborišč v Nemčiji, Avstriji in Italiji,
                <note place="foot" xml:id="ftn28" n="26">
                Pridobljeni viri
                        žal ne ponujajo poimenskega spiska taborišč.
            </note> saj naj bi v njih taboriščno osebje s fizično silo preprečevalo repatriacijo razseljenih oseb. V pisnem odgovoru je takratni direktor Unrre, Herbert Lehman, zavrnil vse obtožbe dr. Beblerja in pojasnil, da 22 izmed 30 taborišč, ki jih je dr. Bebler omenjal v govoru, sploh ne obstaja. Hkrati pa je pojasnil, da je UNRRA v ostalih taboriščih dejansko delila informacije o političnem stanju in stanju preskrbe v izvornih državah razseljenih oseb, da so se te lahko samostojno in po svoji volji odločale za repatriacijo ali emigracijo v tretje države. Predlog dr. Beblerja je izzval široko in več dni dolgo debato o individualni svobodi odločanja razseljenih oseb. V debati sta se med drugim aktivno opredelila predstavnik Sovjetske zveze Amazasp Arutiunian in Eleanor Roosevelt, ki je predsedovala
                <hi rend="italic">Komisiji OZN za človekove pravice</hi>. Sovjetski predstavnik se je postavil na stran
                    Jugoslavije in predlagal, da bi bila edina dovoljena propaganda tista, ki
                    prihaja iz izvornih držav. Eleanor Roosevelt pa je zagovarjala čim bolj široko
                    informiranost in stopnjo individualnega odločanja. Predlog Jugoslavije je bil
                    nazadnje zavrnjen, komite pa je Generalni skupščini OZN predlagal, da se zavzema
                    za svobodno odločanje razseljenih oseb glede repatriacije.
                <note place="foot" xml:id="ftn29" n="27">
                Vernant, <hi rend="italic">The Refugee in the Post-War World</hi>, 71–72,
                    76.
            </note>
         </p></div>
         <div><head>Nov val razseljenih oseb</head>
         <p>V letu 1946 se je število jugoslovanskih razseljenih oseb
                    v Italiji še povečalo, saj je bilo število prebežnikov čez
                    jugoslovansko-italijansko mejo vedno večje. Kot poročajo Unrrini dokumenti, je
                    šlo večinoma za prebežnike srednjega in višjega sloja – trgovce in obrtnike ter
                    bogatejše kmete, ki so nasprotovali novi politični ureditvi v Jugoslaviji.
                <note place="foot" xml:id="ftn30" n="28">
                UNA, IM,
                        S-1479-0000-0009, DP Operations (Italy) – A. C. Correspondence 1944–1949,
                        Poročilo o stanju beguncev v Italiji, april 1946, 2.
            </note>
                Statistike so Jugoslovane v oskrbi zaveznikov zdaj delile
                    na naslednje tri skupine: begunce v oskrbi Unrre, begunce v oskrbi Zavezniškega
                    nadzornega sveta in Jugoslovane v oskrbi vrhovnega poveljstva zavezniških sil
                    (AFHQ). Marca 1946 je bilo skupno število beguncev v vseh treh skupinah 6.586.
                    Od tega je bilo 1.829 Srbov, 2.747 Hrvatov in 2.010 Slovencev. Število novih
                    pribežnikov čez jugoslovansko-italijansko mejo je bilo vedno večje, število
                    razseljenih oseb pa je še naprej naraščalo. Zgovorna statistika je bila narejena
                    za mesec oktober 1946:
                <note place="foot" xml:id="ftn31" n="29">
                UNA, IM,
                        S-1459-0000-0011, D.P's. Information concerning Jugoslav D.Ps in Italy, 9.
                        11. 1946.
            </note>
         </p>
         <table rend="rules">
            <row>
               <cell rend="center" cols="4">
                  <hi rend="bold">Jugoslovanske razseljene osebe v oskrbi Unrre</hi>
               </cell>
            </row>
            <row>
               <cell rend="center" cols="2">
                  <hi rend="bold">Judi</hi>
               </cell>
               <cell rend="center" cols="2">
                  <hi rend="bold">Ostali
                            Jugoslovani</hi>
               </cell>
            </row>
            <row>
               <cell rend="both">
                  <hi rend="bold">Taborišča</hi>
               </cell>
               <cell rend="both">350</cell>
               <cell rend="both">
                  <hi rend="bold">Taborišča</hi>
               </cell>
               <cell rend="both">455</cell>
            </row>
            <row>
               <cell rend="both">
                  <hi rend="bold">Hachsharoth</hi>
                  <note place="foot" xml:id="ftn32" n="30">
                      Pred drugo
                                svetovno vojno so bili hachsharothi centri, v katerih so se Judi
                                izobraževali za pretežno obrtniške poklice. Kot je zapisano v
                                poročilu izbraževalne judovske organizacije ORT iz leta 1947, pa
                                hachsharothi v povojni Italiji niso izobraževali, razen dveh
                                ribiških tečajev. Pretežno je bilo v njih najti rokodelce, ki so
                                delali v dobro judovske skupnosti. Več <hi rend="italic">Report on
                                    the ORT Activities</hi>, August 1946–July 1947 (Paris, Geneva:
                                ORT Union, 1947), 53, dostopno na: dpcamps.ort.org: <ref target="https://dpcamps.ort.org/fileadmin/image_archive/reports/ort%20italy%20report.pdf">https://dpcamps.ort.org/fileadmin/image_archive/reports/ort%20italy%20report.pdf</ref>,
                                pridobljeno avgusta 2020.
                  </note>
               </cell>
               <cell rend="both">59</cell>
               <cell rend="both"/>
               <cell rend="both"/>
            </row>
            <row>
               <cell rend="both">
                  <hi rend="bold">Dobitniki pomoči izven
                            taborišč</hi>
               </cell>
               <cell rend="both">411</cell>
               <cell rend="both">
                  <hi rend="bold">Dobitniki pomoči izven
                            taborišč</hi>
               </cell>
               <cell rend="both">806</cell>
            </row>
            <row>
               <cell rend="both"/>
               <cell rend="both"/>
               <cell rend="both"/>
               <cell rend="both"/>
            </row>
            <row>
               <cell rend="both">
                  <hi rend="bold">Skupaj</hi>
               </cell>
               <cell rend="both">
                  <hi rend="bold">820</hi>
               </cell>
               <cell rend="both">
                  <hi rend="bold">Skupaj</hi>
               </cell>
               <cell rend="both">
                  <hi rend="bold">1.261</hi>
               </cell>
            </row>
            <row>
               <cell rend="both" cols="4"/>
            </row>
            <row>
               <cell rend="both"/>
               <cell rend="both">
                  <hi rend="bold">Skupaj</hi>
               </cell>
               <cell rend="both">
                  <hi rend="bold">2.081</hi>
               </cell>
               <cell rend="both"/>
            </row>
         </table>
            
         <table rend="rules">
            <row>
               <cell rend="center" cols="2">
                  <hi rend="bold">Jugoslovanske razseljene osebe v oskrbi Zavezniškega nadzornega sveta
                            (Allied Commission)</hi>
               </cell>
            </row>
            <row>
               <cell rend="both">
                  <hi rend="bold">Judi</hi>
               </cell>
               <cell rend="both">85</cell>
            </row>
            <row>
               <cell rend="both">
                  <hi rend="bold">Ostali
                        Jugoslovani</hi>
               </cell>
               <cell rend="both">6.750</cell>
            </row>
            <row>
               <cell rend="both">
                  <hi rend="bold">Skupaj</hi>
               </cell>
               <cell rend="both">
                  <hi rend="bold">6.835</hi>
               </cell>
            </row>
         </table>
         <table rend="rules">
            <row>
               <cell rend="center" cols="2">
                  <hi rend="bold">Jugoslovanske razseljene osebe v oskrbi Vrhovnega poveljstva
                            zavezniških sil (Allied Force Headquarters – AFHQ)</hi>
                  <note place="foot" xml:id="ftn33" n="31">
                      Število predanih vojakov, za katere je skrbel AFHQ, se je v oktobru 1946 precej znižalo v primerjavi z nekaj meseci pred tem. Takrat je AFHQ skrbel za približno 7.000 predanih vojakov, ki pa jih je nato vojska mobilizirala za prevzem služb, ki so jih pred tem opravljali vojaki 2. poljskega korpusa. Mobiliziranci so službe opravljali v uniformah, vendar neoboroženi. 
                  </note>
               </cell>
            </row>
            <row>
               <cell rend="both">
                  <hi rend="bold">Vojaki sovražnika, ki
                            so se predali</hi>
               </cell>
               <cell rend="both">
                  <hi rend="bold">622</hi>
               </cell>
            </row>
         </table>
         <p>Skupaj je bilo takrat v Italiji 9.538 jugoslovanskih
                    razseljenih oseb, za katere so skrbeli zavezniki in ki se načeloma niso vrnile v
                    Jugoslavijo. Unrrino poročilo ocenjuje, da so zavezniki zanje dobro skrbeli in
                    da so bile celo bolje preskrbljene kot večina domačinov v tistem času. A v
                    številčnem popisu so omenjene le tiste, za katere so zavezniki neposredno
                    odgovarjali in jim nudili preskrbo. Vojaške oblasti so namreč ocenjevale, da se
                    je v Italiji v tem obdobju nahajalo med 45.000 in 55.000 Jugoslovanov, med njimi
                    pa jih je približno 3.000 našlo službo v zavezniški vojski, a zanje zavezniške
                    enote načeloma niso skrbele humanitarno, saj so za svoje delo prejemali plačo.
                    Med 5.000 in 10.000 Jugoslovanov v Italiji naj bi se preživljalo s preprodajo na
                    črnem trgu in drugačnim kriminalom, kar naj bi jim omogočalo precej boljši
                    standard, kot je bilo takrat povprečje v državi.
                <note place="foot" xml:id="ftn34" n="32">
                UNA, IM,
                        S-1459-0000-0011, D.P's. Information concerning Jugoslav D.Ps in Italy, 9.
                        11. 1946.
            </note> V tem obdobju je sicer že začel naraščati odpor Italijanov do tujcev na svojem ozemlju. Posledično je veliko novih prebežnikov iz Jugoslavije ponovno iskala zavetje v Unrrinih in zavezniških taboriščih. Ne le da na tak način prebežnikom ni bilo treba najti službe, ki so bile že tako ali tako precej redke, temveč so si tako tudi olajšali možnost emigracije v tretje države. Preiskava AFHQ je tako pokazala, da se je med julijem in novembrom 1946 v taborišča ilegalno pretihotapilo okoli 600 Jugoslovanov. Zato so zavezniki začeli zaostrovati pogoje za sprejem. Med drugim je bilo zdaj obvezno tudi posedovanje izkaznice razseljene osebe ali drugega dokazila, s katerim so prosilci za sprejem dokazali, da so bili begunci že pred 8. majem 1945.
                <note place="foot" xml:id="ftn35" n="33">
                UNA, IM,
                        S-1479-0000-0010, DP Operations (Italy) – Allied Commission – Special Orders
                        – Daily Bulletins – Instructions 1944–1949, Yugoslav Refugees desiring
                        admission into Allied Commission D.P. Centers, 12. 11. 1946.
            </note>
         </p></div>
         <div><head>Pot v domovino</head>
         <p>Na koncu še nekaj besed o nadaljnji repatriaciji. Vodja
                    italijanske misije Keeny v poročilu poroča, da je UNRRA v sodelovanju z
                    jugoslovansko vlado še vedno vodila programe repatriacije. Za vrnitev v domovino
                    so se Jugoslovani sicer redko odločali, kljub temu pa prisiljene repatriacije ni
                    bilo.
                <note place="foot" xml:id="ftn36" n="34">
                Ibid.
            </note>
                V več Unrrinih dokumentih je mogoče slediti postopku
                    repatriacije od začetka leta 1946 pa do konca leta 1947, a po opisu so si med
                    seboj vsi enaki. Najbolj izčrpno poročilo je nastalo 16. maja 1946, navaja pa,
                    da sta pri postopku repatriacije sodelovala urad za pomoč (Bureau of Relief
                    Service) Unrrine italijanske misije in jugoslovanski urad za repatriacijo, ki je
                    sprva deloval v okviru jugoslovanskega ministrstva za socialo, kasneje pa
                    ministrstva za notranje zadeve. Poročilo spremlja skupino dvajsetih
                    repatriirancev, ki so 25. aprila 1946 začeli svojo skupno pot proti domovini iz
                    taborišča Cinecitta. Do tja so verjetno prispeli iz drugih taborišč v južni in
                    osrednji Italiji. Iz Rima so odpotovali v Trst, kamor so prispeli 31. aprila. Tu
                    so jih nastanili v taborišču 13. korpusa zavezniške vojaške oblasti v coni A
                    Julijske krajine. 2. maja pa so se v spremstvu osebja jugoslovanskega Rdečega
                    križa vkrcali na vlak in pri Sežani prečkali Morganovo linijo. Neposredno po
                    prihodu vlaka v Divačo so se izkrcali in bili predani osebju jugoslovanskega
                    urada za repatriacijo. Nastanili so jih v »prehodno taborišče« oziroma v
                    trinadstropno stavbo, nekaj sto metrov oddaljeno od železniške postaje v Divači,
                    v katero so lahko sicer nastanili do 100 ljudi. Če je kateri konvoj sestavljalo
                    več kot 100 repatriirancev, so celo skupino takoj prepeljali v »repatriacijsko
                    taborišče« v Ljubljani. V prvo ali drugo taborišče naj bi naseljevali predvsem
                    repatriirance iz bolj oddaljenih republik Jugoslavije in drugih držav, ki so
                    čakali nadaljnji transport proti domu, medtem ko so repatriirance iz cone B
                    Julijske krajine, Slovenije in Hrvaške že drugi dan ali v nekaj dneh poslali
                    domov. Vsekakor pa nobenega konvoja repatriirancev niso zadrževali v Divači dlje
                    kot dva dni.
                <note place="foot" xml:id="ftn37" n="35">
                UNA, IM,
                        S-1479-0000-0154, Camps Administration – Emigration 1944–1949, Priveredbe o
                        metodama primanja i brizi koju o repatriaciji vode Jugoslavenske vlasti, 16.
                        5. 1946.
            </note>
                Poročilo nadalje podaja nekatere izjave repatriirancev,
                    ki govorijo, da so se bali vrnitve v domovino. Poudarili so, da so jih pred
                    vrnitvijo mnogi svarili, a da slabih izkušenj niso imeli. Pri tem pa je treba
                    opozoriti, da so intervjuji s piscem poročila nastali največ šest tednov po
                    prihodu repatriirancev in da so bili repatriiranci zelo verjetno zaslišani
                    bodisi ob prihodu v Divačo bodisi kdaj kasneje po prihodu domov.
            </p>
         <p>Kljub vsemu pa se je po začetnem valu v letih 1944 in 1945
                    le malo jugoslovanskih razseljenih oseb vrnilo v domovino. Ostali Jugoslovani so
                    ostajali v taboriščih, ki jih je po ukinitvi Unrre junija 1947 prevzela
                    Mednarodna begunska organizacija (IRO). Od tu so Jugoslovanom urejali sprejem v
                    tretje države, toda postopki so bili mnogokrat dolgotrajni, saj so zadnje
                    jugoslovanske razseljene osebe zapustile Italijo šele ob koncu 50. let.</p></div>
      </body>
       <back><div>
           <head>Viri in literatura</head>
       <list type="unordered">
           <head>Arhivski viri</head>
           <item>UNA, United Nations Archives and Records Managment
               Section – Arhiv organizacije združenih narodov, New York City:
               <list type="unordered">
                   <item>Fond Unrrine Italijanske misije (IM)
                       (AG-018-009), Chief of Mission (S-1459), Chief of Mission – Office
                       of the Special Assistant to the Chief of Mission for Government
                       Liasion (S-1461), Bureau of Relief Services (S-1479).
                   </item>
               </list>
           </item>
       </list>
       <listBibl>
           <head>Tiskani viri</head>
           <bibl>
               <hi rend="italic">Uradni
                   list</hi> FLRJ, št. 68, 6. 8. 1946.</bibl>
       </listBibl>
       <listBibl>
           <head>Literatura</head>
           <bibl>Ajlec, Kornelija. »Jugoslovanski begunci v Egiptu in njihova politična opredeljenost 1943–1946.« <hi rend="italic">Zgodovinski časopis</hi>, 167, št. 3-4, (2013): 428–48.</bibl>
           <bibl>Ajlec, Kornelija. »UNRRA and its Arrival in Yugoslavia, 1944–1945.« <hi rend="italic">Istorija 20. veka</hi>, št. 2 (2020): 129–50.</bibl>
           <bibl>Ajlec, Kornelija. »UNRRA v Jugoslaviji in Sloveniji.« <hi rend="italic">Prispevki za novejšo zgodovino</hi>, št. 2 (2013): 79–99.</bibl>
           <bibl>Ajlec, Kornelija.
               <hi rend="italic">Odnosi med begunci iz Jugoslavije in
                   Unrro v Egiptu v letih
                   1943–1946</hi>: <hi rend="italic">doktorska disertacija</hi>. Ljubljana, 2013.</bibl>
           <bibl>Čepič, Tatjana. »Oris poteka repatriacije v letu 1945.« <hi rend="italic">Kronika</hi>, 33, št. 2-3, (1985): 232–36.</bibl>
           <bibl>Gombač, Jure. »K politiki povratnih migracij po
               drugi svetovni vojni.« V: Marina Lukšič Hacin, ur.
               <hi rend="italic">Spet doma? Povratne migracije med
                   politiko, prakso in teorijo,</hi>
               Ljubljana: Založba ZRC, 2006, 13–57.</bibl>
           <bibl>Harris, Charles R. S..
               <hi rend="italic">Allied Military Administration of Italy
                   1943–1945</hi>. London: Her Majesties Stationary
               Office, 1957.</bibl>
           <bibl>Landau, Ronnie S..
               <hi rend="italic">The Nazi Holocaust. It's History and
                   Meaning</hi>. New York: I.B Tauris,
               2006.</bibl>
           <bibl>Proudfoot, Malcolm J..
               <hi rend="italic">European Refugees 1939–1952. A Study in
                   Forced Population Movement</hi>. Evanston:
               Northwestern University Press, 1956.
           </bibl>
           <bibl>Vernant, Jacques.
               <hi rend="italic">The Refugee in the Post-War
                   World</hi>. New Haven: Yale University Press,
               1956.
           </bibl>
           <bibl>Woodbridge, George.
               <hi rend="italic">UNRRA. The History of the United
                   Nations Relief and Rehabilitation Administration</hi>. Vol. 3. New York: Columbia University Press,
               1950.</bibl>
           <bibl>Wriggins, Howard. <hi rend="italic">Picking up the Pieces from Portugal to
               Palastine. Quaker Refugee Relief in World War II. A Memoir</hi>. Lanham:
               University Press of America, 2004.</bibl>
           <bibl>Wyman, Mark.
               <hi rend="italic">DPs. Europe’s Displaced Persons,
                   1945–51.</hi> Ithaca, Cornell: University Press, 1998.</bibl>
       </listBibl>
       <listBibl>
           <head>Spletni viri</head>
           <bibl>
               <hi rend="italic">A complilation of the Resolutions on Policy. First and
                   second sessions of the UNRRA council</hi>. Volume 2, Resolutions on Policy,
               21–23. Washington D.C: United Nations Relief and Rehabilitation Administration,
               1944. Dostopno na: Hathitrust.org: <ref target="https://hdl.handle.net/2027/mdp.39015063799061">https://hdl.handle.net/2027/mdp.39015063799061</ref>. Pridobljeno: avgust
               2020. </bibl>
           <bibl>
               <hi rend="italic">Report on the ORT Activities</hi>, August 1946–July 1947,
               53. Paris, Geneva: ORT Union, 1947. Dostopno na: dpcamps.ort.org: <ref target="https://dpcamps.ort.org/fileadmin/image_archive/reports/ort%20italy%20report.pdf">https://dpcamps.ort.org/fileadmin/image_archive/reports/ort%20italy%20report.pdf</ref>.
               Pridobljeno: avgust 2020.</bibl>
           <bibl>
               <hi rend="italic">Proceedings of the Intergovernmental Committee, Evian, July
                   6th to 15th, 1938 ... Record of the Plenary Meetings of the Committee.
                   Resolutions and Reports</hi>. London, 1938. Yad Vashem The World Holocaust
               Remembrance Center. Dostopno na: <ref target="https://www.yadvashem.org/docs/evian-conference-decisions.html">https://www.yadvashem.org/docs/evian-conference-decisions.html</ref>.
               Pridobljeno: avgust 2020.</bibl>
       </listBibl></div>
       <div type="summary" xml:lang="en">
           <docAuthor>Kornelija Ajlec</docAuthor>
       <head>The role of UNRRA in supplying
           and repatriating the Yugoslavians displaced in Italy
           (1945–1947)</head>
       <head>SUMMARY</head>
       <p rend="footnote text">The displaced Yugoslavs in Italy included the liberated
           detainees, internees, and prisoners; those who had been forcedly mobilised into the
           Italian Army; military refugees; and post-war political refugees. They were
           initially supplied by the military authorities and later on by the UNRRA. The UNRRA
           representatives in Italy would often argue with the representatives of the new
           Yugoslav government regarding the provision of financial support to those displaced
           persons that lived outside of the refugee camps and did not support the new Yugoslav
           government. The disagreements expressed by the Yugoslav authorities were also
           evident at the sessions of the United Nations Committees and Boards. In the
           discussions about the communication of information to the displaced Yugoslavians,
           the United Nations sided with these people and rejected the Yugoslav proposal
           regarding the restriction of the information about the political situation in the
           homeland. Regardless of the disputes, the UNRRA maintained solid cooperation with
           the Yugoslav government in the organisation of repatriation convoys.</p></div></back>
   </text>
</TEI>