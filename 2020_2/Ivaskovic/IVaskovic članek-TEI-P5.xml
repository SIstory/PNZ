<?xml version="1.0" encoding="UTF-8"?><TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Pravna narava Države in Kraljestva/Kraljevine SHS v
                    konfliktu jugoslovanskih ideologij</title>
                <author>
                    <name>
                        <forename>Igor</forename>
                        <surname>Ivašković</surname>
                        <roleName>Dr.</roleName>
                        <roleName>docent</roleName>
                        <affiliation>Ekonomska fakulteta Univerze v
                            Ljubljani</affiliation>
                        <address>
                            <addrLine>Kardeljeva ploščad 17</addrLine>
                            <addrLine>SI – 1000 Ljubljana</addrLine>
                        </address>
                        <email>igor.ivaskovic@ef.uni-lj.si</email>
                    </name>
                </author>
            </titleStmt>
            <editionStmt>
                <edition><date>2020-06-08</date></edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Privoz 11</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/239</pubPlace>
                <date>2020</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">60</biblScope>
                <biblScope unit="issue">2</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <profileDesc>
            <langUsage>
                <language ident="sl"/>
                <language ident="en"/>
            </langUsage>
            <textClass>
                <keywords xml:lang="en">
                    <term>State of SHS</term>
                    <term>Kingdom of SHS</term>
                    <term>Kingdom of Serbia</term>
                    <term>Yugoslav ideologies</term>
                    <term>constitution</term>
                </keywords>
                <keywords xml:lang="sl">
                    <term>Država SHS</term>
                    <term>Kraljevina SHS</term>
                    <term>Kraljevina Srbija</term>
                    <term>jugoslovanske ideologije</term>
                    <term>ustava</term>
                </keywords>
            </textClass>
        </profileDesc>
        <revisionDesc>
            <listChange>
                <change>
                    <date>2020-09-03</date>
                    <name>Neja Blaj Hribar</name>
                    <desc>Pretvorba iz DOCX v TEI, dodatno kodiranje</desc>
                </change>
            </listChange>
        </revisionDesc>
    </teiHeader>
    <text>
        <front>
            <docAuthor>Igor Ivašković<note place="foot" xml:id="ftn1" n="*"><hi rend="bold">Dr., docent, Ekonomska fakulteta Univerze v
                        Ljubljani, Kardeljeva ploščad 17, SI-1000 Ljubljana;
                        igor.ivaskovic@ef.uni-lj.si</hi></note></docAuthor>
            <docImprint>
                <idno type="cobissType">Cobiss tip: 1.01</idno>
            </docImprint>
            <div type="abstract">
                <head>IZVLEČEK</head>
                <p><hi rend="italic" style="font-size:10pt">Glavna teza prispevka je, da razlike v
                    razlagi pravne narave Države Slovencev, Hrvatov in Srbov ter tudi
                    Kraljestva/Kraljevine Srbov, Hrvatov in Slovencev niso bile posledica pravne
                    negotovosti, temveč so bile le odraz še ene izmed mnogih političnih bitk v
                    vojni nasprotujočih si jugoslovanskih ideologij. Avtor uporablja mednarodna
                    in ustavna merila ter analizira dileme glede pravne narave države SHS in
                    pravne (dis)kontinuitete med Kraljevino Srbijo in Kraljestvom/Kraljevino
                    SHS. Na temelju analize argumentira, da: 1) je Država SHS izpolnjevala
                    temeljne kriterije državnosti in jo lahko imamo za državo ter 2) da je bilo
                    Kraljestvo/Kraljevina SHS nova država, saj ni bila ustvarjena v skladu s
                    standardi prejšnje srbske ustave; ravno nasprotno, Kraljestvo SHS je
                    prekinilo ustavno kontinuiteto Kraljevine Srbije.</hi></p>
                <p><hi rend="italic" style="font-size:10pt">Ključne besede: Država SHS, Kraljevina SHS, Kraljevina Srbija, jugoslovanske ideologije, ustava</hi></p>
            </div>
            <div type="abstract" xml:lang="en">
                <head>ABSTRACT</head>
                <head>THE LEGAL NATURE OF THE STATE AND
                    THE KINGDOM OF SHS IN THE CONTEXT OF THE CONFLICTING YUGOSLAV
                    IDEOLOGIES</head>
                <p><hi rend="italic" style="font-size:10pt" xml:space="preserve">The main thesis of the article is that the differences in the interpretations of the legal natures of the State of Slovenes, Croats and Serbs and the Kingdom of Serbs, Croats and Slovenes were not the consequence of legal uncertainty, but rather reflected yet another among the many political battles in the conflict between the opposing Yugoslav ideologies. The author uses the international and constitutional criteria to analyse the dilemmas regarding the legal nature of the State of SHS and the legal (dis)continuity between the Kingdom of Serbia and the Kingdom of SHS. He argues that: 1) the State of SHS satisfied the fundamental requirements to be considered as a state; and 2) the Kingdom of SHS was a new state, as it was not created according to the standards of the Serbian Constitution. Moreover, it suspended the constitutional continuity of the Kingdom of Serbia. </hi></p>
                <p><hi rend="italic" style="font-size:10pt">Keywords: State of SHS, Kingdom of SHS;
                    Kingdom of Serbia; Yugoslav ideologies; constitution</hi></p>
            </div>
        </front>
        <body>
           <div>
                <head>Uvod – kontekst konca prve svetovne
                    vojne</head>
                <p rend="No Spacing">Vizije južnoslovanske države pred prvo svetovno vojno so si
                    bile v paradigmatskem nasprotju. Del Slovencev in Hrvatov je velike upe polagal
                    v ohranitev habsburške države in ustanovitev južnoslovanske enote, ki bi bila
                    enakopravna avstrijskemu in ogrskemu delu monarhije, na drugi strani pa je
                    politični vrh Srbije ravno habsburško monarhijo videl kot glavno oviro na poti
                    do uresničenja svoje vizije južnoslovanske države. Posledično je vodil politiko
                    priključevanja habsburških južnih Slovanov, ne pa njihovega združevanja.<note place="foot" xml:id="ftn2" n="1"> Ferdo Čulinović,
                                <hi rend="italic">Tri etape nacionalnog pitanja u jugoslovenskim
                                zemljama</hi> (Zagreb: Jugoslavenska akademija znanosti i
                            umjetnosti, 1962), 24, 25.</note> Različne vizije prihodnosti so se
                    odražale tudi v pravnopolitičnih aktih, ki so jih različne strani objavljale v
                    obdobju prve svetovne vojne. Na eni strani sta glavna elementa Majniške
                    deklaracije bila habsburški državni okvir, ki ga nekateri zgodovinarji sicer
                    razumejo le kot taktično ali neiskreno klavzulo,<note place="foot" xml:id="ftn3" n="2"> Walter Lukan, <hi rend="italic">Iz »črnožolte
                                kletke narodov« v »zlato svobodo«?. Habsburška monarhija in Slovenci
                                v prvi svetovni vojni</hi> (Ljubljana: Znanstvena založba Filozofske
                            fakultete Univerze v Ljubljani, 2014), 85.</note> in hrvaško
                    historično državno pravo. Na drugi strani pa se je kot predpogoj južnoslovanske
                    skupnosti izpostavljala srbska kraljevska dinastija Karađorđević. </p>
                <p rend="No Spacing">Na udejanjenje južnoslovanske države je bistveno vplival
                    rezultat prve svetovne vojne, ki je porušil dotedanja razmerja v širši
                    mednarodni skupnosti. Čeprav zgodovinopisna dela, ki so v specifičnem kontekstu
                    nastala med dvema svetovnima vojnama pri Slovencih,<note place="foot" xml:id="ftn4" n="3"> Npr. Jože Lavrič, Josip Mal in
                            France Stele, ur., <hi rend="italic">Spominski zbornik Slovenije</hi>
                            (Ljubljana: Jubilej, 1939).</note> poskušajo prikazati drugačno
                    sliko, je šele v obdobju vojne tudi med Slovenci prevladala usmeritev, da se
                    slovensko vprašanje v kontekstu južnoslovanske enote reši zunaj, in ne znotraj
                    habsburške monarhije.<note place="foot" xml:id="ftn5" n="4"> Jurij Perovšek, <hi rend="italic">Slovenska
                                osamosvojitev v letu 1918</hi> (Ljubljana: Modrijan, 1998),
                        13.</note> Porazi avstro-ogrske vojske in posledično sesedanje
                    habsburške monarhije od znotraj ter nepripravljenost dunajskih, še manj pa
                    madžarskih političnih elit na popuščanje slovenskim in hrvaškim željam po
                    politični emancipaciji,<note place="foot" xml:id="ftn6" n="5"> Vlasta Stavbar, <hi rend="italic">Majniška
                                deklaracija in deklaracijsko gibanje</hi> (Maribor: Založba Pivec,
                            2017), 55–60.</note> obenem pa mednarodne okoliščine in informacija,
                    da bodo antantne sile vendarle sprejele razbitje Avstro-Ogrske,<note place="foot" xml:id="ftn7" n="6"> Janko Pleterski,
                                <hi rend="italic">Prva odločitev Slovencev za Jugoslavijo</hi>
                            (Ljubljana: Slovenska matica, 1971), 202.</note> so 29. oktobra 1918
                    njihove politične predstavnike spodbudili k prekinitvi vseh državnih zvez z
                    dualistično monarhijo.<note place="foot" xml:id="ftn8" n="7"> Jurij Perovšek,
                            <hi rend="italic">Slovenski prevrat 1918. Položaj Slovencev v Državi Slovencev, Hrvatov in Srbov </hi>(Ljubljana: Inštitut za novejšo zgodovino,
                                2018), 77–79.</note> Na celotnem južnoslovanskem področju
                    nekdanje Avstro-Ogrske je oblast prevzel nov izvršni organ Narodni svet (Vijeće)
                    Slovencev, Hrvatov in Srbov v Zagrebu (v nadaljevanju besedila 'zagrebški
                    Narodni svet'), s čimer se je formirala Država Slovencev, Hrvatov in Srbov
                    (Država SHS). S tem so na hrvaških in tudi na slovenskih področjih prehiteli
                    posamezne poskuse ustanavljanja sovjetskih republik po boljševističnem
                        vzoru.<note place="foot" xml:id="ftn9" n="8"> Ivo
                            Banac, »Emperor Karl Has Become a Comitadji: The Croatian Disturbances
                            of Autumn 1918,« <hi rend="italic">The Slavonic and East European
                                Review</hi> 70, št. 2 (1992): 301.</note> Na člane Narodnega
                    sveta so pritiskale zunanje okoliščine, predvsem zmagovalci vojne, ki si niso
                    želeli privoščiti oblikovanja držav brez lastnega nadzora. Pri tem je
                    prednjačila Velika Britanija, ki se je že v okviru Londonskega pakta leta 1915
                    obvezala Italiji in Srbiji. Ni presenetljivo, da sta ravno britanska in
                    francoska diplomacija spodbudili pogovore med predstavniki Države SHS in Nikolo
                    Pašićem, predsednikom vlade Kraljevine Srbije. Sledila so kratka pogajanja in 9.
                    novembra 1918 podpis Ženevske deklaracije, ki je določala ustanovitev skupne
                    jugoslovanske države in pooblaščanje bodoče ustavodajne skupščine za odločanje o
                    temeljnih vprašanjih ureditve nove države. S podpisom sporazuma, ki je
                    predvideval federativno osnovo združitve Države SHS in Kraljevine Srbije, srbska
                    vlada ni le priznala legitimnosti Narodnemu svetu kot predstavniku Države SHS,
                    temveč je to pomenilo tudi priznanje enakopravnosti dveh državnih
                        subjektov.<note place="foot" xml:id="ftn10" n="9"> Jurij Perovšek, »Jugoslovanska združitev,« v: <hi rend="italic">Slovenska novejša zgodovina. Od
                                programa Zedinjena Slovenija do mednarodnega priznanja Republike
                                Slovenije: 1848–1992</hi>, ur. Jasna
                                Fisher et al. (Ljubljana: Mladinska knjiga in Inštitut za novejšo
                                zgodovino, 2005), 200, 201.</note> Ne nazadnje je to
                    potrdil tudi sam Pašić v izjavi pred ženevsko konferenco, 25. oktobra 1918:
                    »Srbi ne želimo v bodoči kraljevini SHS zavzeti hegemonističnega stališča.
                    Slovesno izjavljam, da smatra Srbija za svojo nacionalno dolžnost osvoboditi
                    Srbe, Hrvate in Slovence. Osvobojeni bodo imel pravico do samoodločbe,
                    upravičeni bodo imeli pravico, da se izjasnijo, ali se hočejo pridružiti Srbiji
                    v smislu krfske deklaracije ali pa hočejo ustanoviti samostojne države. Ne
                    dopuščamo, da bi se kakorkoli omejila pravica samoodločbe Hrvatom in Slovencem.
                    Tudi na krfski deklaraciji ne bomo vztrajali, ako ne ustreza njihovim
                        željam.«<note place="foot" xml:id="ftn11" n="10">
                            Albin Prepeluh, <hi rend="italic">Pripombe k naši prevratni dobi</hi>
                            (Trst: Založništvo tržaškega tiska, 1987), 130, 131.</note>
                </p>
                <p rend="No Spacing">Ta izjava je odražala duh trenutka in poveličevanje načela
                    samoodločbe narodov, ki ga je zmagovalna antantna koalicija vsaj deklarativno
                    prikazovala kot najpomembnejši prispevek k mednarodnim odnosom in mednarodnemu
                    pravu. Pašić tega v svojih izjavah ni smel ignorirati, intimno pa se je zavedal
                    boljšega izhodiščnega položaja Srbije v primerjavi s Slovenci in Hrvati.
                    Slednjim je tako prepuščal le privid možnosti svobodnega odločanja med skupno
                    državo s Srbi in samostojnimi državami. Potencialni samostojni državi ali skupna
                    država Slovencev in Hrvatov namreč po srbskem mnenju nikakor ne bi mogla
                    vključevati tistih področij, ki so jih v večji meri poseljevali Srbi. Hrvaška
                    tako praktično ne bi mogla obstati kot samostojen mednarodni subjekt, enako pa
                    je zaradi italijanskih teritorialnih ambicij veljalo tudi za slovenska področja.
                    Če upoštevamo te okoliščine, je bil sporazum iz Ženeve precejšen politični
                    dosežek Anteja Trumbića in Antona Korošca, ki jima je skupaj s srbsko opozicijo
                    uspelo pripraviti Pašića do privolitve v zahtevo o ureditvi, ki bi bila podobna
                    nekakšni novi dvojni monarhiji.<note place="foot" xml:id="ftn12" n="11"> John R. Lampe, <hi rend="italic">Yugoslavia as History. Twice
                                There Was a Country. Second
                            edition</hi> (Cambridge: Cambridge University press, 2002), 111.</note>
                    Sporazum je namreč vseboval federalne in konfederalne elemente, na katerih naj
                    bi bodoča ustavodajna skupščina utemeljevala svoje delo. Bodočo državo bi po
                    slednjem vodila vlada z 12 člani, pri čemer bi polovico ministrov imenovala
                    srbska vlada in bi prisegli srbskemu kralju, medtem ko bi drugi del vlade
                    predložil zagrebški Narodni svet, njegovemu predsedniku pa bi priseglo drugih
                    šest ministrov.<note place="foot" xml:id="ftn13" n="12">
                            Andrej Rahten, <hi rend="naslov"><seg rend="italic">Slovenska ljudska
                                    stranka v beograjski skupščini. Jugoslovanski klub v
                                    parlamentarnem življenju Kraljevine SHS 1919</seg></hi>–<hi rend="naslov"><seg rend="italic">1929</seg> (Ljubljana: Založba
                                ZRC,</hi> 2002), 26.</note> Ženevska deklaracija je torej v
                    nasprotju s sporazumom na Krfu odrekala vnaprejšnje prepuščanje oblasti
                    Karađorđevićem na celotnem območju, saj bi Narodni svet vsaj do sprejetja ustave
                    opravljal posle, ki so se nanašali na celotno ozemlje Države SHS. Ravno to je
                    bil glavni razlog, zakaj srbska vlada sporazuma ni potrdila.<note place="foot" xml:id="ftn14" n="13"> Neda Engelsfeld, <hi rend="italic">Povijest hrvatske države i prava – razdoblje od 18. do
                                20. stoljeća</hi> (Zagreb: Pravni fakultet, 2002), 277. Perovšek,
                                <hi rend="italic">Jugoslovanska združitev</hi>, 201. </note>
                </p>
            </div>
            <div>
                <head>Pravnopolitične nejasnosti združitvenega
                    akta</head>
                <p rend="No Spacing">Srbiji se je še pred odločitvijo o združitvi Države SHS s
                    Kraljevino Srbijo že priključila Vojvodina, in sicer 25. novembra 1918. Država
                    SHS na tem področju ni imela pomembnejšega vpliva, v pokrajini pa se je konec
                    vojne že nakopičila srbska vojska. Le dan pozneje sta bili v Črni gori zrušena
                    oblast kralja Petrovića in razglašena združitev s Srbijo. Na Hrvaškem sta se v
                    tem obdobju istočasno oblikovali dve struji, kar se je odražalo tudi v Narodnem
                    svetu. Na eni strani je del članov skupaj z Jugoslovanskim odborom poskušal
                    doseči mednarodno priznanje Države SHS, medtem ko so si predvsem predstavniki
                    hrvaških Srbov pod vodstvom Svetozarja Pribićevića želeli čimprejšnje združitve
                    s Srbijo, po možnosti brez predhodnega mednarodnega priznanja Države SHS. Temu
                    se je najbolj uprl Stjepan Radić, za katerim so ostali zabeleženi številni
                    govori nasprotovanja takojšnji združitvi s Srbijo, med najbolj znamenitimi pa je
                    bil ravno sledeči: »Gospodje! Ni še prepozno! Ne rinite kot gosi v meglo! Ne
                    sklepajte enotne vlade s Kraljevino Srbijo že zato, ker, kot vidite, v imenu
                    Kraljevine Srbije ni tu nikogar, ničesar, razen ene brzojavke, pa tudi ta
                    predstavlja nekaj drugega kot vi. Ne ravnajte tako, da se bo danes-jutri že
                    lahko govorilo, da ste tudi vi Slovenci in vi Srbi Vojvodinci in Bosanci in vi
                    Hrvati Dalmatinci, predvsem pa vi naši domači hrvaški Srbi, da ste se vsi zbrali
                    danes tu samo zato, da izvršite zaroten čin proti narodu, predvsem proti Hrvaški
                    in Hrvatom.«<note place="foot" xml:id="ftn15" n="14">
                            Stjepan Radić, <hi rend="italic">Politički spisi. Autobiografija,
                                članci, govori, rasprave</hi> (Zagreb: Znanje, 1971),
                        334.</note>
                </p>
                <p rend="No Spacing">Radić je v kontekstu kopice različnih alternativnih
                    državnopravnih ureditev predlagal ustvarjanje hrvaške republike po vzoru ZDA, ta
                    naj bi temeljila na hrvaškem državnem pravu in načelu samoopredelitve. Iskanje
                    državnih alternativ je slonelo na temeljni predpostavki, da z združevanjem s
                    Srbijo ni treba hiteti, temveč se mora Država SHS čim bolj pripraviti na odnose
                    s svojo sosedo, ki je bila v veliko boljšem izhodiščnem položaju. Slednje bi ob
                    morebitni združitvi impliciralo nevarnost centralistične in unitaristične
                    ureditve, v kateri bi ostali južnoslovanski narodi bili le »privesek« k Srbiji.
                    Radić je v hrvaški skupščini (sabor) nadaljeval: »Gospodje! Polna usta besed
                    imate: narodna enotnost – enotna država, eno kraljestvo pod dinastijo
                    Karađorđevićev. In vsi mislite, da je to dovolj, govoriti, da smo mi Hrvati,
                    Srbi in Slovenci en narod, zato ker govorimo en jezik, pa da moramo zato imeti
                    centralistično državo, in to kraljestvo, in da nas samo to, takšna jezikovna in
                    državna enotnost pod dinastijo Karađorđevićev, lahko reši in osreči ... Vi,
                    torej, naš narod ustrahujete kot majhne otroke in mislite, da boste tako narod
                    pridobili za svojo politiko. Mogoče boste Slovence, ne vem; mogoče boste za
                    trenutek pridobili tudi Srbe; ampak vem, da Hrvatov za to ne boste pridobili, ne
                    boste pa jih pridobili zato, ker je ves hrvaški kmečki narod ravno tako proti
                    vašemu centralizmu, kot je proti militarizmu, ravno tako za republiko kot tudi
                    za narodni sporazum s Srbi. In če boste vi hoteli s silo vsiliti svoj
                    centralizem, se bo zgodilo tole. Mi Hrvati bomo rekli odprto, čisto in bistro:
                    Ej, če Srbi zares hočejo imeti takšno centralistično državo in vlado, bog naj
                    jim jo blagoslovi; ampak mi Hrvati nočemo druge ureditve kot zvezno federativno
                        republiko.«<note place="foot" xml:id="ftn16" n="15">
                            Ivo Banac, <hi rend="italic">Nacionalno pitanje u Jugoslaviji.
                                Porijeklo, povijest, politika</hi> (Zagreb: Globus, 1988),
                        216.</note>
                </p>
                <p rend="No Spacing"> Radić je zato pred združitvijo predlagal, naj novo državo
                    začasno vodijo trije regenti – srbski prestolonaslednik, hrvaški ban in
                    predsednik slovenskega narodnega sveta. Konstituanta bi po tem načrtu bila
                    sestavljena iz 42 članov; po deset od teh bi jih določili srbska in hrvaška
                    skupščina ter Narodni svet za Slovenijo in Istro v Ljubljani, bosanski sabor bi
                    imel pravico do izbora štirih članov, črnogorska skupščina, dalmatinski deželni
                    zbor, predstavniki Vojvodine in predstavniki Istre pa vsak po dva člana.<note place="foot" xml:id="ftn17" n="16"> Prepeluh, <hi rend="italic">Pripombe</hi>, 171–75.</note> Vendar tudi dobro
                    poznavanje razmer v Srbiji Radiću ni pomagalo pri pridobitvi širše podpore
                    ostalih poslancev, le skupina socialistov je bila naklonjena začasnemu
                    tričlanskemu regentstvu v novi državi.</p>
                <p rend="No Spacing">Konec novembra 1918 se je zdelo, da je Radićeva ideja popolnoma
                    poražena na račun uresničitve vizije Hrvaško-srbske koalicije, ki je zastopala
                    idejo čimprejšnje združitve s Srbijo. Pri tem je bilo vsekakor zanimivo dejstvo,
                    da so tudi mnogi hrvaški politiki v tej politični skupini poudarjali argument,
                    da morata Država SHS in Kraljevina Srbija prevzeti vlogi v skladu s statusom
                    poraženca in zmagovalca v vojni, kar je impliciralo neenakopravnost teh dveh
                    subjektov znotraj bodoče države. Primer tega je bil Drinkovićev
                        govor:<hi rend="italic" xml:space="preserve"> Mi ne ustanavljamo niti Velike Srbije, niti Velike Hrvaške, niti Velike Slovenije, ampak veliko, močno jugoslovansko državo. Moramo pa kljub temu glasno priznati, da je srbska kraljevina iz te vojne prišla kot zmagovalka, mi (Hrvati) pa smo premagani. Razum in poštenje nalaga vsakemu patriotu, da v teh velikih trenutkih vstane za narodno in državno enotnost</hi>.<note place="foot" xml:id="ftn18" n="17"> Ferdo Šišić, <hi rend="italic">Dokumenti o postanku Kraljevine
                                Srba, Hrvata i Slovenaca,
                            1914–1919</hi> (Zagreb: Matica Hrvatska, 1920), 277.</note></p>
                <p rend="No Spacing">Odbor zagrebškega Narodnega sveta je naposled določil
                    28-člansko delegacijo, ki je dobila nalogo izvršitve odločitve o združitvi. Tej
                    skupini so bila dana tudi posebna navodila, med katerimi je izstopala določba,
                    da končno obliko organizacije države določi konstituanta z dvotretjinsko večino.
                    Vendar ti napotki po prihodu delegacije v Beograd niso odigrali nikakršne vloge.
                    Srbska diplomacija je obenem spretno onemogočila povratek Antona Korošca in
                    Anteja Trumbića iz Ženeve, s čimer je vlogo najpomembnejšega akterja Države SHS
                    prevzel Svetozar Pribićević. Slednji je predstavljal srbsko stran v vodstvu
                    Države SHS in so ga s hrvaškega stališča, kljub svoji zelo kompleksni in
                    kontroverzni politični karieri ter dinamičnem odnosu z Zagrebom in Beogradom,
                    pogosto poenostavljeno zaznavali kot velikosrbski element znotraj Hrvaške.
                    Dejstvo je, da je v tistem obdobju deloval v prid uresničevanja hegemonistične
                    politike iz Beograda, pod njegovim vplivom pa je Ante Pavelić (zobozdravnik) 1.
                    decembra 1918 prebral le splošno izjavo, s katero je predal oblast
                    prestolonasledniku Aleksandru Karađorđeviću, ki je razglasil združitev Srbije in
                    Države SHS (oz. ozemelj, ki jih je predstavljal zagrebški Narodni svet) ter
                    nastanek Kraljestva Srbov, Hrvatov in Slovencev (Kraljestvo SHS). Sporazum so
                    praktično v celoti sestavili predstavniki Kraljevine Srbije in je omogočal
                    začasno centralistično ureditev z dominacijo najštevilnejšega naroda. V prvi
                    vladi je bilo tako izmed 20 ministrov 13 Srbov, štirje Hrvatje, dva Slovenca in
                    en bosanskohercegovski musliman.<note place="foot" xml:id="ftn19" n="18"> Engelsfeld, <hi rend="italic">Povijest</hi>,
                            297.</note> Združitveni akt ni povzročil nezadovoljstva le pri
                    nasprotnikih centralizma in srbske hegemonije, temveč je sprožil tudi celo
                    kopico pravnih vprašanj in nesoglasij med zagovorniki različnih jugoslovanskih
                    konceptov.</p>
                <p>Konflikt južnoslovanskih ideologij se je po združitvi prenesel na pojasnjevanje
                    učinka prvodecembrskega akta. Sprva je bil ta pri hrvaški in slovenski politični
                    eliti sicer sprejet z odobravanjem. Osrednji odbor iz Zagreba je samo dva dni po
                    tem objavil, da je prenehal opravljati funkcijo vrhovne in suverene oblasti
                    Države SHS ter da: <hi rend="italic">od 1. decembra tvori naš celokupni narod
                        slovensko-hrvaško-srbsko državo pod regentstvom Njegovega kraljevskega
                        Visočanstva prestolonaslednika Aleksandra</hi>.<note place="foot" xml:id="ftn20" n="19"> Prepeluh, <hi rend="italic">Pripombe</hi>, 198.</note> Tudi Narodna vlada SHS v
                        Ljubljani,<note place="foot" xml:id="ftn21" n="20">
                            Več o pristojnostih in sestavi slovenske Narodne vlade v Jurij Perovšek,
                            »Položaj Slovencev v Državi Slovencev, Hrvatov in Srbov,« <hi rend="italic">Prispevki za novejšo zgodovino</hi> 59, št. 2 (2019):
                            45–59.</note> pooblaščena za upravljanje slovenskih področij<note place="foot" xml:id="ftn22" n="21"> O razkoraku med
                            opredeljenim ozemljem in tistim, na katerem je Narodni svet v Ljubljani
                            dejansko izvrševal oblast, gl. Mirjam Škrk, »Profesorji Ivan Žolger,
                            Ivan Tomšič in Stanko Peterlin ter njihovi prispevki k nastanku
                            slovenske države,« <hi rend="italic">Prispevki za novejšo zgodovino</hi>
                            59, št. 2 (2019): 99, 100.</note> v Državi SHS, je v sporočilu
                    kralju Petru in regentu Aleksandru z navdušenjem pozdravila združitev: »Narodna
                    vlada SHS v Ljubljani pozdravlja z iskrenim navdušenjem ujedinjenje vseh Srbov,
                    Hrvatov in Slovencev pod regentstvom vaše kraljeve visokosti ... Še posebno
                    vdano zahvalo si usojamo pa sporočati za blagohotne in tolažilne obljube
                    najodločnejše branitve celega etnografskega ozemlja SHS, zlasti tudi na naši
                    severni in zapadni meji ... Živel jugoslovanski Trst! Živela jugoslovanska
                    Goriška in Istra! Bog blagoslovi ujedinjeno Jugoslavijo! Bog čuvaj kralja Petra
                    in regenta Aleksandra!«<note place="foot" xml:id="ftn23" n="22"> Momčilo Zečević, <hi rend="italic">Slovenska ljudska stranka in
                                jugoslovansko zedinjenje 1917–1921. Od majniške deklaracije do
                                vidovdanske
                            ustave</hi> (Maribor: Založba Obzorja, 1977), 182, 183.</note>
                </p>
                <p>Navajanje Trsta, Goriške in Istre v kontekstu hvalospevov kralju in njegovemu
                    nasledniku je izražalo slovenske upe, da bo ravno združena velika jugoslovanska
                    država na čelu z zmagovalno dinastijo lahko preprečila italijanske posege po teh
                    ozemljih. Kljub temu se je med Slovenci in Hrvati pojavilo kar nekaj slabe volje
                    ob tolmačenju, po katerem so se nekdaj habsburška južnoslovanska ozemlja in na
                    njih živeči narodi priključili Kraljevini Srbiji, ki je bila predstavljena kot
                    osvoboditeljica s povsem naravno pravico razširitve svojega ozemlja, pod svoj
                    zaščitniški dežnik pa bi vzela tudi Slovence in Hrvate. Takšni razlagi je
                    nasprotovala skupina, ki je izpodbijala legalnost in legitimnost načina
                    sprejemanja prvodecembrskega akta ter s tem utemeljevala njegovo ničnost. Teza o
                    nelegalnosti in nelegitimnosti akta združitve je temeljila na predpostavki, da
                    do podpisa ni prišlo po poti, ki bi jo začrtali njeni narodi ali legitimni
                    predstavniki dveh mednarodnopravnih subjektov, temveč naj bi proces ustvarjanja
                    Kraljestva/Kraljevine SHS<note place="foot" xml:id="ftn24" n="23"> 1. decembra 1918 je bila ustanovljena država z
                            nazivom Kraljestvo SHS. Z razpisom volitev v ustavodajno skupščino
                            septembra 1920 pa se je začela imenovati Kraljevina SHS.</note> bil
                    rezultat delovanja nelegitimnih predstavnikov in širših mednarodnih okoliščin,
                    ki naj bi pripomogle k vzpostavitvi srbske vizije jugoslovanstva.<note place="foot" xml:id="ftn25" n="24"> Stane Granda,
                                <hi rend="italic">Slovenija</hi> (Ljubljana: Urad vlade za
                            komuniciranje, 2008), 198.</note> Res se je v procesu nastajanja
                    Kraljestva SHS ignoriralo kar nekaj načel, ki so bila tedaj običajna za
                    pogajanja v mednarodnem pravu. V prvi vrsti je šlo za prekoračitev pooblastil
                    zagrebškega Narodnega sveta, ki ni zahteval mnenja niti lastnega plenuma. Tudi
                    ob hipotetičnem izostanku državnih atributov Države SHS in posledično njene
                    državnosti bi akt moral potrditi hrvaški sabor, ki je bil nosilec oblasti
                    hrvaškega dela nekdaj habsburških južnoslovanskih področij in katerega
                    subjektiviteta je bila nesporno potrjena ob razpadu habsburške monarhije. V
                    procesu združevanja s Kraljevino Srbijo je odločilen vpliv imelo tričlansko
                    predsedstvo Osrednjega odbora zagrebškega Narodnega sveta. Za združitev pa je
                    slednji pooblastil delegacijo, katere člani niso bili izbrani na plenarnem
                    zasedanju, zato hrvaški pravnik Budislav Vukas<note place="foot" xml:id="ftn26" n="25"> Budislav Vukas, <hi rend="italic">Hrvatska
                                državnost s gledišta međunarodnog prava</hi> (Zagreb: Pravni
                            fakultet, 2002), 47.</note> meni, da je bil združitveni akt
                    enostransko dejanje regenta Aleksandra, ki je ob nepooblaščenem nastopu
                    delegatov zagrebškega Narodnega sveta potreboval ratifikacijo. Ravno zaradi
                    njenega izostanka so predvsem hrvaški zgodovinarji združitev opisali kot
                    nelegitimen akt, ki je bil izvršen v nasprotju s pravom, tedaj veljavnim na
                    področju Države SHS.<note place="foot" xml:id="ftn27" n="26"> Hrvoje Matković, <hi rend="italic">Povijest Jugoslavije. Hrvatski
                                pogled</hi> (Zagreb: Naklada Pavičić, 1998), 86.</note>
                    Nekoliko zmernejša opozicija je utemeljevala, da je pri nastanku Kraljestva SHS
                    vendarle šlo za združitev dveh subjektov, ki naj bi bila enakopravna, nova
                    država pa naj bi bila plod obojestranske volje. To stališče je torej izpodbijalo
                    tezo o pridružitvi področja Države SHS h Kraljevini Srbiji in zagovarjalo pravno
                    diskontinuiteto med novonastalo državo in katerim koli subjektom, ki je
                    sodeloval pri njenem nastanku.</p>
                <p>Nasprotnikov združitvenega akta ni bilo malo. Neuspeh katoliških grupacij pri
                    ohranjanju meje na reki Drini, izguba pomena predvsem Zagreba pa tudi Ljubljane
                    na račun Beograda in sprejemanje monarha iz srbske kraljevske družine so
                    predstavljali popoln poraz pravaških gibanj in pravo katastrofo za katoliško
                    duhovništvo Josipa Stadlerja v BIH ter za muslimansko prebivalstvo ob Drini.
                    Resen udarec je vsaj trenutno dobila tudi slovenska katoliška politična elita,
                    predvsem del, ki je bil še vedno lojalen Ivanu Šusteršiču. Seveda je
                    prvodecembrski akt pomenil poraz tudi za skupine v Črni gori in Srbiji, ki so se
                    nadejale drugačnega političnega okvira nove države. Črnogorski kralj Nikola se
                    je po odstavitvi skupaj s privrženci zatekel po podporo k Italiji. Tudi
                    socialdemokrati so postajali vse bolj radikalni, saj so bili nenaklonjeni
                    monarhični ureditvi, ki je bila po svoji naravi antagonistična do boljševistične
                    Rusije. Vendar so vse te opozicijske skupine pripadale različnim ideologijam,
                    zato njihovo delovanje pogosto ni bilo usklajeno. Tudi poskusi
                    internacionalizacije jugoslovanskega problema so ostajali na ravni iniciative
                    posameznika ali posamezne politične stranke. Predvsem Stjepan Radić je poskušal
                    pridobiti posluh pri kateri izmed velikih sil, po neuspehih v Londonu in Parizu
                    pa je svojo Hrvaško kmečko stranko (najprej Hrvatska pučka seljačka stranka, od
                    1920 Hrvatska republikanska seljačka stranka in od 1925 Hrvatska seljačka
                    stranka) celo včlanil v kmečko internacionalo pod okriljem Kominterne.<note place="foot" xml:id="ftn28" n="27"> Dejan Đokić, <hi rend="italic">Nedostižni kompromis. Srpsko-hrvatsko pitanje u
                                međuratnoj Jugoslaviji</hi> (Beograd: Fabrika knjiga, 2010),
                        83.</note> Sklenemo lahko, da formiranje Kraljestva SHS ni predstavljalo
                    le zmage jugoslovanstva, temveč je to bilo zmagoslavje specifične jugoslovanske
                    ideje, katerega temeljni politični okvir se sicer ni v popolnosti skladal z
                    nobeno izmed začetnih jugoslovanskih vizij, je pa glede na okvirne meje,
                    geopolitično in upravno središče države ter najvišje državne avtoritete bil
                    najbližje srbski ideji jugoslovanstva, ki je za temeljni cilj imela povezovanje
                    vseh področij, poseljenih s Srbi. Številnost privržencev alternativnih rešitev
                    postavlja v popolnoma drugačno luč tezo nekaterih avtorjev<note place="foot" xml:id="ftn29" n="28"> Npr. Lampe, <hi rend="italic">Yugoslavia</hi>, 101.</note> o tem, da je jugoslovanstvo, kot
                    ga je uprizorila realizirana državna ideja, bilo prisotno v željah večine
                    prebivalstva pozneje nastalega Kraljestva SHS, razen kosovskih Albancev.
                    Koncepti jugoslovanstva so si bili namreč tako različni, da je praktično
                    nemogoče govoriti o uresničitvi želja večine prebivalstva, na kar je nakazovalo
                    tudi neskladje med koncepti najpomembnejših političnih strank. Istočasno je
                    dihotomizacija jugoslovanskih idej na habsburški in jugoslovanski koncept preveč
                    poenostavljena razlaga, to pa nakazujeta razdrobljenost in neusklajeno delovanje
                    opozicijskih struj, kar so pokazale tudi volitve v ustavodajno skupščino leta
                    1920. </p>
            </div>
            <div>
                <head>Državnost Države SHS</head>
                <p>Z nastankom Kraljestva SHS so bile posamezne politične skupine takoj potisnjene
                    izven legalnega okvira in so izgubile možnost delovanja v strankarskem
                    življenju. Ostale opozicijske politične skupine so sprejele temeljni politični
                    okvir in so se večinoma osredotočale na proticentralistično delovanje, a tudi to
                    jih je pogosto privedlo do roba legalnosti. V tem kontekstu
                    proticentralizacijskega političnega boja so se uporabljali številni pravni
                    instrumenti, s pomočjo katerih se je dokazovala upravičenost spreminjanja
                    državne ureditve. V okviru prizadevanja za večjo avtonomijo posameznih narodov,
                    kar je veljalo za Slovensko ljudsko stranko (SLS), ali celo republik znotraj
                    Kraljestva SHS, kar so zagovarjali v Radićevi stranki, je bilo nujno treba
                    dokazati, da so področja, ki so iz habsburške monarhije preko Države SHS
                    vstopila v Kraljestvo SHS, enakopravna Kraljevini Srbiji. Pri tem je šlo za
                    poskus izpodbijanja teze o upravičeni srbski dominaciji znotraj države, ki je
                    izvirala iz dejstva o zmagoslavju Kraljevine Srbije v vojni. Ugotavljanje
                    pravnih razmerij med Državo SHS in Kraljevino Srbijo ter nastalim Kraljestvom
                    SHS je predstavljalo prvovrstno politično-pravno vprašanje v obdobju po
                    združitvi, saj je imelo številne implikacije v vseh spektrih družbenega
                    življenja. Privrženci srbske dominacije so zagovarjali tezo o prenosu pravne
                    subjektivitete s Kraljevine Srbije na Kraljestvo SHS, čemur je šla v prid
                    okoliščina, da je bila srbska država zmagovalec v vojni. Na prvi pogled se je
                    morda res zdelo, da je v vojni dveh monarhij habsburška prenehala obstajati,
                    Karađorđevići pa so razširili oblast na nekatera ozemlja, ki so pred tem
                    pripadala poražencu. Prav tako je bilo vnaprej jasno, da bodo nasprotniki
                    velikosrbske doktrine nasprotovali takšnemu stališču in bodo poskušali dokazati
                    enakopravnost ozemlja, ki je kot Država SHS vstopilo v skupno državo s
                    Kraljevino Srbijo, posledično pa je nastal nov državni subjekt. </p>
                <p>Pri razreševanju dileme o pravni naravi Države SHS, ki jo je tudi večina
                    Slovencev doživela kot lastno osamosvojitev,<note place="foot" xml:id="ftn30" n="29"> Josip Mal, ur., <hi rend="italic">Slovenci v
                                desetletju 1918–1928</hi> (Ljubljana: Leonova družba, 1928),
                        II.</note> je treba najprej preučiti status tega področja znotraj
                    Avstro-Ogrske in njegov izstop iz te realne unije. Sklenemo lahko, da je Hrvaška
                    imela poseben pravni položaj, na katerem je temeljil koncept hrvaškega državnega
                    prava in ki ga je ohranila vse do povezovanja v južnoslovansko državo. Tudi v
                    procesih redukcije obsega svojih pristojnosti znotraj Avstro-Ogrske je bil
                    namreč hrvaški sabor tisti, ki je moral potrditi njihovo krnitev, zato so te
                    prenesene pristojnosti imele značaj <hi rend="italic">iure mandata</hi>, in ne
                        <hi rend="italic">iure propria</hi>.<note place="foot" xml:id="ftn31" n="30"> Ferdo Čulinović, <hi rend="italic">Državnopravna historija jugoslavenskih zemalja XIX. i XX. stoljeća
                                – Hrvatska, Slavonija i Dalmacija, Istra, Srpska Vojvodina,
                                Slovenija, Bosna i Hercegovina</hi> (Zagreb: Školska knjiga, 1956),
                            54.</note> Ne nazadnje je tudi z razkrojem habsburške monarhije
                    hrvaški sabor sprejel pravne akte, ki so kazali na hrvaško suverenost. Najprej
                    je s posebnim aktom prekinil državne zveze z Avstrijo in Ogrsko in je obenem
                    reinkorporiral Hrvaško, Slavonijo in Dalmacijo, kar je nakazovalo na suverenost
                    Hrvaške, ki je izstopila iz ene državne skupnosti in se začela povezovati v
                    drugo. Nato je sabor sprejel odločitev o prenosu oblasti na Narodni svet
                    Slovencev, Hrvatov in Srbov, ki je tako postal najvišji politični organ
                    novoustanovljene Države SHS. Res je sicer, da enakega statusa slovenska in druga
                    področja, ki niso bila v domeni hrvaškega državnega prava, niso imela. Vendar pa
                    to ni ključno za opredeljevanje mednarodnopravne subjektivitete. Kljub temu
                    številni avtorji omenjajo, da mora biti nastanek države v sodobnem času v skladu
                    z mednarodnim pravom. Danes namreč originarni nastanki niso več mogoči,
                    neskladnost nastanka s pravili pa lahko povzroči nasilje. V tem primeru je treba
                    glede na obravnavano obdobje analizirati predvsem izpolnjevanje sledečih
                    kriterijev mednarodnopravne subjektivitete: opredeljeno državno ozemlje, stalno
                    prebivalstvo in efektivna neodvisna oblast, ki se jim pogosto dodaja še
                    sposobnost vstopanja v odnose z drugimi državami.<note place="foot" xml:id="ftn32" n="31"> James Crawford, <hi rend="italic">The Creation of States in International Law</hi>
                            (Oxford: Clarendon, 2007), 111–19.</note> V primeru Države SHS
                    zagrebški Narodni svet res ni eksplicitno navedel državnega teritorija, na
                    katerem je izvrševal oblast, a je bilo ozemlje jasno določljivo iz opredelitve,
                    da gre za vsa tista področja (habsburške monarhije), na katerih je bilo
                    prebivalstvo večinsko južnoslovansko. Seveda se pri tem lahko zastavi vprašanje,
                    ali je to ozemlje bilo dovolj jasno opredeljeno in ali ni že priključevanje
                    Vojvodine k Srbiji nakazalo, da Država SHS ni imela jasno definiranih državnih
                    mej. Vendar pa subjektiviteta države ni odvisna od nesporno določene razmejitve.
                    Ne nazadnje tudi danes številne države, med drugimi tudi članice OZN, nimajo
                    natančno opredeljenih meja, pa zaradi tega niso nič manj države. Ključni
                    element, kot poudarja Ernest Petrič,<note place="foot" xml:id="ftn33" n="32"> Ernest Petrič, <hi rend="italic">Zunanja politika: osnove
                                teorije in
                            praksa</hi> (Mengeš: Center za evropsko prihodnost, 2010), 190.</note>
                    je to, da je jedro ozemlja nesporno. Posredno je z opredelitvijo ozemlja bilo
                    določeno tudi prebivalstvo Države SHS, ki je tudi običajno najmanj problematičen
                    kriterij in ga izpolnjuje večina nastajajočih držav. Načelo je mogoče analogno
                    uporabiti tudi pri izvrševanju efektivne oblasti. Res je, da zagrebški Narodni
                    svet določenih področij nove državne tvorbe ni imel pod nadzorom, a je kljub
                    določenim omejitvam pri izvajanju dejanske oblasti na celotnem teritoriju
                    pokrival njegov kritični delež in vršil najpomembnejše dolžnosti. Med drugim se
                    je tudi vključeval v mednarodne odnose po Jugoslovanskem odboru.<note place="foot" xml:id="ftn34" n="33"> Vukas, <hi rend="italic">Hrvatska državnost</hi>, 45.</note> Argument, ki
                    ga je velikosrbska doktrina najbolj poudarjala pri zavračanju obstoja državnosti
                    Državi SHS in utemeljevanju Kraljevine Srbije kot edinega subjekta z
                    mednarodnopravno subjektiviteto, je bil izostanek mednarodnega priznanja Države
                    SHS kljub prizadevanjem zagrebškega Narodnega sveta.<note place="foot" xml:id="ftn35" n="34"> Več o aktivnostih Narodnega
                            sveta v Perovšek, <hi rend="italic">Slovenski prevrat 1918</hi>,
                            106.</note> Vendar tej tezi nasprotuje dejstvo, da so določeni
                    mednarodni odnosi Države SHS z ostalimi državami obstajali, kar kaže na t. i.
                    »tiho« ali posredno priznanje. Vukas<note place="foot" xml:id="ftn36" n="35"> Vukas, <hi rend="italic">Hrvatska državnost</hi>,
                            45.</note> kot primer navaja, da so v novembru leta 1918 državne
                    oblasti (zagrebški Narodni svet) prejele več diplomatskih notifikacij, celo
                    obvestila o postavljanju tujih diplomatskih predstavnikov. Kot posredni dokaz
                    priznavanja subjektivitete Državi SHS pa lahko razumemo tudi enakopravno
                    sodelovanje njenih predstavnikov na konferenci v Ženevi od 6. do 9. novembra
                    1918, kar neposredno kaže na to, da je Država SHS imela sposobnost vzpostaviti
                    enakopravne odnose z drugimi državami. Slednje pa je tudi najboljši dokaz, da je
                    bila ta država sposobna stopati v razmerja z ostalimi državami. Sicer pa
                    mednarodno priznanje le utrjuje mednarodni položaj subjekta, ni pa konstitutivni
                    element državnosti.<note place="foot" xml:id="ftn37" n="36"> Engelsfeld, <hi rend="italic">Povijest</hi>,
                            290.</note> To stališče je potrdila tudi Montevidejska konvencija o
                    pravicah in dolžnostih držav, ki je leta 1933 državo opredelila kot »skupnost
                    določenega ozemlja, prebivalstva na tem ozemlju, suverene in efektivne oblasti
                    nad prebivalstvom na tem ozemlju in sposobnosti vzpostaviti odnose z drugimi
                        državami«.<note place="foot" xml:id="ftn38" n="37">
                            Petrič, <hi rend="italic">Zunanja politika</hi>, 184.</note> To
                    govori v prid tezi o državnosti Države SHS,<note place="foot" xml:id="ftn39" n="38"> Jurij Perovšek, »Nastanek Države Slovencev,
                            Hrvatov in Srbov 29. oktobra in njen zgodovinski pomen,« <hi rend="italic">Studia Historica Slovenica</hi> 19, št. 2 (2019):
                            370.</note> ki so jo ne nazadnje implicitno priznavali tudi nekateri
                    tedanji srbski ustavni pravniki. Slobodan Jovanović<note place="foot" xml:id="ftn40" n="39"> Slobodan Jovanović, <hi rend="italic">Ustavno pravo Kraljevine Srba,
                                Hrvata i
                            Slovenaca</hi> (Beograd: Službeni list SRJ, 1995), 34.</note>
                    je na primer že leta 1924 trdil, da se je hrvaški parlament ali sabor
                    svojevoljno odločil prenesti svoja pooblastila na zagrebški Narodni svet, s
                    čimer se je odrekel vrhovni oblasti in ukinil neodvisno hrvaško državo v prid
                    novoustanovljeni Državi SHS. </p>
            </div>
            <div>
                <head>Vprašanje kontinuitete med Kraljevino Srbijo in
                        Kraljestvom SHS
                </head>
                <p>Bistveno več razprav kot dilema o državnosti Države SHS je v tedanje politično
                    življenje vnesel spor glede ugotavljanja odnosa med Kraljevino Srbijo in
                    Kraljestvom/Kraljevino SHS. Če bi namreč obveljala teza o pravni kontinuiteti
                    slednjih, bi to impliciralo, da je Kraljestvo/Kraljevina SHS pravni naslednik
                    Kraljevine Srbije, medtem ko bi področja in narodi Države SHS predstavljali
                    anektiran dodatek, ki si ga je Srbija priborila z zmago v vojni. Zanimivo je, da
                    je to vprašanje prva poudarila Nemčija, ki je sprožila spor glede likvidacije
                    nemške lastnine na področju Kraljevine SHS. Pri tem je zagovarjala stališče, da
                    Kraljevina SHS kot nova država nima enakih pravic, ki so jih po Versajskem
                    mirovnem sporazumu imele ostale zavezniške države. Sporazum je namreč povojne
                    države razdelil na »nove« in »stare«, kar je imelo pomembne ekonomske posledice.
                    Nemčija je bila tako dolžna povrniti škodo samo civilnemu prebivalstvu iz držav
                    zavezniških antantnih sil in prebivalstvu antanti pridruženih držav.<note place="foot" xml:id="ftn41" n="40">
                            <hi rend="italic">Treaty of Peace with Austria</hi> (St.
                            Germain-en-Laye, 10. september 1919), 177. in 178. člen, dostopno na:
                        <ref target="http://www.austlii.edu.au/au/other/dfat/treaties/1920/3.html">http://www.austlii.edu.au/au/other/dfat/treaties/1920/3.html</ref>.</note>
                    Enega izmed načinov povrnitve škode je predstavljal prenos nemške lastnine v teh
                    državah na države zmagovalke v prvi svetovni vojni.<note place="foot" xml:id="ftn42" n="41">
                            <hi rend="italic">The Peace Treaty of
                                Versailles</hi> (28. junij 1919), 243. in 297. člen, dostopno na:
                            <ref target="http://net.lib.byu.edu/~rdh7/wwi/versailles.html">http://net.lib.byu.edu/~rdh7/wwi/versailles.html</ref>.</note>
                    Izjema je veljala za nove države, ki niso imele pravnega naslova niti »cause«,
                    da bi lahko izvedle likvidacijo, saj v času izvrševanja škodnih dejanj niso
                    obstajale. Kljub temu so si tudi nekatere izmed teh držav po vojni prisvojile
                    nemško lastnino, zato je 297. člen Versajskega sporazuma omogočal vračanje te
                    lastnine ali nadomestilo škode njenim lastnikom. Nemčija je to pravico lahko
                    uveljavljala s pomočjo »ad hoc« ustanovljenih mešanih sodišč, kar se je zgodilo
                    tudi pri nemški tožbi proti Kraljevini SHS. Ustanovljeno mešano sodišče je
                    najprej moralo odločiti o predhodnem vprašanju, ali je Kraljestvo/Kraljevina SHS
                    nova ali stara država, pri čemer je tribunal nekoliko presenetljivo ugotovil, da
                    gre v tem primeru za »staro« državo. To je seveda šlo v prid velikosrbski
                    doktrini, saj naj bi sodba potrdila, da je Kraljestvo/Kraljevina SHS pravna
                    naslednica Kraljevine Srbije. Slednja naj bi po takšni razlagi dobila le novo
                    ime, Kraljestvo/Kraljevina SHS pa je potemtakem pravzaprav le povečana
                    Kraljevina Srbija. To ugotovitev sodišča je zadovoljno komentiral tedaj vodilni
                    srbski pravnik Dušan Subotić, ki je bil tudi sam član tega sodišča. Pri tem je
                    poudaril, da naj bi sodišče pravno kontinuiteto Kraljestva/Kraljevine SHS
                    obravnavalo z mednarodnopravnega vidika, zato je tudi mednarodnopravna
                    subjektiviteta Kraljestva/Kraljevine SHS izhajala iz subjektivitete Kraljevine
                        Srbije.<note place="foot" xml:id="ftn43" n="42"> Škrk, »Profesorji,« 103.</note>
                    Temu je sledil odgovor Ivana Žolgerja, sicer uglednega pravnika in diplomata,
                    člana jugoslovanskega dela komisij,<note place="foot" xml:id="ftn44" n="43"> O vlogi Ivana Žolgerja v delu v komisijah gl.
                            Andrej Rahten, »Slovenski pravniki na diplomatskem parketu do
                            mednarodnega priznanja nove države,« <hi rend="italic">Prispevki za
                                novejšo zgodovino</hi> 59, št. 2 (2019): 115–29.</note> ki sta
                    odločali o povojnih mejah z Avstrijo in Madžarsko.<note place="foot" xml:id="ftn45" n="44"> Bogdan Krizman, <hi rend="italic">Vanjska politika jugoslavenske
                                države
                                1918–1941</hi>. Diplomatsko-historijski
                                pregled (Zagreb: Školska knjiga, 1975), 20.</note>
                    Žolger je v članku z naslovom »Da li je naša Kraljevina nova ili stara država?«
                    ugotovitev o kontinuiteti srbske države analiziral s stališča tedanjih
                    mednarodnopravnih določb in tudi pristojnosti omenjenega sodišča, da izreka
                    pravnomočne sodbe o pravni naravi držav. Najprej je poudaril dejstvo, da je
                    »novost« države formalne narave, medtem ko je pravica do likvidacije nemškega
                    premoženja izhajala iz materialnih dejstev, in sicer <hi rend="italic">obstoja
                        civilnega prebivalstva, ki je na takšen ali drugačen način (z nezakonitim
                        izvajanjem sovražnosti ali izrednih odredb proti lastnini) oškodovano z
                        nemškimi postopki</hi>.<note place="foot" xml:id="ftn46" n="45"> Ivan Žolger, »Da li je naša kraljevina nova ili
                            stara država?,« <hi rend="italic">Slovenski pravnik</hi> 37, št. 3-4
                            (1923): 7.</note> Obenem je po mnenju Žolgerja sodišče novost države
                    presojalo, čeprav je to bilo izven njegove pristojnosti. V skladu z 297. členom
                    Versajskega sporazuma Kraljestvo/Kraljevina SHS ni bila nova država, saj je
                    imela civilno prebivalstvo, ki ga je Nemčija oškodovala v vojni. Zato je tudi
                    Žolger mnenil, da je nemška tožba neutemeljena, a je poenostavljeno
                    interpretacijo sodišča izpodbijal. Sodišče se je namreč sklicevalo na t. i.
                    »valutne fakte«. Saintgermainski in Trianonski sporazum sta pri določanju višine
                    reparacij opredeljevala valutno razmerje med državo plačnico in državo
                    prejemnico, pri čemer naj bi veljal menjalni tečaj, ki je obstajal dva meseca
                    pred razpadom Avstro-Ogrske po ženevskem tečaju. V tem kontekstu sta bili
                    Poljska in Češkoslovaška obravnavani kot novi državi, saj med vojno še nista
                    imeli svojih valut.<note place="foot" xml:id="ftn47" n="46">
                            <hi rend="italic">Treaty of Peace with Austria</hi>, 248.
                        člen.</note> Analogno je bilo dejstvo, da je dinar veljal kot valuta v
                    Kraljevini Srbiji in nato po vojni tudi v Kraljestvu/Kraljevini SHS, odločilno,
                    da je sodišče to državo opredelilo kot staro. Če z današnjega vidika s pravno
                    logiko upoštevamo tedaj veljavna mednarodna načela, lahko ugotovimo, da je bilo
                    Žolgerjevo mnenje vsekakor bolj utemeljeno in pravno konsistentno. Obstoj
                    mednarodno priznane valute za Kraljestvo/Kraljevino SHS ni bil niti nujen, še
                    manj pa zadosten kriterij, da bi državo lahko opredelili kot staro. Hipotetično
                    bi se namreč lahko neka država odrekla svoji monetarni suverenosti in sprejela
                    denarno valuto druge države, a to še ne pomeni, da se je odrekla svoji
                    mednarodni subjektiviteti. Tudi v obravnavanem primeru je bil en sam atribut, ki
                    je Kraljestvo/Kraljevino SHS ločil od Poljske in Češkoslovaške, prešibek za tako
                    močan sklep. Mirovne sporazume je namreč treba tolmačiti v skladu s poslanstvom
                    njihovega obstoja, saj večinoma odrejajo le posamezne pravice in dolžnosti
                    držav, njihovo subjektiviteto pa predpostavljajo in se ne spuščajo v pravno
                    analizo njihovega nastanka. Tako je tudi Saintgermainski sporazum v preambuli le
                    ugotovil, da je Avstro-Ogrska prenehala obstajati; da sta nastali češkoslovaška
                    in jugoslovanska država; obe državi sta mednarodno priznani. Poslanstvo
                    sporazuma je bilo urejanje položaja med antantnimi zaveznicami in poraženimi
                    državami, nikakor pa sporazum ni posegal v akte že izvršene ustanovitve novih
                    držav niti jih ni imel namena preučevati.<anchor xml:id="Toc273430116"/>
                </p>
                <p>Ključni Žolgerjev kriterij za določanje novosti države je bila ustava. Po
                    njegovem tolmačenju ustavni akt nove države določa (dis)kontinuiteto sedanje
                    države s prejšnjo. Država je potemtakem stara, le če je razvidno opiranje
                    sedanje ustave na prejšnjo.<note place="foot" xml:id="ftn48" n="47"> Žolger, »Da li je naša kraljevina,« 11.</note>
                    Po istem avtorju ni bilo nobenega dvoma, da začasni ustavni akt Kraljestva SHS
                    ni bil ustvarjen po normah ustave Kraljevine Srbije iz leta 1903, kar implicira
                    prekinitev kontinuitete prejšnje srbske države. Proces sprejemanja začasne
                    ustave namreč ni bil v skladu z določbami srbske ustave in njenega 200. člena,
                    ki je določal edine mogoče postopke ustavnih sprememb. Posledično je pri
                    ustanovitvi Kraljestva SHS šlo za sporazumni prelom ustavnega reda Kraljevine
                    Srbije. Sporazum glede te prekinitve je imel temelj v mednarodnem dogovoru, ki
                    ni potekal po pravilih srbske ustave, saj ga ni potrdil srbski parlament, kot je
                    to določal 52. člen prejšnje srbske ustave.<note place="foot" xml:id="ftn49" n="48">
                            <hi rend="italic">Ustav za Kraljevinu
                            Srbiju</hi> (Beograd: Državna štamparija Kraljevine Srbije, 1903), 52. člen.</note>
                    Tudi vlada Kraljestva SHS se je sestavila povsem v nasprotju z določbami te
                    ustave in je svojo legitimnost utemeljevala na mednarodnem sporazumu, čeprav ta
                    ni bil ratificiran pred predstavniškim telesom katere koli izmed sporazumnih
                    strani. Bistveni argument za pravno diskontinuiteto med Kraljevino Srbijo in
                    Kraljestvom/Kraljevino SHS se je torej skrival v tem mednarodnem aktu, katerega
                    bistvo je bila odredba o ustvarjanju nove ustave, to pa je določil na način, ki
                    ga srbska ustava ni priznavala niti ga ni poznalo tedanje mednarodno pravo. V
                    tem primeru namreč ni prišlo do cesije, debelacije, okupacije ali akcesije, ki
                    so bili edini štirje primeri, ki naj bi jih po Žolgerjevem mnenju običajno pravo
                    priznavalo, ko gre za povečanje ali širitev države.<note place="foot" xml:id="ftn50" n="49"> Žolger, »Da li je naša
                            kraljevina,« 13.</note> Ravno nasprotno, Kraljevina Srbija je
                    sklenila sporazum s predstavniki Države SHS, s čimer je priznala njeno
                    enakopravnost, kar tudi nakazuje na akt združitve, ki je poleg razpada,
                    odcepitve in dekolonizacije oblika derivativnega nastanka države.<note place="foot" xml:id="ftn51" n="50"> Danilo Türk, <seg rend="italic">Temelji mednarodnega
                                    prava</seg> (Ljubljana: GV Založba, 2007), 89.</note>
                    Na podlagi tega lahko sklepamo, da je zagrebški Narodni svet (na področju Države
                    SHS) imel enake pristojnosti, kot so jih imeli najvišji instituti oblasti v
                    Kraljevini Srbiji. To izhaja tudi iz akta zagrebškega Narodnega sveta s 3.
                    decembra 1918, s katerim je opustil izvajanje oblasti in to prenesel na srbskega
                    regenta. Država SHS torej ni vstopila v Kraljevino Srbijo, temveč je s slednjo
                    ustanovila novo državo, kar so v svojih zapisih ne nazadnje potrjevali tudi
                    nekateri privrženci unitaristične ideje. Milan Pribićević, Svetozarjev brat, je
                    na primer v svojem pismu Seatonu Watsonu pisal, da gre za »združenje
                    južnoslovanskih držav«, iz česar je bila razvidna percepcija Države SHS kot
                    države, ki se je združila s Kraljevino Srbijo.<note place="foot" xml:id="ftn52" n="51"> Đokić, <hi rend="italic">Nedostižni
                                kompromis</hi>, 65.</note> Združevanje implicira dejstvo
                    nastanka novega subjekta in posledično prenehanja obstoja dveh prejšnjih
                    subjektov, česar ne izpodbija niti dejstvo, da je dinastija Karađorđević
                    zadržala svojo funkcijo tudi v novi državi. Tudi položaj kraljeve družine je bil
                    namreč utemeljen s predmetno mednarodno pogodbo, enako pa je veljalo tudi za
                    zakonodajno in izvršno oblast, državno ozemlje in narod. Poleg tega tudi novo
                    ime in novi simboli kažejo na državnopravno ločevanje Kraljevine Srbije in
                    Kraljestva/Kraljevine SHS.</p>
                <p>Iz opredeljenega izhaja, da je Subotić odnos med mednarodnim in notranjim pravom
                    razumel po dualističnem načelu. Le s tem lahko pojasnimo trditev, da je država
                    lahko obenem stara po mednarodnem pravu in nova po notranjem pravu. V skladu s
                    tem je Subotić menil, da gre pri Kraljestvu/Kraljevini SHS za nov ustavni red in
                    posledično novo notranjo ureditev, istočasno pa naj bi ta država podedovala
                    mednarodni položaj Kraljevine Srbije. Žolger je dualistično teorijo imel za
                    nesmiselno, saj je onemogočala relevantno presojanje nastanka države. Sam je
                    zavzemal stališče monistične paradigme, po kateri mednarodnopravne narave
                    subjekta ni mogoče presojati ločeno od notranjepravnega razumevanja nastanka
                    države. V povezavi s tem se v mednarodnopravnih zadevah pri presojanju ene
                    zadeve ne more uporabiti predhodna odločitev iz nekega drugega procesa, katerega
                    primarni namen ni reševanje tega vprašanja. Ravno zato omenjena valutna klavzula
                    ni mogla biti relevantna za opredelitev mednarodnopravnega položaja
                    Kraljestva/Kraljevine SHS, saj valuta ni stvar, ki določa državno bistvo.
                    Nekonsistentnost presojanja kontinuitete države z opiranjem na posamezne
                    mednarodnopravne akte, ki se ne ukvarjajo z bistvom države, je Žolger podkrepil
                    s primerom pogodbe med Kraljestvom SHS in t. i. Glavnimi silami iz leta 1919. Ta
                    je potrdila, da so Srbi, Hrvati in Slovenci iz bivše avstro-ogrske monarhije z
                    lastno voljo sklenili <hi rend="italic">združiti se s Srbijo z namero
                        ustvarjanja ene neodvisne in združene države z imenom Kraljevina Srbov,
                        Hrvatov in Slovencev, ki je prevzela suverenost na ozemlju, na katerem ti
                        narodi živijo</hi>.<note place="foot" xml:id="ftn53" n="52"> Žolger, »Da li je naša kraljevina,« 16.</note>
                    Na nekdanja avstro-ogrska področja torej Srbija ni razširila svoje suverenosti,
                    saj so Slovenci, Hrvati in Srbi s teh področij samostojno prenesli svojo
                    suverenost na novonastalo državo, kar implicira novo originarno suverenost.
                    Indikativno je, da so to potrjevali tudi predstavniki liberalnega slovenskega
                    političnega kroga, ki so sicer favorizirali zedinjenje s Srbijo, saj naj bi jim
                    to omogočilo ugodnejše pogoje v tekmi s slovenskim katoliškim političnim
                        polom,<note place="foot" xml:id="ftn54" n="53">
                            Jurij Perovšek, <hi rend="italic">Liberalizem in vprašanje
                                slovenstva</hi> (Ljubljana: Modrijan, 1996), 112.</note> pri
                    čemer so se naslanjali na politično strategijo Svetozarja Pribičevića.<note place="foot" xml:id="ftn55" n="54"> Momčilo Zečević, <hi rend="italic">Na zgodovinski
                            prelomnici</hi> (Maribor: Založba Obzorja, 1986), 89.</note>
                    Tako je na primer Ivan Tavčar že 6. julija 1919 na zboru zaupnikov Jugoslovanske
                    demokratske stranke (JDS) izjavil, da želijo biti »neomahljivi služabniki (…)
                    novi državi«.<note place="foot" xml:id="ftn56" n="55">
                            Perovšek, <hi rend="italic">Liberalizem</hi>, 142.</note>
                </p>
            </div>
            <div>
                <head>Sklep</head>
                <p rend="No Spacing">Obravnavo dveh ključnih državnopravnih vprašanj pri južnih
                    Slovanih ob koncu prve svetovne vojne otežuje dejstvo, da v tistem času
                    mednarodno pravo še ni poznalo vseh sodobnih pravnih instrumentov. Ne glede na
                    to lahko sklenemo, da so pravni argumenti vendarle potrdili obstoj državnosti
                    Države SHS, ki je kljub kratkotrajnosti zadovoljevala bistvene kriterije
                    mednarodne subjektivitete. Slednja je nastala na delu ozemlja Avstro-Ogrske, ki
                    je s koncem prve svetovne vojne razpadla, kar je eno od izhodišč za derivativni
                    nastanek držav. Volja prebivalstva, na temelju katere lahko sklepamo o
                    samoodločbi, je bila razvidna iz aktov tedaj obstoječih voljenih, torej
                    legitimnih predstavniških organov (npr. hrvaškega sabora). Res je sicer izostalo
                    formalno mednarodno priznanje, ki pa po deklarativni teoriji ni konstitutivni
                    element državnosti. Država SHS je izpolnjevala vse temeljne kriterije, ki so
                    bili pozneje tudi formalno potrjeni v Montevidejski konvenciji, stalno
                    prebivalstvo, ozemlje in efektivno oblast. Istočasno je država imela tudi
                    sposobnost vzpostavljanja odnosov z drugimi subjekti mednarodnega prava.<note place="foot" xml:id="ftn57" n="56">
                            <hi rend="italic">Montevidejska konvencija</hi> (26. 12. 1933), 1. člen,
                            dostopno na:
                        <ref target="http://www.cfr.org/sovereignty/montevideo-convention-rights-duties-states/p15897">http://www.cfr.org/sovereignty/montevideo-convention-rights-duties-states/p15897</ref>.</note>
                    Ravno tako drži, da v mednarodnem pravu še vedno obstaja tudi veja, ki zagovarja
                    nujnost mednarodnega priznanja, a je tudi to na določen način v kratkem obdobju
                    življenja Države SHS izkazano implicitno, s stopanjem v odnose z drugimi
                    mednarodnimi subjekti. </p>
                <p rend="No Spacing">Analiza prvodecembrskega akta nas navaja na zaključek, da je
                    pri procesu združevanja šlo za prekoračitev pooblastil zagrebškega Narodnega
                    sveta, saj ta ni zahteval mnenja lastnega plenuma, temveč je večino odločitev
                    sprejemalo tričlansko predsedstvo osrednjega odbora. Tudi pri aktu združitve je
                    zagrebški Narodni svet pooblastil 28 članov, ki niso bili izbrani na plenarnem
                    zasedanju. Poleg tega je delegacija, ki je odšla v Beograd, prezrla zavezujoča
                    navodila, podpisani prvodecembrski akt pa ni dobil potrebne ratifikacije, kar bi
                    bilo v skladu s tedaj veljavno ureditvijo. Ravno ta pravni moment je zagotovo
                    eden ključnih dejavnikov, ki nas vodi do sklepa, da je Kraljestvo/Kraljevina SHS
                    vendarle bila nova država, saj je imela novo ustavo, ki je prekinila
                    kontinuiteto prejšnje srbske ustave. Začasna ureditev, ki jo je Kraljestvo SHS
                    dobilo 1. decembra 1918, namreč ni bila ustvarjena po normah določb srbske
                    ustave iz leta 1903, temveč je bila posledica sporazumnega preloma ustavnega
                    reda Kraljevine Srbije, do katerega je prišlo z mednarodnim dogovorom med dvema
                    formalno enakopravnima subjektoma. Izvršna oblast, vlada nove države, je svojo
                    legitimnost utemeljevala na mednarodnem sporazumu. Kljub formalni enakopravnosti
                    dejanski pogajalski izhodišči Kraljevine Srbije in Države SHS še zdaleč nista
                    bili enaki, različni pa so bili tudi načini političnega delovanja, kar se je
                    izkazalo v parlamentarnih razpravah o ureditvi države.<note place="foot" xml:id="ftn58" n="57"> Jure Gašparič, »Parlamentarna razprava v prvi Jugoslaviji,« <hi rend="italic">Prispevki za novejšo
                                zgodovino</hi> 54, št. 2 (2014): 63–78.</note>
                    To je potrdila tudi Vidovdanska ustava, ki je predstavljala potrditev predloga
                    pretežno srbskih oblasti,<note place="foot" xml:id="ftn59" n="58"> Ferdo Čulinović, <hi rend="italic">Jugoslavija između dva
                                rata</hi> (Zagreb: Jugoslavenska akademija znanosti i umjetnosti, 1961), 219.</note>
                    ki je, kot je to zapisal Christian Nielsen,<note place="foot" xml:id="ftn60" n="59"> Christian A. Nielsen, <hi rend="italic">Making Yugoslavs. Identity in
                                King Aleksandar's Yugoslavia</hi> (Toronto: University of Toronto Press, 2014), 40.</note>
                    z dnevom sprejetja poslala sporočilo, da je v državi prevladala srbska
                    nacionalna ideologija. Vendar to ni dovolj, da bi se lahko strinjali s tezo
                    nekaterih pravnikov,<note place="foot" xml:id="ftn61" n="60"> Npr. Ciril Ribičič, <hi rend="italic">Ustavnopravni vidiki
                                osamosvajanja
                            Slovenije</hi> (Ljubljana: Časopisni zavod Uradni list Republike Slovenije, 1992), 6.</note>
                    da je pri nastanku nove države šlo za priključitev Države SHS h Kraljevini
                    Srbiji. Dejstvo pa je, da so izkazana notranja neskladja, katerih del prikazuje
                    tudi spor glede pravne narave Države SHS in Kraljestva/Kraljevine SHS,
                    izčrpavala novo državo in vplivala na njeno notranjo nestabilnost<note place="foot" xml:id="ftn62" n="61"> Nielsen, <hi rend="italic">Making Yugoslavs</hi>, 41.</note> ter tako še
                    povečevala možnost zunanjega vpliva na njeno oblikovanje. </p>
            </div>
        </body>
        <back>
            <div type="bibliography">
                <head>Viri in literatura</head>
                <listBibl>
                    <bibl><hi style="font-size:10pt" xml:space="preserve">Banac, Ivo. </hi><hi rend="italic" style="font-size:10pt">Nacionalno pitanje u Jugoslaviji.
                        Porijeklo, povijest,
                        politika.</hi><hi style="font-size:10pt" xml:space="preserve"> Zagreb: Globus, 1988.</hi></bibl>
                    <bibl><hi style="font-size:10pt" xml:space="preserve">Banac, Ivo. »Emperor Karl Has Become a Comitadji: The Croatian Disturbances of Autumn 1918.« </hi><hi rend="italic" style="font-size:10pt">The</hi>
                    <hi rend="italic" style="font-size:10pt">Slavonic and East European
                        Review</hi><hi style="font-size:10pt" xml:space="preserve"> 70, št. 2 (1992): 284–305.</hi></bibl>
                    <bibl><hi style="font-size:10pt" xml:space="preserve">Crawford, James. </hi><hi rend="italic" style="font-size:10pt">The Creation of States in
                        International
                        Law.</hi><hi style="font-size:10pt" xml:space="preserve"> Oxford: Clarendon, 2007.</hi></bibl>
                    <bibl><hi style="font-size:10pt" xml:space="preserve">Čulinović, Ferdo. </hi><hi rend="italic" style="font-size:10pt" xml:space="preserve">Državnopravna historija jugoslavenskih zemalja XIX. i XX. stoljeća – Hrvatska, Slavonija i Dalmacija, Istra, Srpska
                        Vojvodina, Slovenija, bosna i
                        Hercegovina.</hi><hi style="font-size:10pt" xml:space="preserve"> Zagreb: Školska knjiga, 1956. </hi></bibl>
                    <bibl><hi style="font-size:10pt" xml:space="preserve">Čulinović, Ferdo. </hi><hi rend="italic" style="font-size:10pt" xml:space="preserve">Jugoslavija između dva rata. </hi><hi style="font-size:10pt">Zagreb: Jugoslavenska akademija znanosti i
                        umjetnosti, 1961.</hi></bibl>
                    <bibl><hi style="font-size:10pt" xml:space="preserve">Čulinović, Ferdo. </hi><hi rend="italic" style="font-size:10pt">Tri etape nacionalnog pitanja u
                        jugoslovenskim
                        zemljama.</hi><hi style="font-size:10pt" xml:space="preserve"> Zagreb: Jugoslavenska akademija znanosti i umjetnosti, 1962.</hi></bibl>
                    <bibl><hi style="font-size:10pt" xml:space="preserve">Đokić, Dejan. </hi><hi rend="italic" style="font-size:10pt">Nedostižni kompromis.
                        Srpsko-hrvatsko pitanje u međuratnoj
                        Jugoslaviji.</hi><hi style="font-size:10pt" xml:space="preserve"> Beograd: Fabrika knjiga, 2010. </hi></bibl>
                    <bibl><hi style="font-size:10pt" xml:space="preserve">Engelsfeld, Neda. </hi><hi rend="italic" style="font-size:10pt">Povijest hrvatske države i prava –
                        razdoblje od 18. do 20.
                        stoljeća.</hi><hi style="font-size:10pt" xml:space="preserve"> Zagreb: Pravni fakultet, 2002.</hi></bibl>
                    <bibl><hi style="font-size:10pt" xml:space="preserve">Gašparič, Jure. »Parlamentarna razprava v prvi Jugoslaviji.« </hi><hi rend="italic" style="font-size:10pt">Prispevki za novejšo
                        zgodovino</hi><hi style="font-size:10pt" xml:space="preserve"> 54, št. 2 (2014): 63–78.</hi></bibl>
                    <bibl><hi style="font-size:10pt" xml:space="preserve">Granda, Stane. </hi><hi rend="italic" style="font-size:10pt">Slovenija.</hi><hi style="font-size:10pt" xml:space="preserve"> Ljubljana: Urad vlade za komuniciranje, 2008.</hi></bibl>
                    <bibl><hi style="font-size:10pt" xml:space="preserve">Jovanović, Slobodan. </hi><hi rend="italic" style="font-size:10pt">Ustavno pravo Kraljevine Srba,
                        Hrvata i Slovenaca.</hi><hi style="font-size:10pt" xml:space="preserve"> Beograd: Službeni list SRJ, 1995.</hi></bibl>
                    <bibl><hi style="font-size:10pt" xml:space="preserve">Krizman, Bogdan. </hi><hi rend="italic" style="font-size:10pt" xml:space="preserve">Vanjska politika jugoslavenske države 1918–1941. Diplomatsko-historijski pregled. </hi><hi style="font-size:10pt" xml:space="preserve">Zagreb: Školska knjiga, 1975.</hi></bibl>
                    <bibl><hi style="font-size:10pt" xml:space="preserve">Lampe, John R. </hi><hi rend="italic" style="font-size:10pt">Yugoslavia as History. Twice There
                        Was a Country. Second edition.</hi><hi style="font-size:10pt" xml:space="preserve"> Cambridge: Cambrige University press, 2002.</hi>
                    </bibl>
                    <bibl><hi style="font-size:10pt" xml:space="preserve">Lavrič, Jože, Josip Mal in Franc Stele, ur. </hi><hi rend="italic" style="font-size:10pt">Spominski zbornik
                        Slovenije.</hi><hi style="font-size:10pt" xml:space="preserve"> Ljubljana: Jubilej, 1939. </hi></bibl>
                    <bibl><hi style="font-size:10pt" xml:space="preserve">Lukan, Walter. </hi><hi rend="italic" style="font-size:10pt" xml:space="preserve">Iz »črnožolte kletke narodov« v »zlato svobodo«? Habsburška monarhija in Slovenci v prvi svetovni
                        vojni.</hi><hi style="font-size:10pt" xml:space="preserve"> Ljubljana: Znanstvena založba Filozofske fakultete Univerze v Ljubljani, 2014.</hi></bibl>
                    <bibl><hi style="font-size:10pt" xml:space="preserve">Mal, Josip, ur. </hi><hi rend="italic" style="font-size:10pt">Slovenci v desetletju
                        1918–1928.</hi><hi style="font-size:10pt" xml:space="preserve"> Ljubljana: Leonova družba, 1928.</hi></bibl>
                    <bibl><hi style="font-size:10pt" xml:space="preserve">Matković, Hrvoje. </hi><hi rend="italic" style="font-size:10pt">Povijest Jugoslavije. Hrvatski
                        pogled.</hi><hi style="font-size:10pt" xml:space="preserve"> Zagreb: Naklada Pavičić, 1998.</hi></bibl>
                    <bibl><hi rend="italic" style="font-size:10pt">Montevidejska konvencija,</hi><hi style="font-size:10pt" xml:space="preserve"> 26. 12. 1933. Dostopno na:</hi>
                        <ref target="http://www.cfr.org/sovereignty/montevideo-convention-rights-duties-states/p15897"><hi style="font-size:10pt">http://www.cfr.org/sovereignty/montevideo-convention-rights-duties-states/p15897</hi></ref>.</bibl>
                    <bibl><hi style="font-size:10pt" xml:space="preserve">Nielsen, Christian. A. </hi><hi rend="italic" style="font-size:10pt">Making Yugoslavs. Identity in King
                        Aleksandar's Yugoslavia.</hi><hi style="font-size:10pt" xml:space="preserve"> Toronto: University of Toronto Press, 2014.</hi></bibl>
                    <bibl><hi style="font-size:10pt" xml:space="preserve">Perovšek, Jurij. </hi><hi rend="italic" style="font-size:10pt">Liberalizem in vprašanje
                        slovenstva.</hi><hi style="font-size:10pt" xml:space="preserve"> Ljubljana: Modrijan, 1996. </hi></bibl>
                    <bibl><hi style="font-size:10pt" xml:space="preserve">Perovšek, Jurij. </hi><hi rend="italic" style="font-size:10pt">Slovenska osamosvojitev v letu
                        1918.</hi><hi style="font-size:10pt" xml:space="preserve"> Ljubljana: Modrijan, 1998. </hi></bibl>
                    <bibl><hi style="font-size:10pt" xml:space="preserve">Perovšek, Jurij. »Jugoslovanska združitev.« V: </hi><hi rend="italic" style="font-size:10pt" xml:space="preserve">Slovenska novejša zgodovina. Od programa Zedinjena Slovenija do mednarodnega priznanja
                        Republike Slovenije: 1848–1992</hi><hi style="font-size:10pt" xml:space="preserve">, ur. Jasna Fisher et al., 200–03.  Ljubljana: Mladinska knjiga in Inštitut za novejšo
                        zgodovino, 2005.</hi></bibl>
                    <bibl><hi style="font-size:10pt" xml:space="preserve">Perovšek, Jurij. </hi><hi rend="italic" style="font-size:10pt" xml:space="preserve">Slovenski prevrat 1918. Položaj Slovencev v Državi Slovencev, Hrvatov in Srbov. </hi><hi style="font-size:10pt" xml:space="preserve">Ljubljana: Inštitut za novejšo zgodovino,
                        2018.</hi></bibl>
                    <bibl><hi style="font-size:10pt" xml:space="preserve">Perovšek, Jurij. »Nastanek Države Slovencev, Hrvatov in Srbov 29. oktobra in njen zgodovinski pomen.« Studia Historica
                        Slovenica</hi><hi style="font-size:10pt" xml:space="preserve"> 19, št. 2 (2019): 369–98.</hi></bibl>
                    <bibl><hi style="font-size:10pt" xml:space="preserve">Perovšek, Jurij. »Položaj Slovencev v Državi Slovencev, Hrvatov in Srbov.« </hi><hi rend="italic" style="font-size:10pt">Prispevki za novejšo zgodovino</hi>
                    <hi style="font-size:10pt">59, št. 2 (2019): 40–74.</hi></bibl>
                    <bibl><hi style="font-size:10pt" xml:space="preserve">Petrič, Ernest. </hi><hi rend="italic" style="font-size:10pt">Zunanja politika: osnove teorije in
                        praksa.</hi><hi style="font-size:10pt" xml:space="preserve"> Mengeš: Center za evropsko prihodnost, 2010.</hi></bibl>
                    <bibl><hi style="font-size:10pt" xml:space="preserve">Pleterski, Janko. </hi><hi rend="italic" style="font-size:10pt">Prva odločitev Slovencev za
                        Jugoslavijo.</hi><hi style="font-size:10pt" xml:space="preserve"> Ljubljana: Slovenska matica, 1971.</hi></bibl>
                    <bibl><hi style="font-size:10pt" xml:space="preserve">Prepeluh, Albin. </hi><hi rend="italic" style="font-size:10pt" xml:space="preserve">Pripombe k naši prevratni dobi. </hi><hi style="font-size:10pt">Trst: Založništvo tržaškega tiska,
                        1987.</hi></bibl>
                    <bibl><hi style="font-size:10pt" xml:space="preserve">Radić, Stjepan. </hi><hi rend="italic" style="font-size:10pt">Politički spisi: Autobiografija,
                        članci, govori, rasprave.</hi><hi style="font-size:10pt" xml:space="preserve"> Zagreb: Znanje, 1971.</hi></bibl>
                    <bibl><seg style="font-size:10pt">Rahten</seg><seg style="font-size:10pt" xml:space="preserve">, Andrej. </seg><seg rend="italic" style="font-size:10pt" xml:space="preserve">Slovenska ljudska stranka v beograjski skupščini. Jugoslovanski klub v parlamentarnem življenju
                        Kraljevine SHS 1919–1929.</seg><seg style="font-size:10pt" xml:space="preserve"> Ljubljana: Založba ZRC, 2002.</seg></bibl>
                    <bibl><hi style="font-size:10pt" xml:space="preserve">Rahten, Andrej. »Slovenski pravniki na diplomatskem parketu do mednarodnega priznanja nove države.« </hi><hi rend="italic" style="font-size:10pt">Prispevki za novejšo
                        zgodovino</hi><hi style="font-size:10pt" xml:space="preserve"> 59, št. 2 (2019): 115–29.</hi></bibl>
                    <bibl><hi style="font-size:10pt" xml:space="preserve">Ribičič, Ciril. </hi><hi rend="italic" style="font-size:10pt">Ustavnopravni vidiki osamosvajanja
                        Slovenije.</hi><hi style="font-size:10pt" xml:space="preserve"> Ljubljana: Časopisni zavod Uradni list Republike </hi><hi style="font-size:10pt">Slovenije, 1992.</hi></bibl>
                    <bibl><hi style="font-size:10pt" xml:space="preserve">Stavbar, Vlasta. </hi><hi rend="italic" style="font-size:10pt">Majniška deklaracija in
                        deklaracijsko
                        gibanje.</hi><hi style="font-size:10pt" xml:space="preserve"> Maribor: Založba Pivec, 2017.</hi></bibl>
                    <bibl><hi style="font-size:10pt" xml:space="preserve">Šišić, Ferdo. </hi><hi rend="italic" style="font-size:10pt">Dokumenti o postanku Kraljevine
                        Srba, Hrvata i Slovenaca,
                        1914–1919.</hi><hi style="font-size:10pt" xml:space="preserve"> Zagreb: Matica Hrvatska, 1920.</hi></bibl>
                    <bibl><hi style="font-size:10pt" xml:space="preserve">Škrk, Mirjam. »Profesorji Ivan Žolger, Ivan Tomšič in Stanko Peterlin ter njihovi prispevki k nastanku </hi><hi style="font-size:10pt" xml:space="preserve">slovenske države.« </hi><hi rend="italic" style="font-size:10pt">Prispevki za novejšo
                        zgodovino</hi><hi style="font-size:10pt" xml:space="preserve"> 59, št. 2 (2019): 95–114.</hi></bibl>
                    <bibl><hi rend="italic" style="font-size:10pt">The Peace Treaty of
                        Versailles</hi><hi style="font-size:10pt">, 28.6.1919.</hi><hi style="font-size:10pt" xml:space="preserve"> Dostopno na: </hi><ref target="http://net.lib.byu.edu/~rdh7/wwi/versailles.html"><hi style="font-size:10pt">http://net.lib.byu.edu/~rdh7/wwi/versailles.html</hi></ref><hi rend="Hyperlink"><seg style="font-size:10pt">.</seg></hi></bibl>
                    <bibl><hi rend="italic" style="font-size:10pt">Treaty of Peace with Austria. St.
                        Germain-en-Laye</hi><hi style="font-size:10pt" xml:space="preserve">, 10 September 1919. Dostopno na: </hi><hi style="font-size:10pt">http://www.austlii.edu.au/au/other/dfat/treaties/1920/3.html.</hi></bibl>
                    <bibl><hi style="font-size:10pt" xml:space="preserve">Türk, Danilo. </hi><hi rend="apple-converted-space"><seg rend="italic" style="font-size:10pt">Temelji mednarodnega
                        prava.</seg><seg style="font-size:10pt" xml:space="preserve"> Ljubljana: GV Založba, 2007.</seg></hi></bibl>
                    <bibl><hi rend="italic" style="font-size:10pt">Ustav za Kraljevinu
                        Srbiju</hi><hi style="font-size:10pt">. Beograd: Državna štamparija
                            Kraljevine Srbije, 1903.</hi></bibl>
                    <bibl><hi style="font-size:10pt" xml:space="preserve">Vukas, Budislav. </hi><hi rend="italic" style="font-size:10pt">Hrvatska državnost s gledišta
                        međunarodnog prava.</hi><hi style="font-size:10pt" xml:space="preserve"> Zagreb: Pravni fakultet, 2002.</hi></bibl>
                    <bibl><hi style="font-size:10pt" xml:space="preserve">Zečević, Momčilo. </hi><hi rend="italic" style="font-size:10pt" xml:space="preserve">Slovenska ljudska stranka in jugoslovansko zedinjenje 1917–1921: Od majniške deklaracije </hi><hi rend="italic" style="font-size:10pt" xml:space="preserve">do vidovdanske ustave. </hi><hi style="font-size:10pt">Maribor: Založba Obzorja, 1977.</hi></bibl>
                    <bibl><hi style="font-size:10pt" xml:space="preserve">Zečević, Momčilo. </hi><hi rend="italic" style="font-size:10pt">Na zgodovinski
                        prelomnici.</hi><hi style="font-size:10pt" xml:space="preserve"> Maribor: Založba Obzorja, 1986.</hi></bibl>
                    <bibl><hi style="font-size:10pt" xml:space="preserve">Žolger, Ivan. »Da li je naša kraljevina nova ili stara država?.« </hi><hi rend="italic" style="font-size:10pt">Slovenski pravnik</hi><hi style="font-size:10pt">, št. 3-4 (1923): 1–18.</hi></bibl>
                </listBibl>
            </div>
            <div type="summary" xml:lang="en">
                <docAuthor>Igor Ivašković</docAuthor>
                <head>THE LEGAL NATURE OF THE
                    STATE AND THE KINGDOM OF SHS IN THE CONTEXT OF THE CONFLICTING YUGOSLAV
                    IDEOLOGIES</head>
                <head>SUMMARY</head>
                <p rend="No Spacing"><hi style="font-size:10pt">The contribution analyses the
                    discrepancy between the interpretations of the two key state-legal questions
                    regarding the South Slavs after the end of World War I: the dilemma about
                    the legal nature of the State of Slovenes, Croats and Serbs and the dispute
                    regarding the legal (dis)continuity between the Kingdom of Serbia and the
                    Kingdom of Serbs, Croats and Slovenes. It is a fact that at the time,
                    international law did not yet possess all of the modern legal instruments.
                    However, the use of the contemporaneous as well as subsequently developed
                    international and constitutional criteria nevertheless implies a conclusion
                    about the existence of the statehood of the State of SHS, which, despite its
                    brief existence, still satisfied the essential criteria of international
                    subjectivity. The State of SHS was established in the part of the territory
                    of Austria-Hungary, which dissolved at the end of World War I. This
                    represented one of the foundations for the derivative creation of states.
                    The will of the population, based on which we can draw conclusions regarding
                    self-determination, was evident from the legal acts of the contemporaneous
                    elected and thus legitimate representative bodies. There was indeed no
                    formal international recognition, yet according to the declarative theory,
                    that is not a constitutive element of statehood. The State of SHS fulfilled
                    all of the fundamental criteria that would later be also formally confirmed
                    by the Montevideo Convention: a permanent population, defined territory, and
                    effective government, which nevertheless did not encompass all the areas of
                    the former Austria-Hungary defined by the executive authorities. At the same
                    time, the state had the capacity to enter into relations with other subjects
                    of international law, which implied the recognition of the State of SHS by
                    certain other such subjects. In the second part, the contribution analyses
                    the various interpretations of the December 1 Act that proclaimed the
                    establishment of the Kingdom of Serbs, Croats and Slovenes. The analysis of
                    this Act leads to the conclusion that the process of unification exceeded
                    the powers of the Central Committee of the National Council in Zagreb as
                    well as of the delegation appointed for the realisation of the act of
                    unification. Primarily, most of the decisions within the National Council in
                    Zagreb were made by the three-member presidency of the Central Committee,
                    while the very act of unification appointed 28 members that had not been
                    selected at a plenary meeting. The delegation that went to Belgrade also
                    overlooked the binding instructions, while the signed December 1 Act was
                    also not ratified as necessary, which would have been in accordance with the
                    contemporaneous system. This very legal moment undoubtedly represents one of
                    the key factors leading to the conclusion that the Kingdom of SHS was
                    nevertheless a new state, as it had a new constitution that broke the
                    continuity of the former Serbian Constitution. The temporary system
                    introduced in the Kingdom of SHS on 1 December 1918 did not adhere to the
                    norms of the 1903 Serbian Constitution. Instead, it was a consequence of a
                    consensual rupture with the constitutional order of the Kingdom of Serbia,
                    which resulted from an international agreement between two formally equal
                    subjects. The executive authority – the government of the new state – based
                    its legitimacy on the international agreement as well. However, despite the
                    formal equality, the actual negotiating positions of the Kingdom of Serbia
                    and the State of SHS were nowhere near equal. This was also confirmed by the
                    subsequent St Vitus’ Day Constitution, which represented the confirmation of
                    the proposals made by the predominantly Serbian authorities. Nevertheless,
                    this fact is not enough to confirm the thesis of certain lawyers, claiming
                    that the case of the creation of the new state involved an annexation of the
                    State of SHS to the Kingdom of Serbia. We can, however, agree with the
                    argumentation in favour of the thesis that the differences in the
                    explanation of the legal nature of the State of Slovenes, Croats and Serbs –
                    as well as that of the Kingdom of Serbs, Croats and Slovenes – did not
                    result from legal uncertainty to the degree that they represented a
                    reflection of yet another of the many political struggles in the conflict
                    between the opposing Yugoslav ideologies.</hi>
                </p>
            </div>
        </back>
    </text>
</TEI>