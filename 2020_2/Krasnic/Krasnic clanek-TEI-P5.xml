<?xml version="1.0" encoding="UTF-8"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
             <title>Reševanje ruske
                 begunske problematike v Kraljevini SHS</title>
            <author>
               <name>
                  <forename>Petra Kim </forename>
                  <surname>Krasnić</surname>
                  <roleName>Mag. prof. zgodovine in ruščine</roleName>
                  <roleName>doktorandka na Oddelku za zgodovino na
                            Filozofski fakulteti v Ljubljani</roleName>
                  <address>
                     <addrLine>Na jami 3</addrLine>
                     <addrLine>SI – 1000 Ljubljana</addrLine>
                  </address>
                  <email>petra.krasnic1@gmail.com</email>
               </name>
            </author>
         </titleStmt>
         <editionStmt>
            <edition>
               <date>2020-05-10</date>
            </edition>
         </editionStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <address>
                  <addrLine>Privoz 11</addrLine>
                  <addrLine>SI-1000 Ljubljana</addrLine>
               </address>
            </publisher>
            <pubPlace>http://ojs.inz.si/pnz/article/view/813</pubPlace>
            <date>2020</date>
            <availability status="free">
               <licence>http://creativecommons.org/licenses/by-nc-nd/4.0/</licence>
            </availability>
         </publicationStmt>
         <seriesStmt>
            <title xml:lang="sl">Prispevki za novejšo zgodovino</title>
            <title xml:lang="en">Contributions to Contemporary History</title>
            <biblScope unit="volume">60</biblScope>
            <biblScope unit="issue">2</biblScope>
            <idno type="ISSN">2463-7807</idno>
         </seriesStmt>
         <sourceDesc>
            <p>No source, born digital.</p>
         </sourceDesc>
      </fileDesc>
      <encodingDesc>
         <projectDesc xml:lang="en">
            <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
            <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
         </projectDesc>
         <projectDesc xml:lang="sl">
            <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
            <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
         </projectDesc>
      </encodingDesc>
      <profileDesc>
         <langUsage>
            <language ident="sl"/>
            <language ident="en"/>
         </langUsage>
         <textClass>
            <keywords xml:lang="en">
                <term>White Russian emigration</term>
                <term>refugees</term>
                <term>Nansen passports</term>
                <term>crisis management</term>
            </keywords>
            <keywords xml:lang="sl">
                <term>ruska bela emigracija</term>
                <term>begunci</term>
                <term>Nansenove potne listine</term>
                <term>reševanje krize</term>
            </keywords>
         </textClass>
      </profileDesc>
      <revisionDesc>
         <listChange>
            <change>
               <date>2020-09-08</date>
               <name>Neja Blaj Hribar</name>
               <desc>Pretvorba iz DOCX v TEI, dodatno kodiranje</desc>
            </change>
         </listChange>
      </revisionDesc>
   </teiHeader>
   <text>
       <front>
           <docAuthor>Petra Kim Krasnić
               <note place="foot" xml:id="ftn1" n="*">
                   *<hi rend="bold">Mag. prof.
                       zgodovine in ruščine, doktorandka na Oddelku za zgodovino na
                       Filozofski fakulteti v Ljubljani, Na jami 3, SI-1000
                       Ljubljana;</hi>
                   <ref target="petra.krasnic1@gmail.com">
                       <hi rend="bold">petra.krasnic1@gmail.com</hi>
                   </ref></note></docAuthor>
           <docImprint>
               <idno type="cobissType">Cobiss tip: 1.01</idno>
           </docImprint>
           <div type="abstract">
               <head>IZVLEČEK</head>
               <p>
                   <hi rend="italic">V obdobju ruske državljanske vojne
                       (1917–1922) in po uveljavitvi komunizma v Rusiji je večje število ljudi (po
                       različnih ocenah več kot milijon), privržencev prejšnjega carskega režima
                       oz. nasprotnikov boljševizma, zapustilo Rusijo in emigriralo v tujino.
                       Posledica tega eksodusa je bil izbruh ruske begunske krize, saj humanitarne
                       organizacije in države, v katere so se priseljevali, niso bile pripravljene
                       na sprejem tako velikega števila ljudi. Ruski begunci so zato večinoma
                       živeli v revščini in pomanjkanju, brez pravnega varstva. Ob tem so se
                       pojavili prvi pomembnejši poskusi reševanja krize in iskanja načinov
                       mednarodne zaščite beguncev. Formalna mednarodna prizadevanja za pomoč
                       ruskim beguncem so se začela leta 1921, ko je Mednarodni odbor Rdečega križa
                       zaprosil Društvo narodov za pomoč. Večje organizirane skupine ruskih
                       emigrantov so prišle tudi v Kraljevino SHS, kar je bilo za državo veliko
                       breme, predvsem zaradi ekonomske situacije. V prispevku bo zato podrobneje
                       preučen način njihovega obravnavanja in vključevanja, zlasti humanitarna
                       pomoč in reševanje njihovega pravnega položaja.</hi>
               </p>
               <p>
                   <hi rend="italic">Ključne besede</hi>:<hi rend="italic"> ruska bela emigracija, begunci, Nansenove potne listine, reševanje krize</hi>
               </p>
           </div>
           <div type="abstract" xml:lang="en">
               <head>
                   ABSTRACT
               </head>
               <head>MANAGING THE
                   RUSSIAN REFUGEE ISSUE IN THE KINGDOM OF SHS
               </head>
               <p>
                   <hi rend="italic">During the Russian Civil War (1917–1922)
                       and after the introduction of communism in Russia, a large number of people
                       (according to various assessments more than a million), supporters of the
                       former Tsarist regime or opponents of Bolshevism, left Russia and emigrated
                       abroad. This exodus resulted in the Russian refugee crisis, as humanitarian
                       organisations and the countries these refugees migrated to were ill-equipped
                       to receive so many people. The Russian refugees thus mostly lived in poverty
                       and scarcity without any legal protection. Such circumstances gave rise to
                       the first significant attempts to manage the crisis and find ways to ensure
                       the international protection of refugees. Formal international efforts to
                       help the Russian refugees began in 1921 when the International Committee of
                       the Red Cross asked the League of Nations for assistance. Larger organised
                       groups of Russian emigrants also arrived in the Kingdom of SHS. They
                       represented a huge burden for the country, especially given the local
                       economic situation. The contribution thus thoroughly examines how these
                       emigrants were treated and integrated into the society, especially in view
                       of the humanitarian aid and the resolution of their legal status.</hi>
               </p>
               <p>
                   <hi rend="italic">Keywords</hi>:
                   <hi rend="italic">White Russian emigration, refugees,
                       Nansen passports, crisis management</hi>
               </p>
           </div>
       </front>
      <body>
         <div>
            <head>
               Osnovna izhodišča</head>
            <p>V delih večine raziskovalcev, ki so se ukvarjali z
                        rusko emigracijo<note place="foot" xml:id="ftn2" n="1">
                   Med raziskovalci obravnavane tematike se
                            pojavljajo različne diskusije o uporabi izraza begunec ali emigrant.
                            Izraz begunci naj bi se uporabljal le za prva leta življenja v tujini,
                            emigranti pa za kasnejše obdobje, ko je že postalo jasno, da se begunci
                            iz Rusije ne bodo vrnili v domovino. Ruski begunci so v tridesetih letih
                            20. stoletja tudi sami zase uporabljali izraz emigranti.
               </note> po letu 1917, je njen začetek opredeljen kot izjemen in unikaten zgodovinski pojav, celo fenomen. V današnjem času, ko se spopadamo s t. i. evropsko begunsko krizo,
                    <note place="foot" xml:id="ftn3" n="2">
                   Kriza, ki je
                            izbruhnila leta 2015 zaradi zaostrovanja vojn na Bližnjem vzhodu, ki so
                            povzročile povečanje števila beguncev, ki so prišli v Evropo.
                        
               </note> je premik velikega števila prebivalstva, ki zapušča svoje ozemlje zaradi vojne in politične nestabilnosti, postal že nekaj vsakdanjega. Ruski begunci po oktobrski revoluciji (po najvišjih ocenah naj bi Rusijo zapustilo kar 3 milijone ljudi) so za tedanjo Evropo predstavljali prvo izkušnjo tako številnega navala beguncev,
                    <note place="foot" xml:id="ftn4" n="3">
                   Večina ruskih
                            beguncev je zapustila Rusijo med letoma 1917 in 1920.
               </note>
                    saj so prihajali v večjih skupinah, na kar evropske države niso bile pripravljene. Posamezni elementi, kot so zgodovina preživetja, samoorganizacije in sposobnosti ohranjanja narodne in kulturne identitete tudi v najtežjih pogojih, pa delajo preučevanje tega fenomena aktualno in izredno pomembno tudi za današnje razmere. To še posebej velja za iskanje načinov reševanja begunske krize, s čimer se je Evropa spopadala že ob prihodu ruskih beguncev stoletje nazaj. 
                </p>
            <p>ZDA so po prvi svetovni vojni omejile imigracijo na
                        svoje ozemlje, zato je Evropa postala pribežališče za več sto tisoč ruskih
                        beguncev,<note place="foot" xml:id="ftn5" n="4">
                   Катрин Гусефф, <hi rend="italic">Русская эмиграция во Франции:
                                социальная история (1920</hi>–<hi rend="italic">1939)</hi> (Москва:
                            Новое литературное обозрение, 2014), 10,
                    11.
               </note> ki so večinoma prihajali v večjih skupinah. To je za evropske države predstavljalo veliko breme, povezano s težavami pri sprejemu in integraciji tako velikega števila beguncev. Glavno težavo je poleg tega, da je bilo treba zagotoviti humanitarno pomoč za tako veliko število ljudi, pomenila predvsem neopredeljenost njihovega statusa. Veliko oviro je predstavljalo tudi pomanjkanje osebnih dokumentov, kar je postalo posebej težavno pri dogovarjanju za sprejem beguncev v tiste države, v katerih bi lahko pridobili boljše pogoje za življenje. Veliko pozornosti je zbujalo tudi vprašanje, kam naseliti tako številčne skupine ljudi, kar je med drugim porajalo grandiozne ideje, kot je kolonizacija brazilskih in argentinskih ozemelj, katerih rezultati pa so ostali skromni. 
                </p>
            <p>Ruskim beguncem so eksistencialni položaj v tujini oteževali pravne težave, neenakopravnost na trgu dela v primerjavi z domačim prebivalstvom, izgubljanje vrednosti in omejitev odpeljanega kapitala iz Rusije, odsotnost in pomanjkanje socialnih vezi, poleg tega pa tudi psihološke travme in omejevalna politika držav, ki so jih sprejele. Zaradi tega je Društvo narodov 27. junija 1921 ustanovilo Visoki komisariat za ruske begunce, s čimer se je začel proces, ki naj bi privedel do preoblikovanja beguncev v posebno kategorijo tujcev, ki bi bila pod mednarodno pravno zaščito. Z uveljavitvijo posebnega certifikata za begunce (t. i. Nansenove potne listine) je bil uzakonjen pravni status ruskih beguncev, ta identifikacijski dokument pa je omogočal tudi lažje zaposlovanje in nadaljnji prehod mej. </p>
            <p>V Kraljevino Srbov, Hrvatov in Slovencev je po
                        različnih podatkih prišlo med 40.000 in 70.000 ruskih beguncev.
                    <note place="foot" xml:id="ftn6" n="5">
                   Med njimi so
                            bili pripadniki Bele armade in njihovi družinski člani ter ostali
                            nasprotniki komunizma. Že v času pogajanj med ruskim carskim generalom
                            Petrom Vranglom in predsednikom jugoslovanske vlade Nikolo Pašićem v
                            aprilu 1919, med katerimi se je Vrangel dogovoril za sprejem večjega
                            števila svojih vojakov, naj bi bilo v Kraljevini SHS že več kot 31.000
                            ruskih beguncev (po arhivskih podatkih je v novorosijski evakuaciji v
                            državo prišlo 2.800 oseb, odeški evakuaciji 7.804, v največji, krimski,
                            pa 21.243 ruskih beguncev). – SI AS 1931, t. e. 1053, Beloemigracija u
                            Jugoslaviji 1918–1941, knjiga I, januar 1955, 61. 
               </note>
                    Prvi val že leta 1919, najštevilčnejša pa je bila
                        skupina emigrantov, ki je prišla po porazu carske vojske generala Petra
                        Vrangla in ob koncu večine spopadov leta 1920. Glavni center ruske
                        emigrantske kulture je bil v Beogradu, čeprav lahko tudi v Ljubljani opazimo
                        široko delovanje ruske emigracije, ki je pustila pomemben pečat na slovenski
                        kulturi, znanosti in šolstvu. Ocenjeno je, da naj bi v Slovenijo leta 1921
                        prišlo približno 600 emigrantov.<note place="foot" xml:id="ftn7" n="6">
                   Radovan Pulko, <hi rend="italic">Ruski
                                emigranti na Slovenskem: 1921</hi>–<hi rend="italic">1941</hi>
                            (Logatec: Vojni muzej, 2004), 24.
               </note>
            </p>
         </div>
         <div>
            <head>Reševanje ruske
                        begunske krize – begunci postanejo emigranti</head>
            <p>Medvojni begunski režim, ki se je pojavil v dvajsetih letih 20. stoletja, je
                    poskušal pojasniti anomalijo ruskih beguncev brez državljanstva<note place="foot" xml:id="ftn8" n="7">
                   15. 12. 1921 sta
                            Vseruski centralni izvršni odbor in Svet ljudskih komisarjev sprejela
                            dekret, ki je ruskim beguncem odvzel državljanstvo.
               </note> v
                    sistemu, kjer je bila zaščita povezana s suverenostjo držav. Raziskovalka Zoja
                    Bočarova, ki se je ukvarjala z rusko emigracijo v Franciji, je reševanje
                    pravnega položaja ruskih beguncev razdelila na tri obdobja: 1. obdobje od
                    začetka naseljevanja beguncev v tuje države do priznanja Sovjetske zveze s
                    strani večine držav sredi dvajsetih let, z vrhuncem leta 1923, ko so uvedli
                    Nansenove potne listine, 2. obdobje med letoma 1925 in 1930 in 3. obdobje med
                    letoma 1930 in 1939. Pri tem opaža, da sta bili prvi dve obdobji čas oblikovanja
                    pravnih osnov za medsebojne odnose beguncev in oblasti, tretje obdobje pa se po
                    njenem začenja po sprejetju mednarodnega sporazuma »O pravnem položaju ruskih in
                    armenskih beguncev« leta 1928.<note place="foot" xml:id="ftn9" n="8">
                   Зоя Бочарова, »Правовое положение русских беженцев
                            во Франции в 1920–1930-е годы,« <hi rend="italic">Россия и современный
                                мир</hi> (2017): 163.
               </note> Vzpostavljanje zakonov o tuji
                    delovni sili v prvih povojnih letih je pomenilo začetek novega obdobja v
                    zgodovini emigracije v Evropo. Pri tem ne gre le za masovnost tega pojava, ampak
                    tudi za individualni značaj metod zaposlovanja in upravljanja tuje delovne sile.
                    Francija je kot največja sprejemnica emigrantov igrala ključno vlogo pri
                    ustvarjanju norm in pravil, ki so urejali pravice za vstop na ozemlje posameznih
                    držav in prebivanje v njih. Nova pravna kategorija – begunec<note place="foot" xml:id="ftn10" n="9">
                   Čeprav je begunstvo obstajalo
                            že prej, pa so bili ruski begunci prvi, ki jim je Društvo narodov pravno
                            priznalo status beguncev, opredeljenih kot oseb, ki bežijo pred
                            oboroženimi spopadi ali preganjanjem. Legalizacija te kategorije je
                            postavila temelje pravnega varstva beguncev v 20. stoletju.
               </note> –
                    je nastajala vzporedno s pojmom emigrant, ki je zaradi administrativnih omejitev
                    pridobil poseben status.<note place="foot" xml:id="ftn11" n="10">
                   Гусефф, <hi rend="italic">Русская эмиграция</hi>,
                            11, 12.
               </note> S formalnega vidika so ljudje, ki so zapustili Rusijo
                    v letih revolucije in državljanske vojne, status begunca pridobili šele na
                    podlagi odločb mednarodne konference v Ženevi leta 1926. Šele tedaj je bila v
                    mednarodnem dokumentu prvič uporabljena definicija ruskih emigrantov, po kateri
                    so bile to osebe ruskega porekla, ki nimajo zaščite vlade ZSSR in niso dobile
                    nobenega drugega državljanstva.<note place="foot" xml:id="ftn12" n="11">
                   Мирослав Йованович, <hi rend="italic">Русская
                                эмиграция на Балканах: 1920</hi>–<hi rend="italic">1940</hi>
                            (Москва: Русский путь, 2006), 180.
               </note>
            </p>
            <p>Za reševanje pravnega položaja ruskih beguncev je bilo treba organizirati
                    dejavnost na različnih področjih. Ustanoviti je bilo treba ustrezne institucije,
                    ki naj bi vodile to novo kategorijo tujcev, opredeliti, pod kateri pravni režim
                    ali zakone spadajo, in izdelati dokumente za njihovo prebivanje v državi. Poleg
                    tega je bilo treba opredeliti tudi pogoje za njihovo gibanje in možnosti za
                    zaposlovanje.</p>
            <div><head>Visoki komisariat za ruske
                        begunce
            </head>
            <p>Ker je večina Rusov, ki je zapustila svojo domovino, v tujini brez pravnega
                    varstva živela v veliki revščini in pomanjkanju, je bilo najbolj težavno prav
                    vprašanje preživljanja emigrantov. V tej situaciji je imela pomembno vlogo
                    sposobnost emigracije za samoorganizacijo in ustanovitev delujoče strukture za
                    rešitev kompleksnih težav, povezanih z življenjskim položajem beguncev. Ta
                    struktura je postala Centralni komite ruskega Rdečega križa, Vseruskega zemskega
                    zbora in Vseruske zveze mest ali na kratko COK. S pomočjo te organizacije so
                    vzpostavili sistem razdeljevanja hrane, oblačil in drugih predmetov. Ker pa ta
                    organizacija ni imela dovolj moči, da bi rešila vse težave, povezane z
                    novonastalo rusko begunsko problematiko, je na njeno iniciativo Društvo narodov
                    ustanovilo Visoki komisariat za ruske begunce (High Commission for Russian
                    Refugees – HCR, predhodnik UNHCR<note place="foot" xml:id="ftn13" n="12">
                   Visoki komisariat Združenih narodov za begunce,
                            znan tudi kot Agencija ZN za begunce.
               </note>), katerega predsednik
                    je postal Fridtjof Nansen.<note place="foot" xml:id="ftn14" n="13">
                   Za svoje delo v Društvu narodov je leta 1922
                            prejel Nobelovo nagrado za mir.
               </note> Glavna naloga tega novega
                    organa je bila odprava begunskega problema z usklajevanjem pomoči, iskanjem
                    zaposlitve za begunce in preučevanjem pravnih rešitev. Poleg tega naj bi vrhovni
                    komisariat izdelal tudi podlago za legalizacijo statusa beguncev in organiziral
                    njihovo namestitev v države, ki so jih bile pripravljene sprejeti.<note place="foot" xml:id="ftn15" n="14">
                   Йованович,
                            <hi rend="italic">Русская эмиграция, </hi>183.
               </note>
                    Razprave o reševanju pravnega statusa beguncev so potekale že od samega začetka,
                    čeprav je bila prioriteta visokega komisariata za begunce na začetku predvsem
                    repatriacija ruskih beguncev v Sovjetsko zvezo, kot druga možnost pa tudi
                    naturalizacija beguncev. Nansen je verjel, da je stabilna ruska ekonomija
                    ključna za mir v Evropi, zato je začel pogajanja s Sovjetsko zvezo, ki je bila
                    pripravljena sprejeti del ruske emigracije, predvsem Kozake, ki so bili izkušeni
                    kmetovalci. Ker pa se večina ruskih beguncev ni želela vrniti v Rusijo, dokler
                    so bili na oblasti komunisti, t. i. »repatriacijski program« ni odpravil ruske
                    begunske krize.<note place="foot" xml:id="ftn16" n="15">
                  
                            Podrobneje o programu z vidika HCR gl. <anchor xml:id="Hlk4266673"/>Katy
                                <hi rend="italic">Long</hi>, »<hi rend="italic">Early</hi>
                     <hi rend="italic">repatriation</hi>
                     <hi rend="italic">policy</hi>
                     <hi rend="italic">: </hi>
                     <hi rend="italic">Russian</hi>
                     <hi rend="italic">refugee</hi>
                     <hi rend="italic">return</hi>
                     <hi rend="italic">. </hi>
                     <hi rend="italic">1922</hi>–<hi rend="italic">1924</hi>
                     <hi rend="italic">,</hi>« Journal
                                <hi rend="italic">of</hi>
                            Refugee Studies<hi rend="italic">, </hi>22 (2), (2009):
                                133–54.
               </note>
            </p></div>
            <div><head>Urejanje pravnega položaja ruskih
                        beguncev – Nansenove potne listine
            </head>
            <p>Zaradi neuspešnega »repatriacijskega programa« je glavna naloga organa postala
                    zagotovitev mednarodno priznanega statusa ruskim beguncem, ki bi jim omogočil
                    postopno naturalizacijo. Treba je poudariti, da je po prvi svetovni vojni rusko
                    prebivalstvo v Evropi spadalo v dve kategoriji. Prva skupina so bili ruski
                    begunci, ki so zapustili Rusijo med rusko državljansko vojno in v obdobju po
                    njej, v drugo kategorijo pa so spadale ruske manjšine, ki so ostale v
                    novonastalih državah po razpadu Ruskega imperija.<note place="foot" xml:id="ftn17" n="16">
                   Kot rezultat spremenjenih
                            meja po Brest-Litovskem sporazumu leta 1918 se je več sto tisoč
                            prebivalcev nekdanje carske Rusije znašlo na ozemljih drugih držav:
                            Finske, Estonije, Latvije, Litve, Poljske, Ukrajine in Romunije. –
                                <anchor xml:id="Hlk10969393"/>Татьяна Краснова, »Русское зарубежье и
                            печать русского зарубежья в контексте миграционных процессов эпохы
                            кризиса,« <hi rend="italic">Научные ведомости. Серия Гуманитарные
                                науки</hi>, št. 24 (95), выпуск 8 (2010): 210.
               </note> Visoki
                    komisariat za ruske begunce se je ukvarjal z reševanjem problema prve kategorije
                    ruskega prebivalstva v Evropi. Zanje je bilo treba urediti pravni status,<note place="foot" xml:id="ftn18" n="17">
                   Pri tem so imeli
                            pomembno vlogo tudi ruski pravniki in nekdanji diplomati.
               </note> saj
                    so izgubili državljanstvo, večina pa je bila tudi brez dokumentov. Ena od
                    posledic prve svetovne vojne je bil nastanek strožjih omejitev glede migracij,
                    nadzora potnih listin in dovoljenj za prebivanje, zato je bilo vprašanje
                    dokumentov sprejeto kot največja težava, ki jo je bilo treba rešiti, saj bi brez
                    njih begunci ostali nezaščiteni in neupravičeni do socialnega varstva, kot je na
                    primer dostop do izobraževanja za svoje otroke. 22. avgusta 1921 je potekala
                    prva mednarodna konferenca v Ženevi, na kateri so bili prisotni delegati 16
                    držav. Na tem srečanju so pregledali osnovne težave in ustvarili osnovo za
                    usklajevanje prizadevanj visokega komisariata in posameznih zainteresiranih
                        vlad.<note place="foot" xml:id="ftn19" n="18">
                  
                            Йованович,
                            <hi rend="italic">Русская эмиграция, </hi>183.
               </note>
                    Med drugim so se na konferenci dogovorili, da naj bi vsaka država individualno
                    opredelila pravni status ruskih beguncev, ki jih je sprejela.<note place="foot" xml:id="ftn20" n="19">
                   Гусефф, <hi rend="italic">Русская эмиграция</hi>, 223.
               </note> Ob tem je že od samega
                    začetka ruske begunske krize v Evropi potekal diskurz o nujnosti uveljavitve
                    enotnega mednarodnega pristopa k reševanju tega problema, ki bi zajemal tudi
                    uveljavitev enotnih osebnih dokumentov. Nastajali so različni predlogi, na
                    primer uvedba začasnih potnih listin, ki bi jih izdajale posamezne države, ali
                    da bi države nadaljevale priznavanje ruskih carskih veleposlaništev in
                    konzulatov kot legalnih predstavnikov beguncev in da bi se zanje uporabljali
                    ruski imperialni zakoni, kar so predlagale tudi številne ruske
                        organizacije.<note place="foot" xml:id="ftn21" n="20">
                   T. F. Johnson, <hi rend="italic">International
                                Tramps: From chaos to permanent world peace</hi> (London:
                            Hutchinson, 1938): 259, 260.
               </note>
            </p>
            <p>Ena izmed idej reševanja ruske begunske problematike je bila, da bi
                    Konstantinopel prišel pod nadzor Društva narodov in postal ozemlje, na katero bi
                    države lahko vračale ruske emigrante, če se ne bi bili zmožni uspešno
                    naturalizirati in integrirati v novo okolje ali če države sprejemnice zanje ne
                    bi imele prostora ali sredstev.<note place="foot" xml:id="ftn22" n="21">
                   Ibid.
               </note> Na koncu so sprejeli odločitev,
                    da se bodo zanje uvedli mednarodni certifikati. Zato so na pobudo visokega
                    komisarja za ruske begunce na medvladni konferenci v Ženevi uvedli univerzalni
                    obrazec »emigrantskega identifikacijskega dokumenta« ali t. i. »Nansenovo potno
                    listino«. Ta dokument so izdajale vlade držav, v katerih so se nahajali begunci,
                    kot osebno izkaznico, ki je priseljencem v mednarodnih odnosih omogočala lažji
                    prehod državnih mej.<note place="foot" xml:id="ftn23" n="22">
                   Йованович,
                            <hi rend="italic">Русская эмиграция, </hi>183.
               </note>
                    Nansenove potne listine niso bile pravi potni listi, ampak legitimacijski osebni
                    dokumenti za posameznega begunca, veljavne so bile eno leto. Cilj teh dokumentov
                    je bil <anchor xml:id="Hlk44834176"/>uzakoniti pravni status ruskih beguncev,
                    jim olajšati zaposlovanje in omogočiti nadaljnjo migracijo v države, kjer bi za
                    to imeli več možnosti. V določeni meri so begunci z njimi pridobili nekatere
                    enake pravice kot državljani v državi, v kateri so prebivali, med drugim tudi
                    pravico do prostega gibanja in pravico do dela.<note place="foot" xml:id="ftn24" n="23">
                   Gita Zadnikar, »Ruska begunska kriza in
                            njena reševanja,« <hi rend="italic">Monitor ISH,</hi> XVII / 1 (2016):
                            35.
               </note> S tem ko naj bi begunci postali migranti, ki so sami
                    zmožni rešiti svoje eksistencialne težave, bi se olajšal tudi pritisk na države,
                    ki so begunce sprejele. Ta uvedba je postavila temelje pravnega varstva beguncev
                    v 20. stoletju<note place="foot" xml:id="ftn25" n="24">
                  
                            John L. Rubinstein, »The Refugee Problem,« <hi rend="italic">International Affairs</hi> 15 (September-October 1936):
                        727.
               </note> in jo je treba razumeti kot velik dosežek medvojnega
                    begunskega sistema. Poleg tega, da so Nansenove potne listine omogočile lažje
                    gibanje in zaposlovanje beguncev, so državam omogočale boljši nadzor nad
                    njihovim številom in jim dopuščale, da so jih obravnavale po svojih zakonih,
                    zato so jih bile tudi pripravljene sprejeti. Kasneje je bila ta oblika pravne
                    zaščite uporabljena tudi za druge skupine beguncev iz nekdanjega Osmanskega
                    cesarstva, ki so bile v tem obdobju predmet nasilnega prisilnega
                        razseljevanja.<note place="foot" xml:id="ftn26" n="25">
                   Med njimi so bili ena najvidnejših etničnih skupin
                            Armenci, ki so Nansenove potne listine dobili leta 1924. Podobno so leta
                            1928 potne listine pridobili tudi Asirci, ta sistem dodeljevanja teh
                            osebnih dokumentov pa se je uporabljal tudi kasneje. Podrobneje gl.
                            Jacques Vernant, <hi rend="italic">The Refugee in the Post-War
                                World</hi> (New Haven: Yale University Press, 1953), 24. 
               </note>
                    Ta projekt so dopolnili s sporazumom leta 1924 in leta 1926, ko je bila
                    podpisana prva mednarodna konvencija o ruskih beguncih, sprejete pa so bile tudi
                    odločitve, ki so olajšale pridobivanje teh dokumentov in vizumov. Do konca
                    dvajsetih let je ta dokument priznalo 39 držav.<note place="foot" xml:id="ftn27" n="26">
                   Йованович,
                            <hi rend="italic">Русская эмиграция, </hi>183.
               </note>
            </p></div>
            <div><head>Mednarodne konference in
                        unificiranje pravnega položaja beguncev
            </head>
            <p>Uveljavitev Nansenovih potnih listin pa ni dokončno rešila ruskega begunskega
                    položaja. Nekatere države niso priznale teh dokumentov in so zaprle svoje meje
                    za ruske emigrante (med njimi tudi ZDA in Kanada),<note place="foot" xml:id="ftn28" n="27">
                   Nekatere države niso
                            priznavale Nansenovih potnih listin, ker jim niso zagotavljale pravice
                            do vrnitve emigrantov, ki se ne bi uspešno naturalizirali.
               </note>
                    sredi dvajsetih let pa je zaščito pravic ruske emigracije močno otežilo tudi
                    dejstvo, da so evropske države postopoma začele priznavati Sovjetsko zvezo in z
                    njo vzpostavljati diplomatske stike, s čimer je bilo povezano tudi zaprtje
                    predstavništev carske Rusije,<note place="foot" xml:id="ftn29" n="28">
                   Podrobneje o mednarodnopravnem priznanju Sovjetske
                            zveze in vzpostavljanju diplomatskih odnosov z evropskimi državami gl.
                            Семён.Выгодский,
                            <hi rend="italic">Внешняя политика СССР в 1924 </hi>–<hi rend="italic"> 1929 гг. </hi>(Москва
                            : Госполитиздат, 1963). 
               </note> ki so ruskim emigrantom omogočala
                    pomoč pri pravni in socialni zaščiti. Drugače je bilo v Kraljevini SHS: do leta
                    1921 je v Beogradu v duhu mednarodnega prava obstajalo rusko diplomatsko
                    predstavništvo, saj je do tedaj zastopalo vlado ruskega carja, nato vlado
                    Aleksandra Kerenskega, kasneje pa oblast različnih generalov ruske carske
                    protirevolucionarne armade (Antona Denikina, Petra Vrangla).<note place="foot" xml:id="ftn30" n="29">
                   Carska vojska oz.
                            protirevolucionarne bele sile v času ruske državljanske vojne, ki je
                            sledila oktobrski revoluciji leta 1917. Gre za zagovornike carskega
                            režima in nasprotnike revolucije, ki so ime dobili po beli barvi svojih
                            uniform.
               </note> Potem ko teh različnih ruskih vlad ni bilo več, bi v
                    Beogradu po mednarodnem pravu morali odpraviti tudi predstavništvo, vendar pa je
                    jugoslovanska vlada še naprej priznavala diplomatsko predstavništvo v novi
                    funkciji »delegata za zaščito interesov ruske emigracije v Jugoslaviji«,<note place="foot" xml:id="ftn31" n="30">
                   SI AS 1931, t.
                            e. 1053, Beloemigracija u Jugoslaviji 1918–1941, knjiga II, januar 1955,
                            173.
               </note> ki se je nahajalo v isti stavbi kot prejšnje rusko
                    predstavništvo, ohranjen je bil tudi grb Ruskega imperija in izobešena zastava
                    carske Rusije.</p>
            <p>Ruski begunci so kljub temu, da so dobili Nansenove potne listine, več kot
                    desetletje živeli brez pravega pravnega varstva, saj zakonska podlaga za njihovo
                    obravnavo ni bila urejena. Leta 1926 je glede osebnih dokumentov ruskih
                    emigrantov potekala še ena medvladna konvencija v Ženevi, ki so se je udeležili
                    predstavniki štiriindvajsetih držav. Glavne teme na konferenci so bile:
                    vprašanje upravičenosti pridobitve Nansenovih potnih listin, uvedba sprememb pri
                    njihovem sistemu in zagotovitev sredstev za prevoz ter namestitev beguncev v
                    tujini. Najpomembnejši premik v reševanju ruske begunske krize je predstavljala
                    naslednja mednarodna konferenca v Ženevi, ki je potekala med 28. in 30. junijem
                    1928. Na njej so razpravljali o diplomatskih težavah in pravnemu statusu
                    beguncev ter določili, da se v posameznih državah odprejo predstavništva
                    visokega komisariata, ki naj bi imela konzularne funkcije.<note place="foot" xml:id="ftn32" n="31">
                   Йованович,
                            <hi rend="italic">Русская эмиграция, </hi>184.
               </note>
                    Dodaten premik proti ureditvi pravnega položaja beguncev pa sta predstavljala
                    prej omenjeni mednarodni sporazum »O pravnem položaju ruskih in armenskih
                    beguncev« iz leta 1928 in begunska konvencija v Ženevi iz leta 1933, ki sta
                    izboljšala sistem Nansenovih potnih listin, omejila zlorabe v praksi izgona in
                    uredila nekatere točke mednarodnega zasebnega prava. Sporazum iz leta 1928 je
                    uvedel, da so bili ruski in armenski begunci po prejemu državljanstva države, v
                    kateri so se nahajali, v pravicah popolnoma izenačeni z državljani teh držav (na
                    primer glede zakonskih zvez, vizumov in davčnih obveznosti),<note place="foot" xml:id="ftn33" n="32">
                   Ibid.
               </note> poleg tega
                    pa tudi to, da je Nansenova pisarna pridobila novo funkcijo, s katero je imela
                    pravico izvajati konzularne funkcije za ruske begunce v posameznih državah, kar
                    je beguncem zagotavljalo neposredno konzularno zaščito Društva narodov. Poleg
                    tega je konvencija v Ženevi beguncem zagotovila tudi svobodo dostopa do sodišč
                    in najugodnejšo obravnavo v zvezi z zavarovanjem in obdavčenjem. Konvencija je
                    predvidela tudi neobvezno ustanovitev odborov za begunce v vsaki državi in
                    zagotovila nekatere spremembe ukrepov, ki omejujejo zaposlovanje.<note place="foot" xml:id="ftn34" n="33">
                   Rubinstein, »The
                            Refugee Problem,« 717.
               </note> Pravice ruskih emigrantov je
                    približala položaju prebivalstva držav, v katerih so prebivali, ta sistem pa je
                    sprejela tudi Jugoslavija. </p>
            <p>Čeprav je bil po veliki mednarodni konferenci leta 1928 pravni položaj ruskih
                    beguncev do določene mere uravnan, pa je glavna pomanjkljivost bila ta, da
                    določila iz sporazuma niso bila zavezujoča, kljub temu da so bila številna izmed
                    v njem navedenih določil na konvenciji leta 1933 uzakonjena v mednarodno pravo.
                    Tudi po njej pravni status ruskih beguncev ni bil popolnoma unificiran v vseh
                    državah, v katerih so prebivali. Po eni strani so pravni položaj delno
                    uravnavale določitve mednarodnega prava, po drugi strani pa je bil njihov status
                    v različnih državah odvisen od državnih pravnih ukrepov (kazenski, lastninski
                    zakoni, zakoni o tujcih itd.).<note place="foot" xml:id="ftn35" n="34">
                  
                     <anchor xml:id="Hlk39738713"/>Йованович,
                            <hi rend="italic">Русская эмиграция, </hi>186.
               </note>
                    Dejstvo, da zgoraj omenjeni sporazumi niso bili pravno zavezujoči in da je bila
                    njihova uporaba odvisna od odločitev posamezne vlade, je v nekaterih primerih še
                    vedno zapletalo položaj beguncev, zato se je iskanje boljše rešitve za pravni
                    položaj beguncev nadaljevalo.</p>
            <p>V tridesetih letih se je ukvarjanje s problematiko ruskih beguncev postopoma
                    zmanjševalo predvsem zaradi pojava velikega števila novih oseb, ki so bile
                    prisiljene zapustiti svoje domovine (najprej Judov, izgnanih iz nacistične
                    Nemčije, Avstrije in drugih držav Vzhodne in Srednje Evrope).<note place="foot" xml:id="ftn36" n="35">
                   Vernant, <hi rend="italic">The Refugee in the Post-War World</hi>, 25.
               </note> Na to je
                    vplival tudi sprejem Sovjetske zveze med polnopravne članice Društva narodov
                    leta 1934. Sovjetska zveza je na vsakem zasedanju zahtevala odstranitev Visokega
                    komisariata za ruske begunce, saj naj bi predstavljal politično organizacijo, ki
                    je imela protisovjetski značaj. To je hkrati postavilo pod vprašaj rešitev
                    problematike ruske emigracije in ustvarilo napetost v mednarodni skupnosti.
                    Ruska begunska problematika je bila zato rešena šele po drugi svetovni vojni s
                    Konvencijo OZN o beguncih iz leta 1951, ki je celostno uredila njihov položaj in
                    zbrala temeljna pravila o statusu beguncev, ter s Protokolom iz leta 1967, ki je
                    še dodatno razširil njeno veljavnost.<note place="foot" xml:id="ftn37" n="36">
                   Йованович,
                            <hi rend="italic">Русская эмиграция, </hi>186.
               </note>
            </p></div>
            <div><head>Uravnavanje pravnega položaja ruskih
                        emigrantov v Kraljevini SHS
            </head>
            <p>Zgoraj opisanemu postopnemu uravnavanju pravnega položaja in uveljavljanju pravic
                    ruskih emigrantov lahko sledimo tudi v arhivskih virih za Kraljevino SHS: s
                    prihodom transportov ruskih emigrantov v pristanišča Bakar, Split, Dubrovnik in
                    Boka Kotorska so begunci takoj po izkrcanju prejeli legitimacije, ki so veljale
                    kot dokument o njihovi identiteti. Ruski begunci, ki so bili razporejeni po
                    večjih skupinah po raznih delih Kraljevine SHS, niso smeli zapuščati odrejenega
                    kraja nastanitve. Ker pa so bili v nekaterih primerih prisiljeni iskati
                    zaposlitev v drugih krajih, je občinska oblast znotraj svojih meja izdajala
                    dovoljenje za gibanje, medtem ko je za odhod izven teh meja bilo potrebno
                    dovoljenje okrožne oblasti ali mestne policije.<note place="foot" xml:id="ftn38" n="37">
                   SI AS 1931, t. e. 1053, Beloemigracija u
                            Jugoslaviji 1918–1941, knjiga I, januar 1955, 98, 99.
               </note> Na
                    prošnjo državne komisije za ruske begunce na ministrstvu za notranje zadeve so
                    bili iz zgoraj opisanega režima izvzeti učenci ruskih šol in njihovi
                    predavatelji, uslužbenci državne komisije ter njene agencije po notranjosti in
                    tudi vse ostalo uradništvo in osebje drugih ustanov, ki so bile pod nadzorom
                    državne komisije. Enako je veljalo tudi za zaposlene pri ruskem Rdečem križu, v
                    sanatoriju na Vurberku, bolnišnici v Pančevu ter invalidskih domovih. Vse te
                    osebe so dobile pravico do gibanja samo z legitimacijo svojega delodajalca, za
                    študente pa je zadostovala študentska izkaznica.<note place="foot" xml:id="ftn39" n="38">
                   Odlok Ministrstva za notranje
                            zadeve Kraljevine SHS z dne 1. 1. 1926, D. 3, št. 1477; SI AS 1931, t.
                            e. 1053, Beloemigracija u Jugoslaviji 1918–1941, knjiga I, januar 1955,
                            99.
               </note> Na osnovi prošnje delegacije za zaščito ruske emigracije
                    v Jugoslaviji je bil leta 1928 sprejet nov odlok o gibanju ruskih beguncev, ki
                    je znatno olajšal dotedanje stanje in omogočal dovoljenja za 30 dni ali pri
                    trgovskih potnikih tudi za 6 mesecev. Od leta 1930 pa so ruski emigranti začeli
                    dobivati enaka dovoljenja kot ostali državljani, le za stalno naselitev v
                    Beogradu je bilo še vedno potrebno dovoljenje Uprave mesta Beograda.<note place="foot" xml:id="ftn40" n="39">
                   SI AS 1931, t.
                            e. 1053, Beloemigracija u Jugoslaviji 1918–1941, knjiga I, januar 1955,
                            100.
               </note> Leta 1930, ko je Jugoslavija podpisala prej omenjeno
                    ženevsko konvencijo o ruskih emigrantih, je bila izdana tudi uredba, po kateri
                    je moral vsak ruski emigrant imeti Nansenov potni list. Ta dokument je izdajala
                    občinska oblast ali mestna policija po upravnih odborih ruskih kolonij. Ob tem
                    je moral vsak emigrant vsako leto oddati prošnjo za dovoljenje za prebivanje.
                    Pri tem je treba poudariti, da so z vsemi temi postopki ruski emigranti morali
                    letno plačati okoli 250 dinarjev za pridobitev vseh dovoljenj, <note place="foot" xml:id="ftn41" n="40">
                   Ibid.
               </note>
                    kar je bilo še posebej težko za tiste, ki so delali kot običajni delavci z
                    minimalno plačo. </p>
            <p>V Kraljevini SHS so bili, tako kot v večini drugih
                        balkanskih držav, migracijski procesi in vizumski režimi na državnih mejah
                        strogo nadzorovani. Na to sta vplivala dva dejavnika: veliko število
                        beguncev, ki so se konec leta 1920 znašli na Balkanu, ter izredno napete
                        politične in težke gospodarske razmere. Prav poskusi vlad balkanskih držav,
                        da omejijo pravico izseljencev glede vstopa v državo in izstopa iz nje, so
                        bistveno vplivali na različen pravni status ruskih beguncev na Balkanu v
                        primerjavi z razmerami v drugih evropskih državah. Francoska zakonodaja je
                        bila na primer zelo ostra glede pravice tujcev do zaposlitve, po drugi
                        strani pa je bila izredno liberalna v zvezi z vprašanjem vstopa beguncev v
                        državo ali izstopa iz nje.<note place="foot" xml:id="ftn42" n="41">
                   Йованович,
                            <hi rend="italic">Русская эмиграция, </hi>190.
               </note>
            </p>
            <p>Kljub temu lahko na podlagi različnih virov trdimo, da
                        so bili ruski emigranti v Kraljevini SHS v drugačnem položaju kot v drugih
                        državah. Imeli so podporo dvora, kralj Aleksander Karađorđević je sodeloval
                        v ruskih (predvsem monarhističnih in vojaških) emigrantskih organizacijah,
                        blagajna dvora pa je finančno podpirala tudi nekatere stare ruske državnike
                        in generale, zato je bil med ruskimi emigranti zelo priljubljen.<note place="foot" xml:id="ftn43" n="42">
                   SI AS 1931, t.
                            e. 1053, Beloemigracija u Jugoslaviji 1918–1941, knjiga II, januar 1955,
                            159, 160.
               </note> Ko so sprejeli, da bo v Kraljevino SHS prišel velik del ruske bele emigracije, so organizirali državno komisijo za ruske begunce, ki je nudila pomoč ruskim emigrantom in njihovim organizacijam. Prvi ruski državljani, ki so prišli v državo leta 1919, so tudi dobili uradni status ruskih beguncev, kar je opredelilo njihov pravni položaj, ki jih je že pred sprejetjem mednarodne zakonodaje opredeljeval kot emigrante, ki niso priznali sovjetske oblasti. S tem so bili zaščiteni z jugoslovansko zakonodajo, kar jim je v nasprotju z ostalimi tujci omogočalo več možnosti za razvijanje različnih dejavnosti. V Kraljevini SHS so upoštevali tudi vse zakone, ki jih je že Kraljevina Srbija podpisala z Ruskim imperijem. Ostali pravni problemi, povezani z življenjem ruskih emigrantov, so se reševali z zakonodajnimi in uradnimi akti. V ostalih balkanskih državah so se ruski emigranti znašli v enakem položaju kot ostali tujci, zato naj bi bil zaradi manjših zakonskih omejitev najugodnejši položaj za adaptacijo prav v Kraljevini SHS.
                    <note place="foot" xml:id="ftn44" n="43">
                   Александр
                            Головкин, »Предпринимательская деятельность русской эмиграции на
                            Балка-нах (1920–1930-е гг.),« <hi rend="italic">Вестник РУДН, серия
                                Истоия России</hi>, št. 2 (2013): 101, 102.
               </note>
            </p></div>
         </div>
         <div>
            <head>Vloga humanitarnih
                        organizacij v Kraljevini SHS</head>
            <p>Ureditev pravnega položaja ruskih beguncev je bila le
                        prvi korak integracije v novo okolje. Najpomembnejšo vlogo pri adaptaciji in
                        socialni zaščiti emigrantov so imele ruske emigrantske in mednarodne
                        socialne ter humanitarne organizacije, ki so ruskim beguncem nudile pomoč v
                        težkem finančnem in materialnem položaju, nastalem po njihovem odhodu iz
                        Rusije. Ruska emigracija je v Kraljevini SHS, tako kot po drugih državah,
                        ustvarila cel sistem različnih humanitarnih organizacij. Njihov cilj sta
                        bila namestitev in zagotavljanje denarne in materialne pomoči ter
                        zdravstvene oskrbe. Osnovna ruska emigrantska organizacija je bila Ruska
                        kolonija, ki je vključevala vse emigrante na določenem ozemlju. Emigrantom
                        je pomagala pri nastanitvi, iskanju zaposlitve in z materialno pomočjo. Vsi
                        ruski emigranti, ki so živeli na nekem območju, so spadali k Ruski koloniji,
                        ki je svojim članom, ki so dalj časa ostali brez zaposlitve, med drugim
                        nudila podporo, organizirala medsebojno zbiranje prispevkov, v nekaterih
                        primerih pa ruskim emigrantom plačevala tudi medicinsko oskrbo, zdravila,
                        dajala materialno pomoč za šolanje otrok, prehrano ipd.
                    <note place="foot" xml:id="ftn45" n="44">
                   SI AS 1931, a.
                            e. 402-1, Ruska društva in organizacije v LRS od
                        1921–1945.
               </note> Na primeru opisa Ruske kolonije v Ljubljani, ki ga je objavil časnik <hi rend="italic">Jutro</hi> leta 1926, lahko dobimo vpogled v delovanje ostalih ruskih kolonij: »V Ljubljani šteje ruska kolonija 225 članov. Všteti pa niso člani »Zveze študentov ljubljanske univerze«, ki jih je približno 100. V koloniji je 45 ruskih otrok, ki se vzgajajo deloma v ruskih učnih zavodih (Hrastovec, Velika Kikinda, Bela cerkev, Zagreb, Sarajevo, Bileča, Beograd), deloma pa v Ljubljani v slovenskih šolah (10 otrok) in slovenskih dečjih domovih. Kolonijo upravlja uprava kolonije (ruski odbor), ki sestoji iz predsednika (zdaj prof. D. Frost), podpredsednika, tajnika, ki je obenem blagajnik, dveh članov uprave (odbornikov) in revizijske komisije, ki šteje tri člane. Upravo voli občni zbor članov kolonije vsakih šest mesecev. Uprava kolonije vrši funkcije občinskega urada, t. j. registrira nove ruske emigrante, vodi o njih evidenco, skrbi za olajšanje njihovega težkega položaja, išče zaslužka, službe, stanovanja in nudi sploh vsestransko pomoč revnejšim ruskim emigrantom. Sredstva dobiva uprava iz članarine, ki jo plačujejo člani kolonije (vsak član po 5 Din mesečno), in iz prostovoljnih donosov tukajšnjih Slovencev. Pri upravi kolonije je tudi blagajna za medsebojno pomoč, iz katere more dobiti vsak član ruske kolonije malo posojilo na kratek rok.«
                    <note place="foot" xml:id="ftn46" n="45">
                   »Ruska
                            kolonija v
                            Ljubljani,«<hi rend="italic"> Jutro,</hi>6. 1.
                            1926, 9.
               </note>
            </p>
            <p>Kmalu po prihodu ruskih beguncev so začele nastajati
                        tudi druge organizacije, ki so jim pomagale pri iskanju zaposlitve, imele pa
                        so tudi povezovalno vlogo in skrbele za ohranjanje narodne identitete.
                    <note place="foot" xml:id="ftn47" n="46">
                   V Sloveniji so
                            poleg Ruske kolonije delovale še Ruska matica, Rusko društvo Rdečega
                            križa, Ruski Sokol, Ruska splošna vojaška zveza, Društvo ruskih
                            oficirjev, Zveza Gallipolijcev, Zveza ruskih vojnih invalidov,
                            Nacionalna zveza Ruske generacije, legitimisti, skavtske organizacije
                            itd. Gl. SI AS 1931, a. e. 402-1, Ruska društva in organizacije v LRS od
                            1921–1945.
               </note> Najpomembnejšo vlogo v teh organizacijah so imeli sami emigranti, ki so odpirali trgovska podjetja, zaposlitvene pisarne, ruske čitalnice, knjižnice, ambulante za brezplačno zdravljenje, svetovanje, organizirali različne tečaje, poleg tega pa tudi ustanavljali študentske domove in menze. Organizacije so imele tudi blagajne vzajemne pomoči, iz katere so lahko v primeru težkega položaja dobili finančno pomoč.
                    <note place="foot" xml:id="ftn48" n="47">
                   Карл Шлёгель,
                                <hi rend="italic">Берлин, Восточный вокзал. Русская эмиграция в
                                Германии между двумя войнами (1918</hi>–<hi rend="italic">1945)</hi>
                            (Москва: Новое литературное обозрение, 2004):
                        165.
               </note> Ena izmed najbolj intenzivnih dejavnosti organizacij je bila pomoč pri iskanju zaposlitve, poleg tega pa tudi organiziranje tečajev za pridobivanje določenih znanj, potrebnih za zaposlitev. Ta pomoč je pomembno pripomogla k adaptaciji ruskih emigrantov v novem okolju. Ruska emigrantska revija <hi rend="italic">Rul'</hi>,
                        ki je izhajala v Berlinu, je pisala, da je študentska zveza konec leta 1921
                        dobila 93 prošenj za pomoč pri vpisu v nemške izobraževalne ustanove, od
                        tega je pomagala kar 73 osebam in jih uspešno vpisala.<note place="foot" xml:id="ftn49" n="48">
                   »Обшее собранiе
                            русскаго студенческаго союза,« <hi rend="italic">Руль; russische
                                demokratische Tageszeitung</hi>, 4. 1. 1922, 5.
               </note>
                    Predvidevamo lahko, da je bil podoben položaj tudi v
                        Kraljevini SHS.
                </p>
            <p>Od leta 1920 se je s položajem ruskih beguncev v
                        Kraljevini SHS ukvarjala prej omenjena državna komisija za nastanitev ruskih
                        beguncev, katere cilj je bil pomagati ruskim beguncem pri nastanitvi in
                        adaptaciji v novi državi. Dejavnosti komisije so zajemale številna
                        vprašanja, povezana s sprejemom in namestitvijo beguncev ter financiranjem,
                        socialno zaščito, prilagajanjem in vključevanjem izseljencev v novo okolje.
                        To se je nanašalo predvsem na organizacijo jezikovnih tečajev in dejavnost
                        specializiranih agencij za zaposlovanje na kraju preseljevanja beguncev.
                        Komisija je obravnavala tudi vprašanja, povezana z oblikovanjem in
                        financiranjem šol za izobraževanje ruskih otrok, ter pomoč zdravstvenim in
                        rehabilitacijskim ustanovam.
                    <note place="foot" xml:id="ftn50" n="49">
                   Алексей
                            Арсеньев, Ольга Кириллова, Милорад Сибинович, <hi rend="italic">Русская
                                эмиграция в Югославии</hi> (Москва: Издательство Индик, 1996):
                            329.
               </note> O delovanju državne komisije za nastanitev ruskih beguncev je nekaj podrobnosti razvidnih tudi iz članka, ki ga je objavil <hi rend="italic">Ptujski
                        list</hi> 3. julija 1921: »Pozor! Agent državne komisije ruskih beguncev v Mariboru, Boris Smirnov (naslov: Strnišče pri Ptuju »Ruski Tjerem«) naproša vse tovariše uprave, ravnateljstva bank, razne industrijalce in vsa ostala podjetja, kakor tudi zasebnike, ki bi potrebovali delavne moči, to je ruske begunce, katerim želijo pomoč, da mu blagovolijo poslati naslednja pojasnila: 1. kake vrste pomoči potrebujejo; 2. koliko; 3. pod katerimi pogoji; 4. možnost dobave hrane, stanovanja in plače; 5. vrsta in mesto dela; 6. ali zadostuje znanje ruskega jezika; 7. natančen naslov […]«<note place="foot" xml:id="ftn51" n="50">
                   »Pozor!<hi rend="italic">,</hi>«<hi rend="italic"> Ptujski list</hi>, 3. 7.
                            1921, 2.
               </note>
            </p>
            <p>V Kraljevini SHS je od spomladi 1920 delovala
                        organizacija Rusko društvo Rdečega križa (ROKK), ki je bila najprej pod
                        upravo Urada vladnega pooblaščenca za ruske begunce, od 22. maja 1920 pa je
                        dobila status samostojne organizacije.<note place="foot" xml:id="ftn52" n="51">
                   SI AS 1931, a. e. 402-1, Ruska društva in
                            organizacije v LRS od 1921–1945.
               </note>
                    ROKK je ruskim beguncem nudil medicinsko, humanitarno
                        in sanitetno pomoč, poleg tega je odpiral tudi menze in čajnice z brezplačno
                        prehrano. Prva leta bivanja v tujini je organizacija razdeljevala tudi
                        oblačila in obutev, ki jih je po ruskih kolonijah in drugih organizacijah
                        razdeljevala beguncem.
                    <note place="foot" xml:id="ftn53" n="52">
                  
                        Ibid.
               </note> Leta 1931 je bila ustanovljena tudi podružnica ROKK v Ljubljani, njene osnovne naloge pa so bile nudenje pomoči ruskim bolnikom, skrb za zdravje ruskih otrok in različne oblike pomoči ruskim emigrantom. Finančna sredstva je podružnica pridobivala tudi s prirejanjem predstav, delovala pa je do okupacije Jugoslavije leta 1941.<note place="foot" xml:id="ftn54" n="53">
                   Radovan Pulko<hi rend="italic">, Rusko zamejstvo v slovenskih deželah</hi>
                            (Kidričevo: Zgodovinsko društvo, 2018): 82, 83.
               </note> V okviru te organizacije je bil na Slovenskem leta 1921 ustanovljen sanatorij ROKK za pljučne bolnike na Vurberku, v katerem so se v prvih letih njegovega delovanja zdravili samo ruski emigranti in njihovi otroci, zdravljenje pa je bilo zanje brezplačno. Sanatorij je deloval do druge svetovne vojne.
                    <note place="foot" xml:id="ftn55" n="54">
                   Imenovan
                            Sanatorijum ruskega Rdečega križa na Vurberku. Podrobneje o sanatoriju
                            gl. Radovan Pulko, »Sanatorij ruskega rdečega križa Vurberk,« <hi rend="italic">Arhivi</hi> 41, št. 1 (2018): 127–42.
               </note> V Sloveniji je deloval tudi lazaret v Hrastovcu v Slovenskih goricah, ki je bil namenjen bolnim učencem tamkajšnje ruske gimnazije in je imel tudi funkcijo sanatorija. Poleg tega so na Slovenskem delovale tudi druge manjše ruske zdravstvene ustanove, tako sta bili pod upravo ROKK leta 1921 ustanovljeni zobozdravstvena ambulanta v ruskem begunskem taborišču v Strnišču in ambulanta v Šempetrski kasarni v Ljubljani. Na različnih koncih Kraljevine SHS so ruski begunci na območjih z manj ruskega prebivalstva ustanavljali t. i. 'zdravniške točke', na katerih so bolne begunce sprejemali ruski zdravniki. V Sloveniji je bila takšna točka ustanovljena leta 1921 na Bledu.
                    <note place="foot" xml:id="ftn56" n="55">
                   Pulko, <hi rend="italic">Rusko zamejstvo,</hi> 102, 103.
               </note>
                    Poleg ROKK je v Kraljevini SHS delovala tudi Vseruska
                        zveza mest (VSG), ki je bila ustanovljena leta 1914 za pomoč obolelim in
                        ranjenim v prvi svetovni vojni.<note place="foot" xml:id="ftn57" n="56">
                   SI AS 1931, a. e. 402-1, Ruska društva in
                            organizacije v LRS od 1921–1945.
               </note> Pozimi 1919/1920 je glavni odbor VSG evakuiral iz Rusije in aprila in maja 1920 v Konstantinoplu organiziral pomoč za ruske begunce na Balkanu. Zveza se je usmerila predvsem v ustanavljanje in financiranje ruskih zavetišč in šol. Odpirala je tudi bolnišnice, knjižnice, financirala prehrano za begunce ter organizirala jezikovne tečaje. Junija 1920 je bilo njeno predstavništvo ustanovljeno tudi v Kraljevini SHS. Tega leta in tudi kasneje je organizacija ustanovila nekaj otroških domov, šol in knjižnic po različnih krajih Kraljevine SHS. Poleg teh organizacij je v Kraljevini SHS delovala še Vseruska deželna zveza (VZS), ki je za ruske begunce odprla menzo v Strnišču, s čimer je bil emigrantom omogočen dostop do cenejše prehrane. Ta kuhinja je bila ena največjih v Kraljevini SHS in je lahko oskrbovala do 100 ljudi. Poleg tega je Vseruska deželna zveza odprla študentsko menzo in dva samska domova v Ljubljani, na Slovenskem pa je v Ljubljani in Strnišču odprla tudi dve podjetji za šivanje oblačil, v katerih so zaposlili ruske emigrantke.
                    <note place="foot" xml:id="ftn58" n="57">
                   Pulko, <hi rend="italic">Rusko zamejstvo</hi>, 76, 77. 
               </note>
            </p>
            <p>Pomembno vlogo pri pomoči ruskim emigrantom so imeli
                        tudi tuje mednarodne organizacije in posamezniki, ki so sodelovali z Rusi v
                        emigrantski skupnosti. Med organizacijami so najpomembnejše že večkrat
                        omenjeno Društvo narodov pa tudi mednarodni Rdeči križ in Ameriška zveza
                        krščanske mladine (YMCA, Young Men's Christian Association). Ena izmed
                        osnovnih dejavnosti Mednarodnega Rdečega križa je bila pomoč otrokom ruskih
                        emigrantov, Ameriška zveza krščanske mladine pa je delovala predvsem na
                        področju nudenja pomoči pri pridobivanju izobrazbe in zaposlitve. Zveza je
                        ruskim študentom omogočala pomoč v obliki štipendij, ruskim organizacijam pa
                        je pomagala pri organizaciji njihovih projektov ter z zagotavljanjem in
                        razdeljevanjem hrane in najnujnejših predmetov. Organizacija je največ
                        pozornosti posvečala izobrazbi kot najboljšemu načinu adaptacije.
                    <note place="foot" xml:id="ftn59" n="58">
                   »Америка и
                            Лига Нацiй,« <hi rend="italic">Руль; russische demokratische
                                Tageszeitung</hi>, 16. 9. 1921,
                    2.
               </note> Tajnik Zveze ruskih študentov je leta 1926 pisal o pomenu pomoči, ki so jo študenti prejeli od ameriške podpore: »Leta 1923 je otvorila Zveza svojo dijaško menzo in
                        sicer z denarnimi sredstvi, ki jih je dal zastopnik 'Ameriške podpore
                        evropskim študentom' g. Legate. Podpora g. Legata je bila zelo dobrodošla
                        tudi v drugem pogledu. S to podporo se je namreč posrečilo znatno
                        izpopolniti zvezino knjižnico, ki šteje zdaj nad 500 zvezkov.«<note place="foot" xml:id="ftn60" n="59">
                   »Kratek pregled
                            življenja 'Zveze ruskih študentov na ljubljanski univerzi' od leta
                            1921,«<hi rend="italic"> Jutro,</hi> 6. 1. 1926,
                            9.
               </note>
            </p>
            <p>Poleg različnih emigrantskih, tujih in domačih
                        organizacij so ruskim otrokom prva leta v Kraljevini SHS z zbiranjem
                        denarnih prispevkov pomagale tudi šole, stanovske organizacije in različni
                        posamezniki.
                    <anchor xml:id="Hlk38881148"/>V arhivskih virih
                        Arhiva Republike Slovenije pa zasledimo kar 74 poimensko navedenih
                        Jugoslovanov, ki so ruskim emigrantom aktivno pomagali z zbiranjem sredstev,
                        organizacijo dobrodelnih prireditev ali drugimi oblikami podpore.
                    <note place="foot" xml:id="ftn61" n="60">
                   SI AS 1931, t.
                            e. 1053, Beloemigracija u Jugoslaviji 1918–1941, knjiga II, januar 1955,
                            226–33.
               </note>
            </p>
            <p>Ruski emigranti so znotraj ruske skupnosti
                        organizirali številne prireditve, ki so jim pomagale, da so med rojaki lahko
                        občutili svoj prejšnji status, ki so ga v novem družbenem okolju izgubili.
                        Poleg tega pa so ruske skupnosti organizirale tudi različne koncerte, s
                        katerimi so polnile blagajne za pomoč beguncem: »Skupina ruskih beguncev je
                        zapela 5. januarja v Ptuju pod vodstvom polkovnika Pograničnega nekaj
                        veliko- in maloruskih pesmi […] Glavni namen tega večera se je dosegel:
                        Ptujčani so občutili duh čiste ruske pesmi, blagajnik pa je pevcem izročil
                        vstopnino, kakršna se v Ptuju še ni nabrala. Upamo, da dosežejo ti ruski
                        begunci tudi drugod enak uspeh.«
                    <note place="foot" xml:id="ftn62" n="61">
                   »Ruski koncert
                            v Ptuju,« <hi rend="italic">Ptujski list</hi>, 16. 1. 1921,
                        2.
               </note>
            </p>
            <p>Kot je razvidno iz arhivskih virov, je bila vsako leto
                        v državnem proračunu odrejena tudi določena vsota za pomoč
                        beguncem.<note place="foot" xml:id="ftn63" n="62">
                   SI AS 1931, t. e. 1053, Beloemigracija u
                            Jugoslaviji 1918–1941, knjiga II, januar 1955. Iz arhivskih virov, ki
                            jih hrani Arhiv Republike Slovenije, ni razvidno, koliko je znašala ta
                            vsota.
               </note>
                    Za pomoč ruskim beguncem so bili po jugoslovanskih
                        mestih ustanovljeni tudi odbori, ki so bili potrjeni v Beogradu. Ti odbori,
                        v katerih so bili Rusi, so razdeljevali podporo, pomagali pri iskanju služb,
                        izdajali potrebne dokumente in reševali nastale spore. Enkrat letno, za
                        božič, so ob sodelovanju in podpori ostalega prebivalstva prirejali tudi
                        božičnico za otroke.<note place="foot" xml:id="ftn64" n="63">
                   SI AS 1931, t. e. 1053, 1315–5,
                        Beloemigranti.
               </note>
            </p>
         </div>
         <div>
            <head>Sklepne
                    misli</head>
            <p>Ruskim emigrantom, ki so bili primorani zapustiti
                        svojo domovino zaradi državljanske vojne in uvedbe novega komunističnega
                        režima v Rusiji, so pomoč nudile različne humanitarne organizacije, ki so
                        bile ustanovljene z namenom reševanja takšnih kriz. Ker se večina beguncev
                        ni vrnila v svojo domovino, je kriza presegla njihove zmožnosti in
                        pričakovanja, zato je nastala potreba po drugačnem reševanju ruskega
                        begunskega vprašanja. Evropa je zato uvedla sistem potnih listin, ki je
                        omogočil prost pretok beguncev, s čimer so si evropske države porazdelile
                        težo bremena, ki je padlo na države, ki so prve sprejele ruske emigrante.
                        Sistem je bil izredno pomemben, ker je omogočil, da se je namesto
                        humanitarne pomoči razvil režim prostega pretoka ljudi, ki so z njegovo
                        pomočjo postali migranti in so lahko sami iskali možnost zaposlitve ter s
                        tem reševanja svojega eksistencialnega položaja.
                </p>
            <p>Zaradi pomanjkanja namestitvenih prostorov, sredstev
                        in vsesplošne krize v Kraljevini SHS sta sprejem in namestitev tako velikega
                        števila ljudi za državo predstavljala ogromno težavo. Ruske begunce so zato
                        nameščali v taborišča, nekdanje vojašnice, grajske stavbe in druge opustele
                        zgradbe, kjer so živeli v velikem pomanjkanju. Da bi se spopadla z nastalo
                        krizo, je Kraljevina SHS sprejela številne ukrepe: jugoslovanska vlada je
                        odredila vladnega pooblaščenca za namestitev ruskih beguncev, po ukinitvi te
                        funkcije pa je delo prevzela državna komisija za ruske begunce. Ob tem se je
                        občutno povečala tudi humanitarna pomoč. Eden od državnih mehanizmov za
                        reševanje problema zaposlovanja ruskih emigrantov je bilo tudi zaposlovanje
                        ruskih vojakov v orožniških in vojaških vrstah, predvsem za varovanje
                        državnih mej, vključeni pa so bili tudi v izgradnjo jugoslovanskega
                        železniškega omrežja. Ruski emigranti so bili zaradi pomanjkanja domačega
                        usposobljenega kadra zaposleni tudi na jugoslovanskih ministrstvih,
                        univerzah in v drugih službah, kjer so potrebovali izkušene strokovnjake.
                        Kljub temu pa je morala večina emigrantov sprejeti zaposlitev, ki ni
                        ustrezala njihovemu prejšnjemu socialnemu položaju in izobrazbi. V tej
                        situaciji je imela pomembno vlogo sposobnost emigracije za samoorganizacijo.
                        Najpomembnejšo vlogo pri njihovi adaptaciji in socialni zaščiti so imele
                        organizacije, na katere so se lahko obrnili v primeru skrajnih ekonomskih in
                        materialnih težav. Te organizacije so več tisoč emigrantom nudile
                        prebivališče, denarno pomoč, informacijsko podporo ter najbolj pomemben
                        instrument adaptacije – izobrazbo in pomoč pri iskanju zaposlitve. To je
                        ruskim beguncem, ki so se morali privaditi na novo družbeno okolje in
                        pogosto tudi na nove socialne vloge, omogočilo izboljšanje eksistencialne
                        stiske, ohranitev dostojanstva in občutka pripadnosti.
                </p>
            <p>Ker je večina emigrantov upala na začasnost svojega
                        položaja v tujini in na hitro vrnitev v domovino, se je držala večinoma
                        znotraj zaprte skupnosti ruskih emigrantov, v kateri je še vedno prevladoval
                        prejšnji socialni status.<note place="foot" xml:id="ftn65" n="64">
                   Odhod iz Rusije je za večino emigrantov
                            predstavljal tudi izgubo nepremičnin, kapitala in socialnih vezi. Razen
                            Kraljevine SHS nobena evropska država ni priznavala vojaških nazivov,
                            dokumentacij in dokazil o izobrazbi, ki so jih pridobili v Ruskem
                            imperiju, kar je za večino beguncev pomenilo, da jim je bil onemogočen
                            dostop do zaposlitve, primerne njihovi izobrazbi. To je posledično
                            privedlo do tega, da je morala večina sprejeti delo, ki ni bilo značilno
                            za njihov prejšnji socialni položaj ali izobrazbo (Podr. gl. В. Ю.
                            Жуков, <hi rend="italic">Зарубежная Россия: эмиграция и эмигранты.
                                Русская эмиграция и фашизм: Статьи и воспоминания</hi>
                            (Санктпетербург: СПБГАСУ, 2011). Znotraj emigrantskih skupnosti pa so se
                            med emigranti še vedno ohranjali socialni položaji in nazivi, ki so jih
                            imeli v carski
                    Rusiji.
               </note> Prav zaradi tega se večina vsaj v prvih letih bivanja v tujini ni bila pripravljena popolnoma integrirati v novo okolje. Raziskovanje dejavnosti ruskih družbenih organizacij ima pomembno vlogo za boljše razumevanje njihovega pomena pri reševanju težav prilagajanja novemu okolju in tudi samem adaptacijskem procesu. Organizacije so lajšale potrebe beguncev, ki se niso bili zmožni samostojno in hitro prilagoditi novemu življenju v tujini, kot tudi pritisk, ki so ga nanje vršile ekonomske težave in politika oblasti v novem okolju.
                </p>
         </div>
         
      </body>
       <back>
           <div type="bibliography">
               <head>Viri in
                   literatura</head>
                   <list type="unordered">
                       <head>Arhivski viri</head>
                       <item>SI AS – Arhiv Republike Slovenije:
                           <list type="unordered">
                               <item>SI AS 1931, Republiški sekretariat za notranje zadeve
                                   SRS.</item>
                           </list>
                       </item>
                   </list>
                <listBibl>
                       <head>Časopisni viri</head>
                       <bibl>
                           <hi rend="italic">Jutro</hi>, 6. 1. 1926, 9. »Kratek pregled življenja
                           'Zveze ruskih študentov na ljubljanski univerzi' od leta
                           1921<hi rend="italic">.« </hi>
                       </bibl>
                       <bibl>
                           <hi rend="italic">Jutro</hi>, 6. 1. 1926, 9. »Ruska kolonija v
                           Ljubljani.«</bibl>
                       <bibl>
                           <hi rend="italic">Ptujski list</hi>, 16. 1. 1921, 2. »Ruski koncert v
                           Ptuju.« </bibl>
                       <bibl>
                           <hi rend="italic">Ptujski list</hi>, 3. 7. 1921, 2. »Pozor!.« </bibl>
                       <bibl>
                           <hi rend="italic">Руль; russische demokratische Tageszeitung,</hi> 16.
                           9. 1921, 2. »Америка и Лига Нацiй.«</bibl>
                       <bibl>
                           <hi rend="italic">Руль; russische demokratische Tageszeitung</hi>, 4.
                           1. 1922, 5. »Обшее собранiе русскаго студенческаго союза.« </bibl>
                   </listBibl>
                   <listBibl>
                       <head>Literatura</head>
                       <bibl>Арсеньев, Алексей, Кириллова, Ольга, Сибинович, Милорад. <hi rend="italic">Русская эмиграция в
                               Югославии</hi>. Москва : Издательство
                           Индик, 1996.</bibl>
                       <bibl>Бочарова, Зоя. »Правовое положение русских
                           беженцев во Франции в 1920–1930-е годы.«
                           <hi rend="italic">Россия и современный мир</hi>
                           (2017): 161–76.<anchor xml:id="Hlk6565016"/>
                       </bibl>
                       <bibl>Головкин, Александр. »Предпринимательская
                           деятельность русской эмиграции на Балканах (1920-1930-е гг.).«
                           <hi rend="italic">Вестник
                               РУДН</hi>, <hi rend="italic">серия Истоия России</hi>, но. 2 (2013): 99–108.</bibl>
                       <bibl>Гусефф, Катрин. <hi rend="italic">Русская эмиграция во Франции:
                           социальная история (1920</hi>–<hi rend="italic">1939).</hi> Москва : Новое литературное обозрение, 2014.
                       </bibl>
                       <bibl>Johnson, T. F.. <hi rend="italic">International Tramps. From
                           chaos to permanent world peace</hi>.
                           London: Hutchinson, 1938.</bibl>
                       <bibl>Йованович, Мирослав. <hi rend="italic">Русская эмиграция на Балканах:
                           1920</hi>–<hi rend="italic">1940</hi>. Москва:
                           Русский путь, 2006.</bibl>
                       <bibl>Краснова, Татьяна. »Русское зарубежье и
                           печать русского зарубежья в контексте миграционных процессов эпохы
                           кризиса.«
                           <hi rend="italic">Научные ведомости. Серия
                               Гуманитарные науки</hi>, но. 24 (95),
                           выпуск 8, (2010): 210–17.</bibl>
                       <bibl>Long, Katy. »Early repatriation policy.
                           Russian refugee return. 1922–1924.«
                           <hi rend="italic">Journal of Refugee
                               Studies</hi>, št. 22(2) (2009): 133–54. </bibl>
                       <bibl>Pulko, Radovan. <hi rend="italic">Ruski emigranti na Slovenskem:
                           1921</hi>–<hi rend="italic">1941</hi>.
                           Logatec: Vojni muzej, 2004.
                           <anchor xml:id="Hlk6492357"/>
                           <anchor xml:id="Hlk4234264"/>
                       </bibl>
                       <bibl>Pulko, Radovan. <hi rend="italic">Rusko zamejstvo v slovenskih
                           deželah</hi>. Kidričevo: Zgodovinsko
                           društvo, 2018.
                       </bibl>
                       <bibl>Pulko, Radovan. »Sanatorij ruskega rdečega
                           križa Vurberk.«
                           <hi rend="italic">Arhivi,</hi> 41, št. 1 (2018): 127–42.
                           <anchor xml:id="Hlk4268027"/>
                       </bibl>
                       <bibl>Rubinstein, John L.. »The Refugee
                           Problem.«
                           <hi rend="italic">International
                               Affairs</hi> 15 (September-October 1936): 716–34.
                       </bibl>
                       <bibl>Шлёгель, Карл. <hi rend="italic">Берлин, Восточный вокзал.
                           Русская эмиграция в Германии между двумя войнами (1918</hi>–<hi rend="italic">1945)</hi>. Москва : Новое литературное обозрение, 2004. 
                           <anchor xml:id="Hlk39915481"/>
                       </bibl>
                       <bibl>Vernant, Jacques<hi rend="italic">. The Refugee in the Post-War World</hi>. New Haven: Yale University Press,
                           1953.</bibl>
                       <bibl>Выгодский, Семён. <hi rend="italic">Внешняя политика СССР в
                           1924</hi>–<hi rend="italic">1929
                               гг.</hi> Москва: Госполитиздат, 1963.               </bibl>
                       <bibl>Zadnikar, Gita. »Ruska begunska kriza in
                           njena reševanja.«
                           <hi rend="italic">Monitor ISH, </hi>XVII / 1, (2016): 33–46. 
                       </bibl>
                       <bibl>Жуков, В. Ю. <hi rend="italic">Зарубежная Россия: эмиграция и
                           эмигранты. Русская эмиграция и фашизм: Статьи и воспоминания</hi>. Санкт-Петербург: СПБГАСУ, 2011.</bibl>
                   </listBibl>
           </div>
           <div type="summary" xml:lang="en">
                   <docAuthor>Petra Kim Krasnić
                   </docAuthor>
                   <head>MANAGING THE RUSSIAN
                       REFUGEE ISSUE IN THE KINGDOM OF SHS</head>
                   <head>SUMMARY</head>
                   <p>During the Russian Civil War and after the
                       introduction of communism in Russia, more than a million opponents of
                       the new regime left the country. The so-called Russian refugee crisis
                       emerged as humanitarian organisations and the countries these refugees
                       migrated to were ill-equipped to receive so many people. The Russian
                       refugees required humanitarian aid, while their undefined status of
                       stateless persons represented a problem as well. The lack of identity
                       documents was also a huge obstacle, especially when negotiating the
                       reception of emigrants in the countries that could ensure better living
                       conditions for them. Already in 1921, the first more important attempts
                       at managing the Russian refugee issue were made, resulting in the
                       establishment of the Office of the High Commissioner for Russian
                       Refugees. In the period until World War II, many international
                       conferences were held as well, where states attempted to regulate the
                       legal status of the Russian refugees. In 1926, the so-called Nansen
                       passports were introduced – the identity documents that regulated the
                       legal status of refugees, facilitated their employment and allowed for
                       their further migration. The subsequent conferences even further
                       approximated the rights of the Russian emigrants to the position of the
                       citizens of the states where they resided. However, the provisions of
                       the adopted agreements were not legally binding and their implementation
                       depended upon the decisions of each government, which still complicated
                       the refugees’ position in many cases. Until the 1930s, when many new
                       refugees began to appear with the rise of Nazism, the efforts to find a
                       better solution for regulating their legal status continued, yet the
                       issue was not completely resolved until as late as the UN Refugee
                       Convention of 1951. Larger organised groups of Russian emigrants arrived
                       in the Kingdom of SHS as well, representing a huge burden for the
                       newly-established country, especially given the local economic
                       situation. Nonetheless, the Kingdom of SHS was one of the European
                       countries that accepted the largest number of Russian refugees due to
                       its monarchic regime, the fear of the spreading communism, as well as
                       its traditional connection with Russia. Upon the arrival of the Russian
                       emigrants, the Kingdom of SHS established the State Commission for
                       Russian Refugees, which provided aid to the Russian emigrants and their
                       organisations. The first Russian citizens that arrived in the state in
                       1919 were also awarded the official status of Russian refugees,
                       providing them protection under the Yugoslav legislation and offering
                       them better chances to engage in different activities in comparison with
                       other foreigners. The Kingdom of SHS also respected all the legal
                       documents concluded with the Russian Empire by the Kingdom of Serbia.
                       The most important role in the adaptation and social protection of the
                       emigrants was assumed by the Russian emigration and international social
                       and humanitarian organisations that provided aid to the Russian refugees
                       that found themselves in a difficult financial and material position
                       after their departure from Russia. Like in the other countries, the
                       Russian emigration created an entire system of various humanitarian
                       organisations in the Kingdom of SHS as well. Their aim was to guarantee
                       accommodation, financial and material aid, as well as health care. Other
                       organisations, which helped the emigrants find employment, facilitated
                       connections and ensured the preservation of their national identity,
                       also began to emerge soon.
                   </p>
           </div>
       </back>
   </text>
</TEI>