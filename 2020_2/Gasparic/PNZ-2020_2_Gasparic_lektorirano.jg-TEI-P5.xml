<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Šestdeset let revije za novejšo zgodovino, ki je sama postala del novejše
                    zgodovine</title>
                <author>
                    <forename>Jure</forename>
                    <surname>Gašparič</surname>
                </author>
            </titleStmt>
            <editionStmt>
                <edition>
                    <date>2020-09</date>
                </edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Privoz 11</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/1210</pubPlace>
                <date>2020</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">60</biblScope>
                <biblScope unit="issue">2</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <revisionDesc>
            <listChange>
                <change>
                    <date>2020-09</date>
                    <name>Mihael Ojsteršek</name>
                    <desc>Pretvorba iz DOCX v TEI, dodatno kodiranje</desc>
                </change>
            </listChange>
        </revisionDesc>
    </teiHeader>
    <text>
        <front>
            <docAuthor>Jure Gašparič</docAuthor>
        </front>
        <body>
            <quote>
                <hi rend="italic">»...naj se sklada kamen na kamen za stavbo novejše zgodovine
                    glavnih družbenih sil in preobrazb...«</hi>
            </quote>
            <p>Z urejanjem prve številke je uredništvo končalo junija 1960, nedolgo po ustanovitvi
                Inštituta za zgodovino delavskega gibanja, predhodnika današnjega Inštituta za
                novejšo zgodovino. Sedemčlanska redakcija pod vodstvom Franceta Klopčiča je v tisk
                predala za 388 strani besedil (skupaj z zadnjo stranjo Errata, ki je bila tedaj
                običajna). Za preprosto in lično zunanjo opremo je poskrbel Plečnikov učenec Vlasto
                Kopač, oblikovalec glasil OF, klišeje je nato izdelala klišarna ČZP Ljudska pravica,
                natisnila pa tiskarna Toneta Tomšiča. Na police je naposled prišlo zavidljivih 3000
                izvodov prve številke Prispevkov za zgodovino delavskega gibanja, nove znanstvene
                revije na Slovenskem. V kratkem uvodniku so člani uredništva zapisali, da revija
                nadaljuje tradicijo Letopisa Muzeja narodne osvoboditve LRS, ki je dotlej izšel v
                dveh številkah, in da si bo prizadevala »marksistično osvetliti nastanek, razvoj in
                družbeno vlogo delavskega razreda na Slovenskem kot nosilca socialističnih in
                komunističnih idej, kot gonilne sile družbenih preobrazb, kot voditelja in
                osvoboditelja delovnega ljudstva iz okvirov starega reda izkoriščanja, zatiranja in
                vojn«.</p>
            <p>Ob koncu so ambiciozno poudarili, da želijo Prispevki postati »nov, dodaten činitelj
                v slovenskem zgodovinopisju in nimajo namena omejevati ali nadomeščati kako
                obstoječo zgodovinsko ustanovo ali njene funkcije. Nasprotno, obseg in globina
                zgodovinarstva se s tem samo veča, slovenskim zgodovinarjem se odpirajo nove
                možnosti za svobodno ustvarjanje.«</p>
            <p>Odtlej je minilo šestdeset let in revija, sprva usmerjena v prej omenjene točke
                najnovejše zgodovine, ki so tedaj seveda bile aktualne, se je skupaj z razvojem
                sodobnega zgodovinopisja preobražala, preusmerjala, širila prostorski, problemski in
                časovni lok svojega zanimanja. Eden osrednjih znanstvenih medijev raziskovalcev
                novejše zgodovine je sčasoma sam postal del novejše zgodovine. Z nekaj hudomušnosti
                si drznem zapisati, da sta ostala nespremenjena le zavezanost znanstveni
                metodologiji in občasnim kratkim uvodnikom.</p>
            <p>V prvem desetletju so bili Prispevki po mnenju enega od kasnejših urednikov Franca
                Rozmana še zlasti odraz inštitutskega dela, razvoja, slabosti in uspehov. »Bolj kot
                katera drugih slovenskih zgodovinarskih revij so tesno povezani z razvojem
                institucije, ki jih izdaja, in z njenim konceptom, tako da predstavljajo pregled nad
                dobršnim delom inštitutovega znanstveno-raziskovalnega in arhivskega udejstvovanja.«
                Bržkone vsem spremembam navkljub ta ugotovitev v pretežni meri drži do danes. Vsi
                inštitutski mladi raziskovalci začenjajo z objavami v Prispevkih, vsi sodelavci v
                njih z večjimi ali manjšimi presledki objavljajo do upokojitve in še po njej. Revija
                je čudovit odsev razvojne poti inštitutskih proučevalcev najbližje preteklosti, a v
                nobenem primeru le njih. Uredniška vrata so na stežaj odprta vsem.</p>
            <p>Prvotni programski koncept se je obdržal zgolj v prvem desetletju, revija je skupaj z
                inštitutom namreč hitro prerasla začetne zamejitve. Delavsko gibanje in druga
                svetovna vojna sta sicer še nekaj časa bila v ospredju, a nikakor nista bila edini
                temi razpravljanja. Obseg se je vedno bolj širil – od partije k drugim političnim
                taborom, od delavca k širšim socialno-gospodarskim analizam, k zgodovini vsakdanjega
                življenja, k okoljski zgodovini, k zgodovini kulture itn. Prav tako je rasel časovni
                okvir. Če je ta v začetku temeljil na obdobju 1941–1945 in na jugoslovanski
                kraljevini, se je do danes razširil globoko v 19. stoletje na eni strani in v 21.
                stoletje na drugi. Podobno lahko zasledujemo metodološko preobražanje in zorenje ter
                spreminjanje pristopov v naraciji, načinu strukturiranja in podajanja snovi.</p>
            <p>Danes so tako Prispevki odraz našega časa. Verjamemo, da so še naprej spodobno
                ogledalo historiografije, zavezano sodobnim trendom izdajanja znanstvene periodike.
                Uredništvo vztraja pri jezikovni brezhibnosti, spodbuja objavljanje v slovenščini, a
                obenem vsak članek opremi z daljšim tujejezičnim povzetkom. Prav tako pripravljamo
                tematske številke v angleščini, s čimer širimo vidnost objavljenih raziskovalnih
                izsledkov.</p>
            <p>Poglavitno vprašanje, s katerim se soočamo, pa ostaja enako že vseh šestdeset let. Za
                koga in čemu pišemo? V današnjem času izdaje znanstvenega zgodovinopisja ne zmorejo
                slediti konkurenci, ki jo predstavljajo televizija in drugi elektronski ter tudi
                standardni časopisni mediji. Naklada se je v šestdesetih letih zmanjšala za
                šestkrat. Že Eric Hobsbawm je ugotavljal, da je »sodobna medijska družba dala
                preteklosti nikoli prej doseženo pomembnost in tržno vrednost«. A to v prvi vrsti
                pomeni, da se jo splača »prodajati« na vse mogoče načine; po potrebi tudi
                poenostavljati, sprevračati in prekrajati (nikakor pa ne nujno!). Sodobni trendi
                napovedujejo nadaljnjo »marginalizacijo« klasične znanstvene revije. V uredništvu
                smo temu navkljub prepričani, da znanstvena revija ne more in ne sme iskati načinov,
                po katerih bi konkurirala medijem, ki učinkoviteje in privlačneje nagovarjajo
                bralca. Mora pa si prizadevati ostati tisti temelj (poleg knjige), na katerem bo še
                nekaj časa slonelo znanstveno zgodovinopisje. To pa spet nikakor ne pomeni, da si ni
                treba prizadevati stopiti bližje k bralcu, ki ni nujno strokovnjak za ožje področje.
                Sodobna revija mora biti čim bolj privlačna in dostopna v vseh oblikah (tiskani,
                digitalni itd.). </p>
            <p>Revijo je ves čas urejal veččlanski uredniški odbor, sestavljen pretežno iz članov
                inštituta. Glavni in (ali) odgovorni urednik sta vselej prihajala iz domicilne
                institucije. Prvi urednik je bil France Klopčič, kritični premišljevalec novejšega
                slovenskega zgodovinskega razvoja. Nasledila sta ga zgodovinarja druge svetovne
                vojne, Franček Saje in France Škerl. Za Škerlom je revijo urejal Jože Šorn,
                specialist za gospodarsko zgodovino, za njim Franc Rozman, strokovnjak za 19.
                stoletje, ki še danes slovi po tem, da s posebno ostrino prebere prav vse, kar izide
                izpod peresa domačih zgodovinarjev. Med dvema Rozmanovima urednikovanjema je bila
                revija v skrbi Staneta Grande, gospodarskega zgodovinarja, nato pa jo je za daljši
                čas prevzel Zdenko Čepič, eden prvih raziskovalcev obdobja po drugi svetovni vojni.
                V dvojcu z Damijanom Guštinom sta revijo peljala skozi buren tranzicijski čas.
                Naposled je uredništvo prevzel še avtor teh vrstic.</p>
            <p>Vsak urednik, vsako uredništvo je po svojih najboljših močeh usmerjalo razvoj revije,
                toda največji pečat so ji vsekakor dali avtorji, pisci s svojim fokusom, s svojim
                načinom podajanja snovi, svojim razumevanjem novejše zgodovine. Visoki jubilej
                revije je zlasti njihova zasluga, ta številka pa naj bo prav zato posvečena njim –
                avtoricam in avtorjem razprav o slovenski novejši zgodovini. Vsem želim še veliko
                dobrih besedil!</p>

        </body>
    </text>
</TEI>
