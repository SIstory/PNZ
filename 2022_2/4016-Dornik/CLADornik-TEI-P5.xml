<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Novi podatki o misiji Clowder, ki jo je vodil George Fielding</title>
                <author>
                    <name>
                        <forename>Ljuba</forename>
                        <surname>Dornik</surname>
                        <surname>Šubelj</surname>
                        <roleName>Dr.</roleName>
                        <roleName>upokojena arhivistka</roleName>
                        <roleName>članica IIHA – Mednarodne zveze za zgodovino obveščevalnih
                            služb</roleName>
                        <email>ljuba.dornik.subelj@gmail.com</email>
                    </name>
                </author>
            </titleStmt>
            <editionStmt>
                <edition><date>2022-08-25</date></edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Privoz 11</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/4016</pubPlace>
                <date>2021</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">62</biblScope>
                <biblScope unit="issue">2</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <profileDesc>
            <langUsage>
                <language ident="sl"/>
                <language ident="en"/>
            </langUsage>
            <textClass>
                <keywords xml:lang="en">
                    <term>Austria</term>
                    <term>Social Democrats</term>
                    <term>anti-Nazism</term>
                    <term>Free Austria Movement (FAM)</term>
                    <term>Spanish Civil War</term>
                    <term>Special Operations Executive (SOE)</term>
                    <term>Secret Intelligence Service (SIS)</term>
                    <term>Department for the Protection of the People (OZNA)</term>
                    <term>Carinthian Partisans</term>
                    <term>Allied missions</term>
                </keywords>
                <keywords xml:lang="sl">
                    <term>Avstrija</term>
                    <term>socialni demokrati</term>
                    <term>protinacizem</term>
                    <term>Free Austria Movement (FAM)</term>
                    <term>španska državljanska vojna</term>
                    <term>Special Operations Executive (SOE)</term>
                    <term>Secret Intelligence Service (SIS)</term>
                    <term>Oddelek za zaščito naroda (OZNA)</term>
                    <term>partizani na Koroškem</term>
                    <term>zavezniške misije</term>
                </keywords>
            </textClass>
        </profileDesc>
        <revisionDesc>
            <listChange>
                <change>
                    <date>2022-09-05T06:40:41Z</date>
                    <name>Mihael Ojsteršek</name>
                    <desc>Pretvorba iz DOCX v TEI, dodatno kodiranje</desc>
                </change>
            </listChange>
        </revisionDesc>
    </teiHeader>
    <text>
        <front>
            <docAuthor>Ljuba Dornik Šubelj<note place="foot" xml:id="ftn1" n="*"><hi rend="bold"
                        >Dr., upokojena arhivistka, članica IIHA – Mednarodne zveze za zgodovino
                        obveščevalnih služb; <ref target="mailto:ljuba.dornik.subelj@gmail.com"
                            >ljuba.dornik.subelj@gmail.com</ref></hi></note></docAuthor>
            <docImprint>
                <idno type="cobissType">Cobiss tip: 1.01</idno>
                <idno type="DOI">https://doi.org/10.51663/pnz.62.2.06</idno>
            </docImprint>
            <div type="abstract">
                <head>IZVLEČEK</head>
                <p><hi rend="italic">Avtorica na podlagi v zadnjih letih objavljenih študij opozarja
                        na pravo identiteto člana Fieldingove misije, ki je bil tako v dokumentih
                        OZNE kot v britanski literaturi označen z različnimi imeni: kot Georges
                        Charles Banks ali Albert Edward Parks oziroma Joseph (Sepp) Innerhofer in
                        Jean Georgeau. V resnici so bila to tajna imena, ki sta jih SOE in SIS dala
                        Tirolcu Hubertu Mayrju, španskemu borcu, ki ga je ta organizacija kot
                        poročnika v sestavi Fieldingove misije avgusta 1944 napotila, da bi po
                        pristanku v Karniji blizu kraja Tramonti, kjer so delovali med italijanskimi
                        partizani, poskušal prodreti v Avstrijo in tam dvigniti vstajo proti
                        nacistom ter tako pomagati Avstriji pri ponovni obnovitvi samostojnosti po
                        končani vojni. Njegova prizadevanja niso bila uspešna, žal pa se je njegovo
                        življenje in življenje njegovih sodelavcev oziroma kurirjev Roberta Moserja
                        in Georga Dereattija končalo tragično po zaslišanju pred OZNO na sedežu
                        poveljstva IX. korpusa NOV in POS v Gorenji Trebuši, o čemer doslej nismo
                        našli nobenih podatkov. Lahko pa domnevamo, da so bili usmrčeni, na eni
                        strani zaradi suma vohunstva za britansko obveščevalno službo, katere del so
                        bili, pa tudi zaradi različnih pogledov na povojno ureditev oziroma mejo med
                        Avstrijo in Jugoslavijo, katere del je bila tudi Slovenija. Ostali člani
                        misij so se vrnili v bazo SOE že konec novembra 1944.</hi></p>
                <p><hi rend="italic">Ključne besede: Avstrija, socialni demokrati, protinacizem, Free
                        Austria Movement (FAM), španska državljanska vojna, Special Operations
                        Executive (SOE), Secret Intelligence Service (SIS), Oddelek za zaščito
                        naroda (OZNA), partizani na Koroškem, zavezniške misije</hi></p>
            </div>
            <div type="abstract" xml:lang="en">
                <head>ABSTRACT</head>
                <head>NEW INFORMATION ABOUT THE CLOWDER MISSION LED BY GEORGE FIELDING</head>
                <p><hi rend="italic">Based on the studies published in recent years, the author
                        brings attention to the true identity of a particular member of Fielding’s
                        mission, identified in the documents of the Department for the Protection of
                        the People (OZNA) as well as in the British literature by various names: as
                        Georges Charles Banks, Albert Edward Parks, Joseph (Sepp) Innerhofer, or
                        Jean Georgeau. In reality, these were the secret names that the British
                        Special Operations Executive (SOE) and Secret Intelligence Service (SIS)
                        assigned to Hubert Mayr from Tyrol, a Spanish fighter appointed by the SIS
                        as a lieutenant in Fielding’s mission in August 1944. His task was to land
                        in the region of Carnia near Tramonti, where the mission operated among the
                        Italian Partisans, enter Austria, and attempt to incite an uprising against
                        the Nazis, thus helping Austria regain its independence after the war. His
                        efforts were unsuccessful, and unfortunately, his life and the lives of his
                        collaborators or couriers Robert Moser and George Dereatti ended tragically
                        after an interrogation by the OZNA at the headquarters of the IX Corps of
                        the National Liberation Army and Partisan Detachments of Slovenia in Gorenja
                        Trebuša. No information about this has been uncovered so far. However, we
                        can assume that they were executed due to the suspicion of spying for the
                        British intelligence service they belonged to, as well as because of their
                        conflicting views regarding the post-war system or the border between
                        Austria and Yugoslavia, of which Slovenia was also a part. The other mission
                        members returned to the SOE headquarters as early as the end of November
                        1944.</hi></p>
                <p><hi rend="italic">Keywords: Austria, Social Democrats, anti-Nazism, Free Austria
                        Movement (FAM), Spanish Civil War, Special Operations Executive (SOE),
                        Secret Intelligence Service (SIS), Department for the Protection of the
                        People (OZNA), Carinthian Partisans, Allied missions</hi></p>
            </div>
        </front>
        <body>
            <div>
                <head>Namen prispevka</head>
                <p>Ko sem leta 2006 pisala prispevek »Fieldingova misija v zapisih OZNE«, sem se
                    odločila za objavo zaslišanja enega od pripadnikov britanske vojaške
                    obveščevalne službe Georga Charlesa Panksa, v katerega identiteto že tedaj nisem
                    bila prepričana.<note place="foot" xml:id="ftn2" n="1">Ljuba Dornik Šubelj,
                        »Fieldingova misija v zapisih OZNE,« <hi rend="italic">Prispevki za novejšo
                            zgodovino</hi> XLVI, št. 2 (2006): 83, op. 3.</note> Zaslišanje se mi je
                    zdelo zanimivo, ker se je dalo iz njega razbrati mnogo podatkov o delovanju in
                    ustroju tedanjih obveščevalnih služb na območju Julijske krajine in Furlanije
                    ter seveda zaradi njihovega namena prodreti v Avstrijo in tam dvigniti
                    protinacistično gibanje. Eden od sklepov konference treh voditeljev
                    najpomembnejših zavezniških sil v Teheranu jeseni 1943 je bil tudi, da se bo
                    lahko po koncu vojne Avstrija obnovila kot samostojna država, če bo sama
                    doprinesla svoj delež v boju proti nacizmu.<note place="foot" xml:id="ftn3"
                        n="2">Marjan Linasi, <hi rend="italic">Koroške vojne zgodbe. Nekaj utrinkov
                            iz let 1938–1945</hi> (Celovec, Ljubljana, Dunaj: Mohorjeva založba,
                        2017), 138–66, pogl »Britanski major Alfgar Hesket Prichard«. Marjan Linasi,
                            <hi rend="italic">Koroški partizani. Protinacistični odpor na
                            dvojezičnem Koroškem v okviru slovenske Osvobodilne fronte</hi>
                        (Celovec: Mohorjeva založba, 2010).</note> Ker je bilo v Avstriji, ki jo je
                    leta 1938 zasedla in priključila Nemčija, vse do konca vojne edino odporniško
                    gibanje slovensko narodnoosvobodilno gibanje na Koroškem, je bila usmeritev
                    britanske politike vzpostavitev in vzpodbujanje odporništva v Avstriji, ki ne bi
                    bilo pod vodstvom prokomunističnih enot, kot so ocenjevali slovensko oziroma
                    jugoslovansko narodnoosvobodilno gibanje. Drugo objavljeno pričevanje v mojem
                    prispevku, navedeno kot pričevanje Henryja Neumanna, se je, glede na ugotovitve
                    Petra Pirkerja, prav tako nanašalo na Huberta Mayrja in ne na Roberta Moserja,
                    kot se je dozdevalo zaradi uporabe ilegalnega imena Henry.<note place="foot"
                        xml:id="ftn4" n="3">Ljuba Dornik Šubelj, <hi rend="italic">Oddelek za
                            zaščito naroda za Slovenijo</hi> (Ljubljana: Arhiv Republike Slovenije
                        1999, 151.</note> Tu je prišlo do napake zaradi nedoslednosti v zapisnikih
                        zaslišanj.<note place="foot" xml:id="ftn5" n="4">SI AS 1931, t. e. 655, mf
                        086412, zaslišanje Henricha Nejumanna, roj. 1. 4. 1923, položaj 11. 11. 44.
                        spodaj podpis Maks –15. 11. 44. Maks je bilo partizansko ime Mira Perca,
                        vodje OZNE za odsek IX. korpusa s sedežem v Gornji Trebuši, kjer se je
                        zaslišanje tudi izvajalo.</note> Prva stran se res nanaša na zaslišanje
                    Henryja Nejumana oziroma Roberta Moserja in je opremljena z osebnimi podatki
                    zaslišanca, zaslišanje pa se je odvijalo 11. novembra 1944. Na naslednjih
                    straneh, ki nimajo podrobnejših oznak zaslišanca, je bilo razumeti, da gre za
                    isto osebo. Dejansko pa gre za zaslišanje Huberta Mayrja, ki se je predstavljal
                    kot Georg Charles Panks.<note place="foot" xml:id="ftn6" n="5">SI AS 1931, t. e.
                        655, zaslišanje z dne 12. 11. 1944, mf. 085413 – 085418. Zapisnik razen
                        datuma nima nobenih podatkov ne o zaslišancu ne o zasliševalcu, so pa strani
                        oštevilčene od 085414 dalje z zaporednimi številkami od 2–6, iz česar sledi,
                        da je stran 085413 prva stran novega zaslišanja. To sem v prvi objavi
                        spregledala.</note> V njem je med drugim govoril tudi o svoji udeležbi v
                    državljanski vojni v Španiji, kjer je po ugotovitvah Walgrama in Pirkerja bil
                    Mayr in ne Moser, in o svojem prihodu v britansko obveščevalno službo, kjer je
                    dobil nalogo prodora v Avstrijo neposredno od Petra Wilkinsona.<note
                        place="foot" xml:id="ftn7" n="6">Dornik Šubelj, »Fieldingova misija v
                        zapisih OZNE,« 87, dopis Petra Pirkerja avtorici in posredovanje članka »So
                        geheim wie möglich« 14. 4. 2018.</note></p>
                <p>Avstrijski raziskovalec Peter Pirker je o Hubertu Mayrju pisal že leta 2004, ko
                    je dobil vpogled v njegov osebni dosje v britanskih arhivih v zvezi z
                    rekonstruiranjem delovanja SOE v Avstriji.<note place="foot" xml:id="ftn8" n="7"
                        >TNA, HS9/1012/5 personal File Hubert Mayr. Peter Pirker, »Scheinwelt
                        Ostmark, Wunschbild Österreich. Die Widerstand der Tiroler Sozialisten und
                        Soe-Agenten Hubert Mayr,« v: Patrick Martin Smith, <hi rend="italic"
                            >Widerstand von Himmel. Österreicheisätze des Britische Geheimdienst SOE
                            1944</hi> (Wien, 2004).</note> Njegova usoda ob koncu vojne ni bila
                    znana in domnevali so, da je bil žrtev nacističnega obračuna.</p>
                <p>Leta 2005 je Peter Wallgram objavil svoje diplomsko delo »Hubert Mayr 1913–1945.
                    Življenje in boj za svobodo« o Tirolcu Hubertu Mayrju, španskem borcu, ki je po
                    izkušnjah v španski državljanski vojni svojo pomoč v boju proti nacizmu ponudil
                    britanski obveščevalni službi, ki ga je angažirala v poskusu dviga
                    protinacističnega gibanja v Avstriji.<note place="foot" xml:id="ftn9" n="8"
                        >Peter Wallgram, <hi rend="italic">Hubert Mayr 1913–1945. Ein Leben im Kampf
                            für die Freiheit</hi> (Innsbruck, Wien, Bozen: Studien verlag 2005) —
                        Objavljeno diplomsko delo na Philosophisch-Historische Fakultät, Institut
                        für Zeitgeschichte.</note></p>
                <p>Pirker je bil udeleženec na mednarodnem posvetovanju v Kopru leta 2009.<note
                        place="foot" xml:id="ftn10" n="9"><ref
                            target="https://plus.cobiss.net/cobiss/si/sl/bib/1711315"><hi
                                rend="italic">Mednarodni znanstveni sestanek 'Tajno stoletje' -
                                obveščevalne in varnostne službe ter protiterorizem v 20. stoletju :
                                Koper, 13.-14. november 2009 : [program in povzetki] = Convegno
                                scientifico internazionale 'Il secolo segreto' - servizi
                                d'intelligence e di sicurezza e l'antiterrorismo nel secolo XX :
                                Capodistria, 13-14 novembre 2009 : [programma e riassunti] =
                                International scientific conference 'The secret century' -
                                intelligence, security and anti-terrorism in the 20<hi rend="superscript">th</hi> century :
                                Koper, 13<hi rend="superscript">th</hi>-14<hi rend="superscript">th</hi> November, 2009 : [program and
                            abstracts]</hi></ref><hi rend="italic">.</hi></note> Svoj precej
                    razširjen in dopolnjen prispevek pod naslovom »Agenti SOE v Avstriji:
                    zasledovanje, povojna integracija in spomin« je objavil v <hi rend="italic"
                        >Zgodovinskem časopisu</hi> in v njem omenil tudi Huberta Mayrja. Njegovo
                    zanimanje je vzbudil odnos prebivalstva Avstrije do padlih britanskih
                    obveščevalcev ali Avstrijcev, ki so jim v tem boju pomagali. Ugotovil je, da je
                    bil prevladujoč negativen odnos še vedno posledica medvojnega sodelovanja
                    Avstrijcev z nemškim okupatorjem, saj v tem dejanju niso videli nič slabega, pač
                    pa so tako boj proti njemu kot tiste, ki so v tem boju izgubili življenje,
                    smatrali za zavržne. Postavljali so spomenike padlim (na strani nacizma) v drugi
                    svetovni vojni, medtem ko so spomenike odpornikom (predvsem Slovencem) skrunili,
                    tisti, ki so se trudili borili ali dvigniti vstajo proti nacizmu na strani
                    zahodnih zaveznikov, konkretno Britancev, so prav tako ostali pozabljeni in brez
                        spomenikov.<note place="foot" xml:id="ftn11" n="10">Peter Pirker, »SOE
                        agents in Austria: Persecution, Post-War Integration and Memory,« <hi
                            rend="italic">Zgodovinski časopis</hi> 67, št. 1-2 (2013):
                        202–27.</note> Zato je Pirker organiziral spominsko slovesnost v
                    Greifenburgu leta 2011 v spomin na Huberta Mayrja, Rudolfa Moserja in 37 drugih
                    žrtev nacizma oziroma borcev proti njemu. Hubertu Mayrju so leta 2012 postavili
                    spomenik tudi v Innsbrucku.<note place="foot" xml:id="ftn12" n="11">Dopis Petra
                        Pirkerja s 6. 6. 2018 s priponko članka iz <hi rend="italic">Die
                        Presse</hi>, v katerem me je obvestil o svojih ugotovitvah o pravi
                        identiteti članov Fieldingove misije – Hubertu Mayrju, Robertu Moserju in
                        Georgu Dereattiju tudi s pomočjo navedb iz mojih objavljenih del. <hi
                            rend="italic">–</hi> Zasebni arhiv avtorice.</note></p>
                <p>Z novinarjem Ivom Jevnikarjem, ki je Petru Pirkerju pomagal pri raziskovanju v
                    Arhivu Republike Slovenije in ki mi je tudi posredoval zadnji Pirkerjev članek,
                    za kar sem mu hvaležna, sem sodelovala kot arhivistka, ko je iskal (za serijo
                    člankov, ki so postali tudi podlaga za film)<note place="foot" xml:id="ftn13"
                        n="12">Ivo Jevnikar, <hi rend="italic">Samo idealisti. Junaška in tragična
                            zgodba primorskih padalcev: dokumentarni film</hi>, režija Marija
                        Brecelj. Premierna predstavitev je bila na sedežu RAI 16. 3. 2018, javna
                        predvajanja 20. marca v Muzeju novejše zgodovine Slovenije v Ljubljani, 11.
                        aprila 2018. Gl. tudi Ljuba Dornik Šubelj, <hi rend="italic">Ozna in prevzem
                            oblasti 1944–1946</hi>. (Ljubljana: Modrijan, 2013), 109–11.</note>
                    podatke o Slovencih, večinoma Primorcih, ki so bili med drugo svetovno vojno kot
                    padalci in člani zavezniških vojaških misij SOE ali SIS spuščeni na tla
                    Slovenije ali drugod v Jugoslaviji. Žal je bila usoda marsikaterega od teh
                    podobna usodi Huberta Mayrja – končali so svoje življenje kot žrtve partizanske
                    varnostne službe Ozne, obsojeni kot domnevni vohuni in izdajalci.</p>
                <p>Skupno prizadevanje Petra Pirkerja in Iva Jevnikarja je tudi na podlagi mnogih
                    objavljenih podatkov omogočilo povezavo in tako sta leta 2018 v prilogi
                    dunajskega dnevnika <hi rend="italic">Die Presse</hi> objavila članek »Tako
                    tajno, kot je le mogoče«, v katerem sta odkrila identiteto in usodo Huberta
                    Mayrja in Rudolfa Moserja ter Georga Dereattija (oba sta bila iz Ziljske
                        doline).<note place="foot" xml:id="ftn14" n="13">»So geheim wie möglich,«
                            <hi rend="italic">Die Presse, Spectrum</hi> III, 14. 4. 2018.</note> Pri
                    tem sta se oprla na dokumente iz Arhiva Republike Slovenije in druge navedbe v
                    mojih delih ter uporabila dela Gorazda Bajca, Petra Wilkinsona, Marjana
                    Linasija, Patricka Martina-Smitha in druga spominska dela britanskih in
                    ameriških obveščevalnih oficirjev, ki so delovali v Sloveniji, ter raziskave
                    Petra Pirkerja v londonskih arhivih, v Arhivu Republike Slovenije in pri
                    sorodnikih, kar je bilo predvsem pomembno za identifikacijo Rudolfa Moserja.
                    Ugotovila sta, da niso bili žrtve Nemcev, ampak Ozne.</p>
                <p>Kot zaključek poizvedovanja je Peter Pirker decembra 2021 objavil prispevek v
                    avstrijskem strokovnem časopisu <hi rend="italic">Zeitgeschichte</hi> z naslovom
                    »Izgubljeni v Alpah. O izginotju revolucionarnega socialista Huberta Mayrja in
                    dezerterja iz Wermachta Rudolfa Moserja jeseni 1944«.<note place="foot"
                        xml:id="ftn15" n="14">Peter Pirker, »Desaparecidos in den Alpen. Zum
                        Verschwinden des Revolutionären Sozialisten Hubert Mayr und des
                        Wehrmachtdeserteurs Rudolf Moser im Herbst 1944,« v: Thomas Albrich in
                        Ingrid Boehler, ur., <hi rend="italic">Österreich-Spanien-Latein Amerika.
                            Festschrift für Klaus Eisterer</hi> (Innsbruck: Insbruck University
                        Press, 2021), 207<hi rend="italic">–</hi>28.</note> V svojem prispevku
                    natančno analizira dokumente iz Arhiva Republike Slovenije, ki so bili osnova za
                    primerjalno raziskavo. Identiteto Mayrja in Moserja je ugotovil po primerjavi
                    rojstnih datumov, ki so bili edini nespremenjeni dejavnik v »legendi«, kot se
                    imenuje v obveščevalnih krogih lažni življenjepis, namenjen temu, da v razmerah
                    ilegalnega delovanja ali delovanja na tujem ozemlju prikrije pravo identiteto in
                    obveščevalcem na ta način pomaga preživeti.</p>
                <p>Veseli me, da so tudi moje navedbe v članku o Fieldingovi misiji v poročilih Ozne
                    omogočile ugotoviti identiteto oseb, hkrati pa jih bom dopolnila s podatki, ki
                    sem jih zasledila v literaturi.<note place="foot" xml:id="ftn16" n="15">Ernest
                        Charles Roland Barker, <hi rend="italic">Behind Enemy Lines with SOE</hi>
                        (Yorkshire, Philadelphia: Frontline Books, 2021).</note> Objavljen je namreč
                    dnevnik ranjenega in pogrešanega člana Fieldingove misije Charlesa Barkerja, ki
                    je vojno preživel – po mučenju v tržaškem zaporu Coroneo in pobegu iz vojaškega
                    taborišča v Italiji.</p>
            </div>
            <div>
                <head>Kdo je bil Hubert Mayr?</head>
                <p>Hubert Mayr alias Jean Geargeau alias Sepp Innerhofer je bil rojen 28. novembra
                    1913 v Innsbrucku kot sin gozdarja Karla Mayrja in njegove žene Marije Mayr,
                    rojene Ranner.<note place="foot" xml:id="ftn17" n="16"><hi rend="italic"
                            >NS-Opfer im Oberen Drautal | Hubert Mayr</hi>, pridobljeno 6. 7. 2022,
                            <ref target="http://www.aegide.at/de/39/Hubert%20_Mayr/"
                            >http://www.aegide.at/de/39/Hubert _Mayr/</ref>.</note> Mati mu je umrla
                    kmalu po rojstvu in odraščal je pri sorodnikih. Po osnovni šoli, ki jo je
                    zaključil v Baumkirchnu, se je najprej vpisal na šolo v Voldersu, oče, ki je bil
                    globoko veren, pa ga je prepisal na gimnazijo, ki so jo vodili duhovniki
                    pavlinskega reda v Schwartzu. Učiteljem se učenec ni zdel dovolj discipliniran
                    za bodočega duhovnika, kot si je želel oče, zato ga je ponovno prepisal na
                    bolničarsko šolo, ki je delovala pri benediktinskem samostanu v Zirlu. Za
                    nadaljnje izobraževanje so ga poslali v Nemčijo, kjer ga je spremljevalec iz
                    vrst duhovnikov skušal spolno zlorabiti, čemur se je uprl in svoje ogorčenje
                    okronal tudi s kasnejšim izstopom iz katoliške cerkve, kar je izvedel na lokalni
                    policijski postaji. Zanj je to pomenilo tudi, da ni več smel bivati v katoliškem
                    šolskem internatu in v Andermachu, zato se je pridružil podmladku socialistične
                    stranke. Na Tirolsko se je vrnil leta 1931 na očetovo zahtevo. Pridružil se je
                    Socialistični delavski stranki in njenemu paravojaškemu oddelku Republikanska
                    zaščitna zveza, v kateri je postal zelo aktiven. V prostem času je zelo rad
                    plezal v gorah. Zaradi svoje ilegalne dejavnosti je bil maja 1936 zaprt, in ko
                    je prišel iz zapora, ni našel službe, čeprav je končal šolanje za logarja. Zato
                    se je odločil, da gre v tujino, in odšel je v Španijo. Leta 1937 se je pridružil
                    internacionalnim brigadam v borbi proti generalu Francu in sodeloval v španski
                    državljanski vojni. V Madriguerasu je dobil vojaško izobrazbo in oktobra odšel
                    na fronto z XI. brigado. Tam je zbolel za tifusom, si ponovno dopisoval z
                    očetom, po ozdravitvi in bivanju v vojaškem okrevališču na obali v Benicassimu
                    pa se je spet vrnil na fronto jugozahodno od Barcelone. Aktiven je bil tudi na
                    političnem področju, saj je ustanovil skupino »Avstrijski socialisti v Španiji«.
                    V zadnji ofenzivi pred porazom republikanske armade se je Hubert Mayr boril v
                    specialnem bataljonu 35. divizije. Spet je bil ranjen in že drugič je pristal v
                    bolnišnici. V Španiji se je tudi poročil s soborko Lolo Montes. Septembra 1938
                    so umaknili internacionalne brigade s fronte, in ko so se drugi prostovoljci iz
                    demokratičnih držav lahko vrnili domov, je bila pot prostovoljcem iz Nemčije in
                    Avstrije zaprta zaradi njihove udeležbe v antifašističnem boju na strani
                    republikancev. Po končnem spopadu s frankisti pri Barceloni in porazu se je
                    umaknil v Francijo, kjer je bil v taborišču blizu St. Cypriena in kasneje v
                    Gursu. O situaciji v njegovi domovini ga je obveščal oče v pismih in tako je
                    izvedel za priključitev Avstrije nemškemu rajhu in za prevlado
                    nacionalsocializma, zato se je odločil, da se ne vrne domov, in se pridružil
                    protifašističnemu boju na drugi fronti. Po napadu Nemčije na Francijo se je
                    priključil francoski armadi in po njenem porazu maja 1940 zbežal v Severno
                    Afriko. Tam je nekaj časa delal na nekem posestvu. Ko je britanska vojska leta
                    1942 zasedla Severno Afriko, se je Hubert Mayr prostovoljno in kot eden prvih
                    Avstrijcev vključil v britansko tajno vojaško obveščevalno službo Special
                    Operations Executive (SOE), ki ga navaja v svoji zbirki podatkov.<note
                        place="foot" xml:id="ftn18" n="17"><hi rend="italic">SOE</hi>, Mayr Hubert,
                        datum podatkov 13. 2. 2007.</note> Tudi slika je z njegovega službenega
                    kartona.</p>
                <figure>
                    <graphic url="dornik1.jpg" height="350px"/>
                </figure>
                <p>Priimek: MAYR<lb/>Ime: HUBERT<lb/>Enota: SOE<lb/>Položajna oznaka: poročnik
                    (Lieutenant)<lb/>Številka: 329029<lb/>Datum smrti: 1. januar 1945<lb/>Spomenik:
                    Cassino Memorial, Italija, panel 13</p>
                <p>Poročnik Hubert Mayr (aka Jean Georgeau, Josef Rimmel) je bil ubit 1. januarja
                    1945 v akciji blizu Innsbrucka v Avstriji, ko je bil udeleženec operacije
                    Bakersfield. Spomin nanj je ohranjen v Italiji na Cassino Memorialu. Star je bil
                    32 let.</p>
                <p>Dodatni podatki zanj so: rojen 28. novembra 1913, sin Karla in Marije Mayr, alias
                    BANKS, alias GEORGEAU, JEAN, alias RIMMEL, JOSEF. Ubit v akciji pri Innsbrucku,
                    Avstrija (Operacija Bakersfield).<note place="foot" xml:id="ftn19" n="18"
                        >Operacija Bakersfield je bilo ime za spuščališča za letalske pošiljke,
                        misija SOE na goratem področju zahodno od reke Tilment do Cansilia-Livenza.
                        Gl. Gorazd Bajc, »Misije SOE med italijanskimi partizani v Furlaniji in
                        Karniji,« <hi rend="italic">Prispevki za novejšo zgodovino</hi> XLV, št. 1
                        (2005): 122–24.</note> Smrt – 1. januar 1945.</p>
                <p>V uradnem seznamu žrtev SOE sta v poglavju IV. Nemčija/Avstrija navedena kot
                    žrtvi v operaciji Bakersfield: Mayr, H. M. – ubit v akciji v Innsbrucku 1.
                    januarja 1945, in Hesket Prichad, ubit v akciji v Jugoslaviji 3. decembra
                        1944.<note place="foot" xml:id="ftn20" n="19">Martin Mace, <hi rend="italic"
                            >Unearthing Churchill's Secret Army. The Official List of SOE
                            Casualities</hi> (Barnsley: Pen and Sword Military, 2012), pogl. IV.
                    </note></p>
            </div>
            <div>
                <head>Nameni SIS in SOE v Sloveniji kot delu Jugoslavije</head>
                <p>Secret Intelligence Service ali SIS je bila britanska tajna obveščevalna služba,
                    ki je delovala že pred drugo svetovno vojno v tujini, skrita pod Uradom za potne
                    liste, in je imela svojo obveščevalno mrežo agentov – tako imenovano mrežo »Z«,
                    ki je delovala prikrito pod poslovnimi predstavništvi.<note place="foot"
                        xml:id="ftn21" n="20">Sebastian Ritchie, <hi rend="italic">Our man in
                            Yugoslavia. The story of a Secret Service Operative</hi> (Frank Cass
                        Publishers, 2004), 41–61, pogl. »The Secret Intelligence Service and
                        Yugoslavia, 1939–43.«</note> V tridesetih letih 20. stoletja je zbirala
                    obveščevalne podatke o stalinistični Sovjetski zvezi in vzponu
                    nacionalsocializma v Nemčiji, pri čemer jo je bolj skrbel vzpon socializma kot
                    nacizma. Zato je doživela kritiko vojaškega vrha, saj ob izbruhu sovražnosti po
                    napadu Nemčije niso imeli dovolj informacij o nemški vojaški pripravljenosti. Po
                    napadu Nemčije na Francijo leta 1940 in bližnje dežele je SIS doživel še popoln
                    razpad svoje obveščevalne mreže »Z« po zahodni in srednji Evropi, potem ko je
                    nemška varnostna služba zajela dva vodilna obveščevalca, Stevensa in Besta, v
                    Venloju na Nizozemskem novembra 1939.</p>
                <p>Ker ni imela nobenega načrta za delovanje med nemško okupacijo, se je aktivnost
                    SIS osredotočala na postaje v nevtralnih državah, denimo v Stockholmu, Lizboni
                    in Bernu, ali v bolj oddaljenih mestih, denimo v Istanbulu ali Tangerju. SIS je
                    imela le malo obveščevalcev na okupiranem ozemlju, pač pa je ustvarila močno
                    mrežo med v Londonu živečimi izseljenimi Čehi, Norvežani, Poljaki, Nizozemci in
                    Francozi ter njihovimi obveščevalnimi službami. V začetku vojne so bili le malo
                    prisotni tudi na Srednjem vzhodu, saj je to področje običajno spadalo pod
                    odgovornost Varnostne službe (Military Intelligence – MI5) in njihove vojaške
                    obveščevalne službe ter lokalnih vojaških poveljnikov.</p>
                <p>Julija 1940 je SIS izgubila sekcijo D, direktorat, ki je bil odgovoren za
                    neregularno vojskovanje na zasedenih področjih, ker je Churchill ustanovil novo
                    in popolnoma ločeno organizacijo Special Operations Executive – SOE, katere
                    naloga je bila izvajati sabotaže in subverzivno dejavnost v tistem delu Evrope,
                    ki so ga zasedli Nemci.</p>
                <p>Ena od redkih držav celinske Evrope, v kateri je SIS povečala svojo dejavnost, je
                    bila Jugoslavija. V Beogradu so v poznih tridesetih letih ustanovili urad za
                    kontrolo potnih listov, po Jugoslaviji pa so postavili tudi mrežo konzularnih
                    predstavništev, iz katerih je delovala SIS, med drugim tudi v Splitu.
                    Najpomembnejši konzulat, ki je bil na južni meji tretjega rajha, pa je bil
                    konzulat v Zagrebu, ki je postal v zadnjih mesecih generalni konzulat. V imenu
                    SIS je bil tja imenovan James Millar, Škot, ki je v Cambridgeu študiral moderno
                    jezikoslovje in je prej delal v uradu za kontrolo potnih listov v Berlinu in
                    Københavnu. Z njim so delali še William ali Bill Stuart, Britanec, ki je bil
                    rojen in vzgojen v Jugoslaviji, in nekdanji član mreže »Z« v Pragi John Lloyd
                    Evans. Delovali pa so mnogo širše, predvsem preko nekonzularnih dejavnosti, kot
                    je bila na primer dejavnost British Councila.</p>
                <p>V Beogradu in Zagrebu se je odvijalo mnogo špijonažnih in podtalnih dejavnosti,
                    kot je bila na primer ta, da so pridobili Duška Popova, operativca Abwehra, ki
                    je delal kot dvojni agent tudi za MI5. Pomembnejša je bila vpletenost SIS v
                    državni udar 27. marca 1941, ki je s prestola vrgel regenta princa Pavla in je
                    neposredno sprožil napad Nemčije na Jugoslavijo, ker je odstopila od pristopa k
                    trojnemu paktu, podpisanem 25. marca 1941. V Sloveniji je imel Millar pomembne
                    zveze, ki so segle na Koroško v Avstrijo, ki je bila že priključena rajhu.<note
                        place="foot" xml:id="ftn22" n="21">Jerca Vodušek Starič, <hi rend="italic"
                            >Slovenski špijoni in SOE</hi> (Ljubljana: samozal., 2002).</note> Po
                    napadu Nemčije na Jugoslavijo so štirje Britanci – konzul Rapp, Evans in
                    predstavnika British Councila ter družbe Shell Oil – padli Nemcem v roke, medtem
                    ko so se ostali utegnili umakniti iz Beograda in Zagreba, med njimi tudi Millar.
                    Predali so se Italijanom, ki so jih bili pripravljeni evakuirati kot diplomatsko
                    in spremljevalno osebje preko vichyjske Francije, nevtralne Španije in
                    Portugalske, kjer so končno dosegli britansko ozemlje v Gibraltarju. Sebastian
                    Ritchie v svojem delu, ki pomeni sploh prvi opis dela katerega od operativnih
                    častnikov SIS (njegovega starega očeta Owna Reeda), piše, da po pobegu osebja iz
                    Jugoslavije za njimi ni ostala nobena mreža. Jerca Vodušek Starič in Dušan Biber
                    sta dokazala, da je ostalo v Jugoslaviji in posebno še v Sloveniji kar nekaj
                    britanskih obveščevalnih zvez.<note place="foot" xml:id="ftn23" n="22">Dušan
                        Biber, »Utrinki iz arhiva SOE,« v: Zdenko Čepič, Dušan Nečak in Mirko
                        Stiplovšek, ur., <hi rend="italic">Mikužev zbornik</hi> (Ljubljana: Oddelek
                        za zgodovino Filozofske fakultete, 1999), 145–54, s posebnim poudarkom na
                        vlogi britanskih obveščevalcev pri državnem udaru v Beogradu 27. 3. 1941.
                    </note></p>
                <p>Medtem se je na Srednjem vzhodu v Kairu vzpostavila nova oblika dejavnosti SIS,
                    ki je dobila ime Inter Service Liason Department – ISLD. Njena naloga je bila,
                    da bi z zavajajočimi aktivnostmi vezala čim več nemških sil na vzhodno
                    Sredozemlje in s tem olajšala napore Britancev in Američanov, da potisnejo sile
                    osi zahodno od Egipta proti Severni Afriki. Potem ko so aprila 1941 morali
                    zapreti svojo beograjsko izpostavo, se je jugoslovanska operativna sekcija SIS
                    kot ISLD preselila v Kairo, vendar delitve pristojnosti med Londonom in Kairom
                    niso bile strogo definirane. Glavni oficir John Ennals, »pristojen za potne
                    liste« za Jugoslavijo, je ostal v Londonu, James Millar pa je postal šef
                    operativne sekcije v Kairu, kot njegova namestnika pa sta delovala Bill Stuart
                    in Desmond Clarke.</p>
                <p>Ker sta medtem v Jugoslaviji nastali dve različni odporniški gibanji, na eni
                    strani četniško, ki je bilo pretežno srbsko in rojalistično in ga je vodil
                    jugoslovanski polkovnik Draža Mihailović, in na drugi strani partizansko pod
                    vodstvom Josipa Broza Tita, ki je bilo večetnično in se je raztezalo od
                    severnovzhodne Srbije do Bosne, Hrvaške in Slovenije ter je bilo pretežno
                    komunistično pod vodstvom Sovjetom naklonjene KPJ, je to predstavljalo problem
                    za britansko politiko in obveščevalno službo.<note place="foot" xml:id="ftn24"
                        n="23">Ritchie, <hi rend="italic">Our man in Yugoslavia</hi>, 47.</note>
                    Britanska politika je bila bolj naklonjena Mihailoviću iz dveh razlogov: prvič
                    je Churchillova vlada verjela, da predstavlja glavno jedro odpora znotraj od sil
                    osi okupiranega ozemlja, in drugič je Britanija aktivno podpirala jugoslovansko
                    vlado v izgnanstvu, ki je prav tako podpirala Mihailoviča, saj je le malo vedela
                    o partizanskem gibanju oziroma ni vedela prav ničesar. Prav tako je veliko dvoma
                    vzbujala njihova privrženost komunizmu. Že januarja 1942 so hoteli poslati
                    radiotelegrafiste v Jugoslavijo, da bi dobili informacije s terena, zato je ISLD
                    stopil v stik z Mihailovićem in drugimi predstavniki jugoslovanske vlade v
                    izgnanstvu. Ob koncu julija 1942 je bil agent kapetan Naumović poslan v štab
                    generala Mihailovića, od koder je dnevno poročal ISLD o premikih sovražnih sil
                    vzdolž komunikacij, kar je Ennals v pismu britanskemu zunanjemu ministrstvu
                    marca 1943 ocenil kot zelo dobre informacije. Istočasno je SOE poslala
                    britanskega zveznega oficirja k Mihailoviću in jim začela pošiljati manjše
                    količine orožja, denarja in drugih potrebščin.</p>
                <p>Kot piše Ritchie, je bilo veliko težje prodreti v severozahodno Jugoslavijo,
                    vendar je do decembra 1942 ISLD zagotovila, da ima vzpostavljene kanale do
                    Slovenije, ki so dovolj dobri, da omogočijo spuščališča za padalce. Marca 1943
                    so uspešno spravili agenta do majorja Karla Novaka, ki je bil Mihailovićev
                    predstavnik v Sloveniji, in s 23. marcem so se začele radijske zveze, tajno
                    radiooddajno postajo pa so organizirali tudi med glavnim stanom SIS v Londonu in
                    Slovensko zavezo, ustanovljeno leta 1942 v Ljubljani kot predstavništvom
                    meščanskih strank, zbranih v Slovenskem narodnem odboru, povezanim s SNO v
                    Londonu.</p>
                <p>Pravzaprav sta 18. marca 1943 odskočili dve skupini Primorcev padalcev, ena pri
                    četnikih in druga pri partizanih.<note place="foot" xml:id="ftn25" n="24">Pavle
                        Dobrila, »Prvi stik slovenskih partizanov z vojsko Velike Britanije,« <hi
                            rend="italic">Prispevki za zgodovino delavskega gibanja</hi> XIII, št.
                        1-2 (1973): 185–211. Dušan Biber, »Zavezniške in sovjetske misije ter
                        obveščevalne službe v NOB,« <hi rend="italic">Borec</hi> 43, št. 1-3 (1991):
                        92, 93. Gl. Dornik Šubelj, <hi rend="italic">Oddelek za zaščito naroda,
                        </hi>112–15.</note> Misija se je imenovala »Equinox« in je bila dvojna
                    misija. Trije slovenski padalci, Miroslav Križmančič, Radoslav Semolič in
                    Nikolaj Sever, so šli k slovenskim partizanom. Drugi trije, Anton Božnar,
                    Vencelj Ferjančič in Bojan Rejc-Kolar, pa k slovenskim četnikom.<note
                        place="foot" xml:id="ftn26" n="25">Gorazd Bajc, »Pregled britanskih
                        obveščevalnih služb ter njihovih misij, podmisij in operacij med partizani
                        na Primorskem, v Furlaniji in Karniji (1943–1945),« v: <hi rend="italic"
                            >Vojna in mir na Primorskem. Od kapitulacije Italije leta 1943 do
                            Londonskega memoranduma leta 1954</hi> (Koper: Založba Annales, 2005),
                        153. Samo Kristen, <hi rend="italic">Meje in misije. Dileme slovensko
                            hrvaške razmejitve v Istri v vojaškem, političnem, diplomatskem in
                            obveščevalnem metežu II. svetovne vojne</hi> (Ljubljana: Društvo 2000,
                        Inštitut za narodnostna vprašanja, 2006), 65.</note> Prava poročila s
                    partizanske strani pa so v SIS, znani tudi po kratici MI6 – Military
                    Intelligence, dobivali od avgusta 1943, ko je na Primorsko in naprej v glavni
                    štab kot padalec prišel poročnik Zdravko Lenščak oziroma z angleškim imenom John
                        Leonard.<note place="foot" xml:id="ftn27" n="26">Bajc, »Pregled britanskih
                        obveščevalnih služb,« 154. Misija se je imenovala »Moth«, poslala jo je
                        ISLD. Z Lenščakom je pristal slovenski radiotelegrafist Alojz Sivec. Hkrati
                        je SOE poslala svojo misijo »Livingston I«, v kateri sta bila Slovenca
                        Stanko Simčič in Ivan Božič, kasneje pa se jima je pridružil še Cvetko
                        Šuligoj.</note> Pošiljal je poročila v angleščini, ki jih je zanje zbirala
                    varnostno-obveščevalna služba VOS pod vodstvom Zdenke Kidrič, ta pa jih je pod
                    psevdonimom Ana v ruščini posredovala tudi sovjetski obveščevalni službi pod
                    oznako Direktor prek Steve Krajačića.<note place="foot" xml:id="ftn28" n="27"
                        >Dornik Šubelj, <hi rend="italic">Ozna in prevzem oblasti</hi>, 19,
                        20.</note> Lenščak je svoje delo za SIS opravljal do oktobra 1944, ko je
                    vstopil v partizanske enote in ga je zamenjal Owen Reed.<note place="foot"
                        xml:id="ftn29" n="28">Ritchie, <hi rend="italic">Our man in Yugoslavia</hi>,
                        138–52.</note> Februarja 1945 se je Reed, zelo nezadovoljen nad stanjem in
                    sprejemom pri slovenskih partizanih, vrnil v Bari in nato spet odšel na zadnjo
                    misijo v Hrvaško, kjer je svojo pot v Jugoslaviji tudi začel in jo končal kot
                    prvi konzul v Zagrebu po osvoboditvi maja 1945.<note place="foot" xml:id="ftn30"
                        n="29">Ibidem, 153–70, pogl. »The Last Battle«.</note></p>
                <p>Kar se tiče ovrednotenja poročil, ki so jih dobivali iz Jugoslavije, so se v
                    Londonu bolj nagibali k precenjevanju Mihailovića, saj so od Slovenske zaveze
                    dobili poročila, ki so bila partizanom zelo nenaklonjena. Hkrati pa je bilo
                    nekaj članov Jugoslovanske sekcije na zelo propartizanskih položajih in so na
                    podlagi prvih dvanajstih mesecev nemške okupacije napisali poročilo »Partizani v
                    Jugoslaviji«, v katerem so navedli, da so partizani tisti, ki izvajajo resnične
                    boje z okupatorji in zato uživajo tudi veliko podporo pri prebivalstvu ter bodo
                    v vojni in po njej igrali pomembno vlogo. Poročilo je nastalo na podlagi poročil
                    tajne signalne obveščevalne naprave ENIGMA, ki je prestrezala nemško
                    korespondenco in iz katere so se tako od nasprotnika prepričali, kdo se v
                    resnici bori v Jugoslaviji in kdo le čaka na konec vojne. Čeprav poročilo ni
                    podpisano, se iz podatka, da ga je pisal nekdo, ki je več let živel v
                    Jugoslaviji, lahko sklepa, da ga je napisal William Stuart.<note place="foot"
                        xml:id="ftn31" n="30">William Stuart je padel v ofenzivi na Sutjeski junija
                        1943.</note> Zato se je SIS odločila, da pošlje svoje agente k partizanom in
                    začne za to nalogo iskati levo usmerjene stike v Jugoslaviji. Stuarta so poslali
                    v Severno Ameriko z nalogo, da rekrutira kandidate med mnogimi komunisti
                    jugoslovanskega porekla, ki so emigrirali v Kanado v tridesetih letih, Kanadčani
                    jugoslovanskega porekla pa so že služili v britanskih oboroženih silah in so jih
                    opogumljali, da se pridružijo ISLD. Nekaj primernih so našli tudi med 25
                    evropskimi Judi, ki so jih rekrutirali v Kairu s pomočjo sionistične
                    organizacije Judovska organizacija za Palestino.</p>
                <p>Odločili so se poslati relativno starejše oficirje v Titov glavni štab in
                    septembra 1943 je prišel tja brigadir Fitzroy Maclean. Decembra 1943 so
                    zavezniki priznali partizane in od februarja 1944 so dobivali večjo pomoč tudi
                    od Britancev.<note place="foot" xml:id="ftn32" n="31"><hi rend="italic">SOE,
                            Operations in the Balkans. A Guide to the Records in the Public Record
                            Office, 8. Yugoslavia</hi> (Public Record Office Publications), 32–38,
                        pogl. 8.1. Mihailovic and organized resistance; 8.2 Tito, the Partisans and
                        MACMIS; 8.3. The Yugoslav files.</note> Istočasno so se odločili odmakniti
                    od Mihailovića zaradi njegovega sprejemanja finančnih sredstev od Nemcev in
                    očitne kolaboracije s sovražnikovimi silami. Sprememba britanske strategije se
                    je zgodila z Macleanovo misijo, imenovano MACMIS, ki je bila zelo pomembna. V
                    njej so bili Bill Deakin, Bill Stuart in Basil Davidson. Naloga obveščevalnih
                    misij je bila, da s svojimi ugotovitvami s terena omogočajo britanski politiki
                    odločanje, kjer pa so se kratkoročni in dolgoročni cilji zelo razlikovali.</p>
            </div>
            <div>
                <head>Misija Clowder v Sloveniji</head>
                <p>Namen misije Clowder, ki jo je vodil Peter Wilkinson z dovoljenjem Tita kot
                    vrhovnega komandanta partizanskih vojaških sil, je bil, da prodre v Avstrijo,
                    dvigne tam osvobodilno gibanje in s tem Avstriji kot državni entiteti zagotovi
                    obstoj tudi po vojni. Za misijo se je Wilkinson odločil ob obisku izpostave SOE
                    v Kairu poleti 1943, kjer je izvedel, da ima jugoslovansko partizansko gibanje
                    zveze z avstrijskimi odporniškimi skupinami, ki naj bi delovale na Štajerskem in
                        Koroškem.<note place="foot" xml:id="ftn33" n="32">Peter Wilkinson, <hi
                            rend="italic">Foreign Fields: The Story of an SOE Operative</hi>
                        (London: I. B. Taurus, 1997), 198–206.</note> Kot je sam opisal v spominih,
                    se mu je na prvi pogled zazdelo, da je na ta način našel zadnja vrata v Srednjo
                    Evropo, ki jih je iskal zadnji dve leti. Morda je ta optimizem temeljil tudi na
                    informacijah, ki jih je dobil od vodje jugoslovanske sekcije Jamesa Klugmana, za
                    katerega so kasneje ugotovili, da je član britanske komunistične partije, ki je
                    domnevno vohunil za Sovjetsko zvezo. Za to nalogo, ki se je izkazala za mnogo
                    težjo, kot je sprva domneval, saj v Avstriji tako rekoč ni bilo odporniškega
                    gibanja, je izbral majorja Alfgarja Hesqueta-Pritcharda, s katerim sta se z
                    letalom dakota spustila blizu Titovega vrhovnega štaba v Bosni 14. decembra
                        1943.<note place="foot" xml:id="ftn34" n="33">Ritchie, <hi rend="italic">Our
                            man in Yugoslavia</hi>, 111–14.</note> Po odobritvi sta pot nadaljevala
                    čez Otočec, kjer ju je do Slovenije pospremil Franc Miklavčič - Florjan, ki je
                    naslednje tri mesece in pol deloval kot Wilkinsonov osebni prevajalec in zvezni
                    oficir. Ker je misijo spremljal tudi tretji odsek Ozne za Slovenijo, lahko iz
                    teh poročil natančno vidimo, kako se je gibala. V Slovenijo so prišli 24.
                    decembra 1943, skupaj z Wilkinsonom in majorjem RAF-a Cahusacom Alfgarjem je bil
                    v misiji tudi starejši vodnik britanske vojske Huges George. Iz Otočca so čez
                    Gorski kotar, Brinj in Delnice potovali do Broda na Kolpi. Ko so prišli v
                    Slovenijo, so se za nekaj dni nastanili v Črmošnjicah v prostorih oficirske
                    šole. Tam so se pogovarjali s takratnim poveljnikom glavnega štaba NOV in POS
                    generalmajorjem Stanetom Rozmanom in političnim komisarjem Borisom Kraigherjem.
                    Iz poznejših podatkov in Wilkinsonovih izjav so ugotovili, da se njegova
                    organizacija imenuje No. 1 Special Force in da je konspirativna oznaka te misije
                    Clowder. Ugotovili so, da podpolkovnik Wilkinson vodi štab te organizacije v
                    Bariju in da pripada Inteligence Servicu, oddelku za Srednjo Evropo. Devetega
                    januarja 1944 sta Wilkinson in Cahusac odšla na pot v IX. korpus, spremljali pa
                    so ju zvezni oficir glavnega štaba Jože Ravnikar - Gregor, Franc Miklavčič kot
                    tolmač in dva kurirja. Telegrafist je vzdrževal stike z Monopolijem pri Bariju,
                    kjer je bila baza operacije Clowder.<note place="foot" xml:id="ftn35" n="34"
                        >Dornik Šubelj, <hi rend="italic">Oddelek za zaščito naroda</hi>,
                        110–12.</note>
                </p>
                <p>Wilkinson se je po neuspelem poskusu iskanja poti na Koroško vrnil v London čez
                    Hrvaško, kjer je s Krbavskega polja poletel do Barija in od tam v London.
                    Cahusac je ostal pri štabu IX. korpusa do maja 1944, ko se mu je pridružil major
                    SOE Charles H. Villiers - Buxton. Z njim je odšel v četrto operativno cono NOV
                    in POS, kjer je organiziral sedež misije na kmetiji Plesnik v Logarski dolini.
                    Ta sedež je izdal eden od njegovih dveh spremljevalcev, Avstrijec Black, kar je
                    pri partizanskem vodstvu povzročilo veliko nezaupanje v vso britansko misijo.
                    Villiers se je po poškodbi vrnil v bazo v Italijo in napisal dolgo poročilo, v
                    katerem je priporočil, da britanska politika podpre avstrijsko osvobodilno
                        fronto.<note place="foot" xml:id="ftn36" n="35">Biber, »Utrinki,« 152,
                        153.</note> Cahusac je šel oktobra 1944 z bataljonom na Svinško planino. V
                    podrobnosti delovanja misije Clowder, ki se je izkazala za neuspešno, se v tem
                    članku ne bom spuščala, saj je v literaturi že precej dobro obdelana, kot tudi
                    usoda Alfgarja Hesqeta-Pricharda, partizanom znanega kot Cahusac, ki ga je 3.
                    decembra 1944 po naročilu nadrejenih ubil njegov osebni spremljevalec in
                    prijatelj major Jože Ulčar - Mirko. O tem je na dokumentih temelječo študijo
                    objavil Marjan Linasi.<note place="foot" xml:id="ftn37" n="36">Dornik Šubelj,
                            <hi rend="italic">Ozna in prevzem oblasti</hi>, 39, op. 51.</note>
                    Misijo Clowder so vodili iz glavnega štaba SOE v Londonu in je bila operativno
                    popolnoma neodvisna od glavne misije SOE v Jugoslaviji, ki jo je vodil Fitzroy
                    Maclean.</p>
            </div>
            <div>
                <head>Fieldingova misija Clowder in misija SOE Ballonett Violet</head>
                <p>Ko so po prvem Wilkinsonovem obisku v bazi ugotovili, da obstajajo težave pri
                    prečkanju meje in dosegu Avstrije s slovenskega partizanskega območja, so se
                    odločili, da pošljejo drugo misijo na področje Furlanije in Karnijskih Alp, kjer
                    so delovali italijanski partizani v formacijah Osoppo, ki so bile sestavljene iz
                    prostovoljcev liberalne, socialistične in katoliške usmeritve, in Garibaldi, ki
                    so bile enote pod vodstvom italijanske KP. Tu je med drugimi misijami deloval
                    tudi major Georg Fielding in v njegovi misiji Hubert Mayr.</p>
                <p>Kakor piše v svojih spominih Peter Wilkinson, so z italijanskega območja
                    načrtovali podobni operaciji, kot je bila operacija Clowder, ki je potekala v
                    Sloveniji. Sodelovanje z meščanskim gibanjem odpora, ki so ga predstavljali
                    osoppovci, se je zdelo lažje in manj prepleteno s politiko, kakor je bilo pri
                    slovenskih partizanih.<note place="foot" xml:id="ftn38" n="37">Wilkinson, <hi
                            rend="italic">Foreign Fields</hi>, 207, pogl. »The End of
                        Clowder.«</note> Na drugi strani je bila pomanjkljivost, da na Vzhodnem
                    Tirolskem ni bilo nobene italijanske etnične skupnosti, ki bi jo lahko
                    vzporejali s Slovenci na avstrijskem Koroškem, ki so imeli že zelo dolgo
                    zgodovino boja za nacionalne pravice.</p>
                <p>Prvo misijo je vodil Manfred Czernin, po njegovem umiku pa jo je prevzel Georg
                    Fielding. Druga misija, ki se niti ni začela, pa bi bila Treichlova. Čeprav so
                    kljub naporom dobili le šest prostovoljnih rekrutov za aktivnosti SOE izmed
                    tisočev zajetih Avstrijcev v Severni Afriki, si je Wilkinson največ obetal od
                    Wolfanga Treichla, mlajšega oficirja nemške vojske, zajetega v Severni Afriki,
                    ki se je prostovoljno javil za sodelovanje z zavezniki in uspešno prestal
                    usposabljanje za sodelavca SOE. S padalom naj bi ga oktobra 1944 spustili na
                    področje Forni Avoltri, od koder naj bi s pomočjo Fieldinga in Czernina prodrl
                    do Salzburga in tam dvignil upor. Žal se je ta načrt izjalovil. Treichel in
                    trije drugi Avstrijci so padli Nemcem v roke. Treichel je bil takoj ubit, njegov
                    spremljevalec Huber je pobegnil in se mu je uspelo priključiti britanski misiji
                    čez nekaj dni, medtem ko sta bila ostala dva Avstrijca Priestley in Dale zajeta,
                    predana Gestapu, vendar sta vojno preživela.</p>
                <p>Manfredova misija, ki je bila prva misija SOE med italijanskimi partizani v
                    Julijski krajini in Furlaniji (misija »Balloonet« ali »Ballonet Violet« in
                    »Lux«), je prispela 14. junija 1944. Vodil jo je Manfred Czernin (»Manfred
                    Beckett«), pravili so mu kar Manfred ali Manfredi, tudi Beckett. Z njim se je
                    spustil radijski operater Piero Cantoni iz Bologne.<note place="foot"
                        xml:id="ftn39" n="38">Bajc, »Pregled misij,« 159. Obstaja več variant
                        priimka radijskega operaterja, med drugimi tudi Gatoni.</note> Grof Manfred
                    Beckett Czernin se je rodil v Nemčiji leta 1913. Njegov oče je bil avstrijski
                    diplomat, njegova mati pa je bila hči barona Grinthorpa. Par se je ločil leta
                    1914 in Czernin je šel s svojo mamo v Rim. Leta 1935 se je pridružil RAF-u pod
                    imenom Beckett. Ob izbruhu sovražnosti je bil vpoklican iz rezerve in je med
                    svojim službovanjem sestrelil več kot ducat nemških letal, njega pa je sestrelil
                    nemški letalski as Adolf Galland nad Wattishamom v Norfolku. SOE se je
                    priključil leta 1943, saj je tekoče govoril italijansko in francosko. Po
                    osemmesečnem urjenju je pristal s padalom v Severni Italiji blizu avstrijske
                        meje.<note place="foot" xml:id="ftn40" n="39">Barker, <hi rend="italic"
                            >Behind Enemy Lines</hi>, pogl. Dramatic Personae Sqadrom leader Count
                        Manfred Beckett Czernin, DSO, MC, DFC.</note> Njegova naloga je bila, da
                    prečka 40 kilometrov oddaljeno avstrijsko-italijansko mejo in pogleda, ali se od
                    tam da prodreti v Avstrijo.</p>
                <p>Patrick Martin Smith, imenovan tudi Pat, in z njim radijski operater narednik
                    E. C. R. Barker ter major Smalwood so prispeli s padalom 18. julija 1944.<note
                        place="foot" xml:id="ftn41" n="40">Patrick Martin Smith, <hi rend="italic"
                            >Widerstand vom Himmel, Österreicheinsätze des Britischen Geheimdienst
                            SOE 1944</hi> (Wien: Czernin, 2004).</note> Njihova misija se je
                    imenovala »Aunsby«. Naloga je bila poskrbeti za varne hiše v Avstriji, pri čemer
                    se je Czernin oprl na avstrijskega vodiča Georga Dereattija alias Vienno. Barker
                    pa je z njim vzdrževal zveze. Czernin je organiziral le nekaj poti, v Avstrijo
                    pa mu ni uspelo prodreti. Peter Wilkinson je ocenil, da je bila v poznem poletju
                    1944 operacija Manfreda Czernina v Severni Italiji videti bolj obetavno kot
                    Alfgarjevo in Charlesovo delo v Sloveniji.<note place="foot" xml:id="ftn42"
                        n="41">Wilkinson, <hi rend="italic">Foreign Fields</hi>, 207, pogl. »The End
                        of Clouder.«</note> Ne glede na vse napore pa že ob koncu poletja 1944 v
                    Avstriji ni bilo videti nobenih znakov odpora, ki bi ga lahko podprli, in zaradi
                    pomanjkanja primernih agentov in tudi težav z vzpostavitvijo letalskih pošiljk
                    orožja in opreme je vse kazalo, da bo treba osebje umakniti. Ko sta bila tako
                    Barker kot Smalwood zajeta, je bil Smalwood ranjen, Barker pa je, namesto da bi
                    zbežal, ostal ob svojem častniku in oba so zajeli Nemci ter ju prepeljali v
                    zapor Coroneo v Trstu. Vojno sta preživela in objavljeni spomini Barkerja nam
                    pričajo o kurirskih poteh v Avstrijo, ki jih je uspelo najti Georgu Dereattiju,
                    kjer je spremljal Huberta Mayrja.</p>
                <p> V Wilkinsonovih spominih je Mayr omenjen kot Giorgeau in njegova naloga naj bi
                    bila, da kot Czerninov prvotni kurir prečka mejo z Avstrijo. Potem ko so z njim
                    izgubili stik, se je Czernin 29. oktobra 1944 vrnil v bazo v Bari in predal
                    poveljevanje misije Fieldingu. V novembru je Fielding štirikrat poskušal najti
                    prehod v Avstrijo, da bi stopil v stik s Hubertom Mayrjem alias Giorgeaujem, s
                    katerim so izgubili stike oktobra, a je moral odnehati zaradi slabega vremena.
                        <note place="foot" xml:id="ftn43" n="42">Ibid., 209.</note></p>
                <p>Misijo »Rudolf«, kot je bilo tajno ime Georga Fieldinga, so poslali v Italijo
                    avgusta 1944.<note place="foot" xml:id="ftn44" n="43">Gorazd Bajc, <hi
                            rend="italic">Iz nevidnega na plan</hi> (Koper: Knjižnica Annales,
                        2002), 122, pogl. SOE, Misija »Rudolf« (Fielding).</note> Major George
                    Fielding je bil rojen julija 1915, nekaj tednov preden je bil njegov oče ubit
                    pri Galipoliju. Študiral je nemščino na Univerzi v Freiburgu in se pridružil
                    tretjemu polku kraljevskih huzarjev kot preskrbovalni oficir. Poslali so ga na
                    Kreto, in ko je ta padla, je Fielding zbežal s skupino ranjencev, ki jih je
                    rešila kraljeva mornarica. Ponovno se je pridružil svoji enoti v puščavi in se
                    prostovoljno javil za SOE. Tekoče znanje nemščine ga je odlikovalo kot
                    primernega kandidata za nalogo. Njegova naloga je bila, da prodre na avstrijsko
                    ozemlje Vzhodne Tirolske in Koroške ter opogumlja partizane za izvajanje sabotaž
                    vzdolž komunikacij ter s tem prekine stike med Nemčijo in Italijo.</p>
                <p>V noči z 12. na 13. avgust 1944 so ga odvrgli v Furlaniji skupaj z majorjem
                    Billom Smalwoodom, drugim poročnikom Hubertom Mayrjem alias Georgeaujem in
                    dvajsetletnim radiooperaterjem Arthurjem Buttlom.<note place="foot"
                        xml:id="ftn45" n="44">Barker, <hi rend="italic">Behind Enemy Lines</hi>,
                        pogl. »Ballonet Violet Mission.«</note> Njihova baza je bil kraj Forni
                    Avoltri. Septembra 1944 je bil razpored osebja SOE tak, da so bili major
                    Fielding, major Smalwood in kapetan Buttle v Forni Avoltri in so iskali poti v
                    Avstrijo. Kapetan Patrick Martin Smith in vodnik Baker sta bila v Timau ali
                    Forni Avoltri z isto nalogo. Poročnik Kaminski je poučeval garibaldinske
                    partizane tehnike sabotaže. Vodja major Czernin in njegov radiotelegrafist
                    Bruzzone pa sta ostala v Tramonteju in tam vodila šolo za kurirje, ki so
                    prečkali mejo.</p>
                <p>Druga naloga misije Ballonet je bila vzpostavitev zveze z lokalnimi partizani,
                    predvsem z enotami garibaldincev, in nudenje pomoči pri sabotažnih in drugih
                    aktivnostih. Na tem območju sta delovali tudi ameriški misiji OSS (Office of
                    Strategic Service), katerih naloga je bila urediti spuščanje potrebščin – orožja
                    in opreme za partizane v zameno zato, da so jih partizanske enote ščitile. Stike
                    z njimi je vzdrževal Fielding pod tajnim imenom Rudolf, šifra Force 133, kasneje
                    Force 266 oziroma Force 399 pa je bila oznaka za štab SOE v Kairu. Zaradi
                    uspešnih napadov partizanov na komunikacije so Nemci skupaj s Kozaki izvedli
                    protinapad in popolnoma uničili sedež misije. Pri tem sta bila major Smalwood in
                    vodnik Barker ujeta, ostalim se je uspelo umakniti. Fielding je prosil
                    Wilkinsona za dovoljenje, da se umaknejo iz Italije, vendar je moral ostati še
                    šest tednov, kajti 17. novembra so poslali novega radiooperaterja Brennerja, ki
                    naj bi stopil v stik s Hubertom Mayrjem alias Giorgeaujem. Ker so Nemci za
                    Fieldingovo glavo razpisali nagrado 800.000 lir in začeli 27. novembra novo
                    ofenzivo, so Fieldingu ukazali, naj se z vso ekipo umakne čez Slovenijo. S
                    Patrickom Smithom in spremstvom so se podali na pot do slovenskih partizanov,
                    nekaj članov pa je še ostalo. Pri umiku je bil lažje ranjen in po uspešni
                    evakuaciji v Italijo 27. decembra je bil Fielding odlikovan za hrabrost.</p>
                <p>Natančnejše podatke o evakuaciji Fieldinga in Martina Smitha sem na podlagi
                    podatkov iz arhiva Ozne navedla že v svojem prispevku, tu jih podajam le v
                    skrajšani obliki.<note place="foot" xml:id="ftn46" n="45">Dornik Šubelj,
                        »Fieldingova misija v zapisih OZNE,« 89, 90.</note> Podatki o njem so v
                    seznamu pripadnikov britanskih misij pri slovenskih partizanih, kjer je opisan
                    kot Fielding George, major angleške vojske, šef misije pri italijanskih
                    partizanih, ki je bil po IX. korpusu poslan v slovenski glavni štab. Drugič je
                    naveden kot Rudolf, major italijanske vojske pri misiji med italijanskimi
                    partizani. Obsežnejši podatki o njem so v drugem poročilu, ki navaja, da je
                    Fielding George /Patvinko/, major angleške vojske in šef angleške vojne misije
                    pri italijanskih partizanih v Severni Italiji, prek IX. korpusa prišel decembra
                    1944. V Bari je odletel 27. decembra 1944. S svojo skupino je pripadal angleški
                    skupini za pošiljanje agentov v Srednjo Evropo /Nr. 1 Special Force/, s
                    konspirativnim imenom CLOWDER.<note place="foot" xml:id="ftn47" n="46">Tu moram
                        popraviti svojo napako, saj sem v pripombi 24 napisala, da ta navedba ni
                        točna, ker je Clowder bilo ime Wilkinsonove misije. Seveda je točna, a tedaj
                        nisem vedela, da sta bili misiji dve: Clowder 1 in Clowder 2, ena iz
                        Slovenije, druga iz Italije, obe pa usmerjeni v dvig odporniškega gibanja v
                        Avstriji, vendar iz različnih smeri.</note> V Furlanijo je bil spuščen 12.
                    avgusta 1944. Njegova skupina je prišla v Slovenijo 11. decembra 1944, v njej so
                    bili še poročnik Martin Smith, poročnik Martin Charles, vodnik Buttle in
                    ameriški poročnik Lukitsch. 20. decembra 1944 so prišli v Črnomelj in istega dne
                    v Geršiče, 27. decembra pa so se vsi skupaj evakuirali v Bari. V skupini za
                    odhod sta bila poleg poročnika Lukischa še dva Američana, letalca Ensley Artur
                    in poročnik Ingrim Eldino.</p>
                <p>Odnos partizanov do Fieldinga in drugih članov misije v Črnomlju je bil predmet
                    razgovora med Josipom Vidmarjem kot predsednikom izvršnega odbora Osvobodilne
                    fronte in polkovnikom Petrom N. Moorom, šefom vseh britanskih misij v Sloveniji,
                    ki se je odvijal 18. januarja 1945 v Črnomlju pri Korenovih. Zapisnik pogovora
                    je naredil major Bor, to je dr. Martin Briški, ki je bil zvezni oficir pri
                    glavnem štabu NOV in POS. Fielding se je namreč pritožil nad slabim odnosom do
                    članov misije, saj mu komandant mesta Črnomlja ni dovolil telefonirati na misijo
                    in tako ni prišel v stik s svojimi predpostavljenimi. Čutil se je nadzorovanega,
                    kar je Vidmar zagovarjal z mladostjo in neizkušenostjo partizanske obveščevalne
                    službe, Moore pa je poudarjal razliko v odnosu do sovjetske in britanske misije,
                    ki je prej ni bilo. Očitno je bil vzrok za slabši odnos tudi nedavno zaslišanje
                    članov njegove misije (v mesecu novembru), za kar niti Fielding niti Moore
                    seveda nista vedela.</p>
            </div>
            <div>
                <head>Hubert Mayr kot član misije SOE v zapisih Georga Dereattija</head>
                <p>Ker sem v svojem prvem zapisu o Fieldingovi misiji navedla, kaj je o svojem delu
                    in poti v Avstrijo povedal Hubert Mayr – takrat pod imenom Georg Charles Panks,
                        <note place="foot" xml:id="ftn48" n="47">Dornik Šubelj, »Fieldingova misija
                        v zapisih OZNE,« 85, 86.</note> je zanimivo primerjati to izjavo s spomini
                    Charlesa Barkerja, radiotelegrafista skupine, oziroma z dodatkom k spominom
                    Bakerja z naslovom: Izvlečki iz misije CLOWDER v Forni Avoltri in okoli nje od
                    junija do novembra 1944.<note place="foot" xml:id="ftn49" n="48">Baker, <hi
                            rend="italic">Behind the Enemy Lines</hi>, dodatek »Extract from the
                        CLOWDER mission around Forni Avoltri, June–November 1944. Unpublished paper
                        by Alan Ogden and Martin Fielding, 2012 (rev. 2014, 2017, 2020).«</note> V
                    uvodu piše, da so po padcu Monte Cassina spomladi 1944 zavezniške armade
                    napredovale proti gotski liniji. Partizanske aktivnosti so bile videti kot
                    pomembne za prekinitev nemških komunikacij in za to, da se sovražnika odvrne od
                    glavne fronte, katere cilj je bil uničiti nemško armado v Italiji, ki je hotela
                    doseči Dunaj pred Rusi in okupirati področje Vidma, ki si ga je lastila
                    Jugoslavija. Ker je general Raffaele Cadorna, ki je poveljeval Korpusu
                    prostovoljcev svobode (Corpo volontari della liberta, CVL), poročal, da je med
                    italijanskimi partizani najmočnejša komunistična usmeritev odpora (garibaldinske
                    enote), je to vzbudilo skrb med zavezniki. Bali so se, da tudi Italija drvi k
                    povojni nestabilnosti tako kot Grčija in Jugoslavija. Zato je SOE okrepila svoje
                    misije v Italiji in bolj podprla enote osoppovcev, to je nekomunistične
                    partizane, ki so delovali samo v Furlaniji in na nekateri območjih Julijske
                    krajine. Prva je na to področje prispela misija majorja Czernina.</p>
                <p>Ko so se pripravljali na sprejem druge misije, imenovane Aunsby, so se odločili,
                    da Nemce zavedejo z lažnimi signali in tako omogočijo pravim padalcem, da jih
                    sprejmejo osoppovci. Pripeljali so jih v njihov glavni štab, ki je bil v gradu
                    Ceconi iz 19. stoletja v Pielungi v Furlaniji. Misijo sta sestavljala major Pat
                    Martin Smith in njegov radiooperater Charles Baker, ki sta bila odvržena v noči
                    na 18. julij. Naloga Martina Smitha je bila, da deluje kot pomočnik Czerninu,
                    dokler ne pride čez mejo prva skupina in prevzame skrb za pot, medtem ko se bo
                    Czernin vrnil v Bari na poročanje. Skoraj takoj ob pristanku so jih napadle
                    močne nemške sile in med begom sta oba oficirja izgubila večino osebne opreme in
                    tudi naprav, grad pa je bil popolnoma uničen.</p>
                <p>Teden dni kasneje so se preselili v Tramonte di Sopra ob vznožju Monte Rossa,
                    pristajališče pa je bilo približno 50 milj naprej po cesti od meje. Kmalu so jih
                    Nemci ponovno napadli, misija je bila nastanjena v Casiago in spet so morali
                    zbežati pred premočnim nemškim odzivom, tako da so tri dni hodili čez Monte
                    Rosso.</p>
                <p>Czerninova glavna naloga je bila prečiti italijansko-avstrijsko mejo, oddaljeno
                    40 kilometrov, in pogledati, ali se da prodreti v Avstrijo. Idejo, da bi
                    uporabili Karnijske Alpe kot izhodišče za avstrijsko misijo, sta na srečanju
                    sprejela Peter Wilkinson in Gerry Holdsworth kot dopolnilo podobnega načrta, ki
                    ga je Wilkinson že izvajal v Sloveniji.</p>
                <p>Czernin je najprej vzpostavil dve liniji čez mejo s pomočjo avstrijskega vodiča
                    Georga Dereattija alias Vienne in identificiral druge varne prehode, kar je bil
                    glavni korak naprej za uresničitev prodora v Avstrijo. Nato je prosil lokalne
                    partizanske poveljnike, naj mu pošljejo avstrijske dezerterje ali zapornike, po
                    pregledu pa jih je šest izbral za delo v misiji.</p>
                <p>Dvanajstega avgusta je prišla dodatna misija, ki ji je poveljeval major George
                    Fielding s tajnim imenom Rudolf. Pristala je s padali na Czerninov teren in v
                    njej je bil tudi Avstrijec, ki so ga urili v SOE, drugi poročnik Hubert Mayr
                    alias Georgeau, ki naj bi ga Czernin poslal čez mejo v Avstrijo, in skupina treh
                    Avstrijcev pod vodstvom poročnika Kaminskega. Odločeno je bilo, da bo Fielding
                    lahko deloval na avstrijski meji s skupino dvajsetih partizanov iz svoje baze
                    Forni Avoltri v Italiji, medtem ko bodo Kaminski in njegova ekipa izvajali
                    sabotaže na železniškem sistemu. Poročnik Mayr je bil edini član misije, ki ni
                    nosil uniforme.</p>
                <p>Huberta Mayrja je Czernin 18. avgusta 1944 poslal čez mejo s pomočjo kurirja
                    Georga Dereattija, vrnil pa se je deset dni kasneje z novico, da so Avstrijci,
                    ki jih je srečal v Wetzmannu, vsi »apatični, manjka jim patriotičnega duha in
                    zelo so prestrašeni zaradi nacističnega stroja«. Ne glede na to je ponovno
                    prečkal mejo v Avstrijo in deset dni kasneje, ko se je ponovno srečal s
                    Czerninovim glavnim vodičem Dereattijem, je zgodaj oktobra srečal skupino
                    avstrijskih oficirjev v Beljaku, ki so mu povedali, da bi radi prebežali k
                    zaveznikom. Kasneje istega meseca je Dereatti šel nazaj, da bi se pridružil
                    Mayrju in pripravil varne hiše v Zell am Seeju in v Salzburgu. Oba sta januarja
                    izginila v zgornji Dravski dolini in ju niso več videli.<note place="foot"
                        xml:id="ftn50" n="49">Barker, <hi rend="italic">Behind Enemy Lines</hi>,
                        pogl. »Major George Fielding, DSO.«</note> Ker so v dodatku knjige opisane
                    te poti, jih bom na kratko povzela.<note place="foot" xml:id="ftn51" n="50"
                        >Ibid., pogl. »Dereatti's Cross Border Journeys.«</note> Naveden je dnevnik
                    sedmih potovanj Dereattija in Mayrja v Avstrijo. Imena obiskovalcev so
                    zašifrirana, zato je na koncu tudi ključ za prepoznavo oseb, ki pa je zgolj
                    opisovalen. Navedbe iz ključa so vključene v opis poti v oklepaju.</p>
                <p>Namen prvega potovanja je bil določiti pot in pridobiti varna bivališča. Opravila
                    sta pot: Timau–Pal Piccolo–Polenick–Mauthern–Wetzman–Oberdrauburg–Nikolsdorf in
                    nazaj. Prvi kontakt so imeli pri sorodnikih A2 (Josef, uradnik v Unterpirkachu,
                    Ottov svak, morda kmeta v Pirkachu?, a ime je neznano). Stik je bil v
                    Nikolsdorfu. Takoj po srečanju so Dereattija aretirali žandarji, češ da dela za
                    partizane iz Italije. Dereatti je kot kritje navedel, da je Italijan, saj je
                    imel osebno izkaznico iz Italije. Dejal je, da je pobegnil italijanskim
                    »banditom«. Takoj so ga peljali v Lienz na prisilno delo. Po dvajsetih dneh je
                    pobegnil, se vrnil v Wetzman in tam poročal.</p>
                <p>Namen drugega potovanja je bil stik z A3 (dr. Kirschbaumerjem v
                    Ausservillgratnu), ki ga je Dereatti poznal od prej. Smer je bila ista kot pri
                    prvem potovanju, le da je iz Wetzmanna šel še do Bannberga. V Bannbergu ga je
                    zajela policija, zato se je vrnil v Wetzmann. Na poročanje je prišel julija.</p>
                <p>Namen tretjega potovanja je bil pomiriti Mayrja in priti v stik z A3 (dr.
                    Kirschbaumerjem). Smer je bila enaka kot prej. Mayr je ostal v Wetzmannu pri
                    sorodniku A2. Nikolsdorf je bil kompromitiran (gl. prvo potovanje). Dereatti je
                    prišel do Villgratna in srečal A3 (dr. Kirschbaumerja), ki je povedal, da je
                    pripravljen zagotoviti može, če bo orožje dostavljeno. Sporazumeli so se, da bo
                    Mayr prišel in pomagal, če pa bi bil A3 odsoten, bo Mayr stopil v stik z B3
                    (Rudolf alias Henry, bivši vojak nemške vojske – očitno Rudolf Moser – op.
                    avtorice). Dereatti se je vrnil v Wetzmann sredi avgusta in pripeljal Mayrja na
                    poročanje.</p>
                <p>Namen četrtega potovanja je bil predati Mayrja A3 (dr. Kirschbaumerju) in
                    pokazati novemu vodiču B4 (Otto, enooki dezerter Luftwaffe – Stefan Hassler?)
                    smer poti. V komentarju je napisal, da sta se B4 in Mayr uspešno spoznala in da
                    Mayr nadaljuje svojo pot v Villgraten sam, medtem ko se je B4 vrnil v Wetzmann s
                    sporočilom od Mayrja. Dereatti se je vrnil v bazo v začetku septembra.</p>
                <p>Peto potovanje je bilo namenjeno predaji sporočila Mayrju in predstavitvi poti
                    novemu vodiču. Smer poti je potekala iz Forni Avoltra čez sedlo Giramondo do
                    Birnbauma. Dereatti je vzel B2 (Ottovega brata) in B3 (Rudolfa - Henryja) in ju
                    pospremil do Villgratna. B3 je ostal z Mayrjem. B2 se je vrnil sam. Dereatti se
                    je vrnil sredi septembra.</p>
                <p>Namen šestega potovanja je bil zbrati sporočila od Mayrja, pokazati B2 (Ottu) pot
                    do Wetzmanna čez sedlo Giramondo in stopiti v stik s skupino avstrijskih
                    oficirjev v Beljaku, ki so se želeli pridružiti zaveznikom. Potovanje se je
                    začelo v začetku oktobra. Pot je vodila čez sedlo Giramondo do Wetzmanna. B2
                    (brat Stefana Hasslerja) je šel v Dellach v Dravski dolini obiskat družino.
                    Dereatti je poslal kurirja B1 (Finni, 25-letna kuharica, vnukinja A1 – Josefa) v
                    Beljak, medtem ko je sam potoval v Villgraten, da bi stopil v stik z Mayrjem in
                    A3 (dr. Kirschbaumom). Ob stiku 6. oktobra je Mayr izjavil, da ni bilo nobene
                    dostave orožja in da se bo moral premakniti, če ne bo prispelo v desetih dneh,
                    saj mu sicer ne bodo več zaupali. Dereatti je sklepal, da je Mayr prezgodaj
                    obljubljal orožje in da se prepočasi premika. Predstavniki avstrijskih oficirjev
                    so stopili v stik z njim v Beljaku in mu rekli, da so se mu pripravljeni
                    pridružiti, če bodo dobili podporo. Dereatti se je vrnil z Mayrjevim odgovorom
                    in z informacijo o skupini oficirjev v Beljaku. Ko je prišel v Wetzmann je našel
                    B4 (Stefana Hasslerja) s prestreljeno roko. Dereatti in B4 sta se vrnila v Forni
                    Avoltri.</p>
                <p>Namen sedmega potovanja je bil stopiti v stik z Mayrjem in odkriti varne hiše v
                    Zell am Seeju in Salzburgu ter raziskati možnosti, da bi britanski oficir (v
                    uniformi) delal na področju Salzburga. (To se mu je zdelo mogoče). Pot se je
                    začela oktobra. Prav tako je upal, da bo pridobil kurirje.</p>
                <p>Zapis, ki dopolnjuje spomine Charlesa Barkerja, je hkrati potrdilo o identiteti
                    Huberta Mayrja.<note place="foot" xml:id="ftn52" n="51">Usoda Charlesa Barkerja
                        je razvidna iz uvodnega in zaključnega poročila. Potem ko je bil kot član
                        misije zajet s Smalwoodom, sta bila oba zaprta v zaporu Coroneo v Trstu. Po
                        mučenju na zaslišanjih je bil odpeljan v vojaško taborišče Stallag XVII A v
                        Budimpešti, od koder je pobegnil čez ozemlje pod nadzorom Rusov. Po vojni je
                        ostal v vojski, bil odlikovan, postal major in se udeleževal bojev od vojne
                        v Palestini dalje. Leta 1953 je kot poveljnik 22. regimenta SAS tragično
                        umrl v helikopterski nesreči na Malaji, kjer je tudi pokopan.</note></p>
                <p>Iz zaslišanja, ki ga je izvedla Ozna za IX. korpus po aretaciji Georga Dereattija
                    in ki obsega kar osem strani, bom navedla le tiste podatke, ki govorijo o
                    identiteti Huberta Mayrja in njunem skupnem delu, razvidnem iz njegove
                        izjave.<note place="foot" xml:id="ftn53" n="52">SI AS 1931, t. e. 688, 301-5
                        OZNA za Slovenijo, II. odsek, mapa I:, zapisniki zaslišanj A-F, mf A 452029
                        – A 452036.</note> Zaslišanje je potekalo 23. decembra 1944, potem ko se je
                    konec novembra v iskanju svojega angleškega oficirja pridružil skupini
                    partizanov pri Podrožci. Peljali so ga naprej do Cerkna, kjer so ga nameravali
                    transportirati na Kras do Tržaške brigade, a ga je zaradi svojevoljnega odmika
                    od brigade aretirala partizanska patrulja, saj ni imel nobenih dokumentov.</p>
                <p>Na zaslišanju je povedal svoje rojstne podatke. Rojen je bil 24. aprila 1898 v
                        Vollanigu<note place="foot" xml:id="ftn54" n="53">V seznamu žrtev <hi
                            rend="italic">NS-Opfer im Oberen Drautal ǀ Georg Dereatti</hi>,
                        pridobljeno 7. 7. 2022, <ref target="http://www.aegide.at/de/33/Opfer/"
                            >http://www.aegide.at/de/33/Opfer/</ref>, ki uporablja kot enega od
                        virov tudi ta zapisnik zaslišanj, a ga korigira z novejšimi podatki, je kraj
                        rojstva Unterwollanig, opozarja pa tudi, da mu v virih SOE kot kraj rojstva
                        pripisujejo kraj Villgratental, kar je napačno.</note> pri Beljaku očetu
                    Izidorju in materi Mariji Mayr. Po poklicu je bil pek in je delal po mnogih
                    pekarnah v Nemčiji, kjer je tudi končal šolanje, kasneje pa v Avstriji in
                    Italiji. Zaradi gospodarske krize in rastoče brezposelnosti se je leta 1936
                    ustalil v Italiji v Tolmezzu in kasneje v Cemonu pri Benetkah vse do leta 1944.
                    Ukvarjal se je tudi s tihotapstvom med Italijo, Nemčijo in Avstrijo, kar je
                    kasneje koristno uporabil, saj je poznal mnoge skrite poti in prehode. Ker so ga
                    Nemci hoteli uporabiti za tolmača, se je vpoklicu izognil tako, da se je
                    pridružil partizanom, najprej konec januarja 1944 bataljonu Osoppo in maja
                    brigadi Garibaldi. Konec junija so ga dodelili angleški misiji, in sicer majorju
                    Manfredu (Czerniniju). Od njega je dobil nalogo, da v bližini Lienza organizira
                    oskrbovališča, ki bi bila varna pred Nemci. Za to so mu obljubili nagrado 50 drm
                    za vsako osebo, ki jo bo peljal čez mejo. Dobil je legitimacijo na ime Josef
                    Mayr ter 1000 drm in 10.000 lir. V nadaljevanju opisuje svojo prvo pot, ki je
                    bila uspešna do Nikelsdorfa, kjer je bil prvič aretiran. Žandarji so mu odvzeli
                    denar in ga odpeljali na Gestapo v Lienz. Pobegnil je med opravljanjem dela kot
                    zapornik in se vrnil v štab 22. julija 1944. Nato je drugič odšel na pot do
                    Gornjega Dravograda in preskrbel prenočišča. Tu je spoznal tudi dr.
                    Kirschbaumerja, ki naj bi bil rezervni avstrijski major, pred vojno poveljnik
                    tirolskih strelcev.</p>
                <p>Ob vrnitvi mu je major Manfredi predstavil poročnika Josefa (Huberta Mayrja, op.
                    avt.), kar naj bi bilo njegovo ilegalno ime, medtem ko se priimka Dereatti naj
                    ne bi spominjal. Oblečen je bil kot gozdar v tirolsko obleko, za klobukom je
                    imel pero. Bil je velike in močne postave, imel je modre oči in brke ter sončna
                    očala, ki so ga nekoliko postarala, da je bil videti star 34 do 35 let. Z njim
                    je potoval čez italijanske in nemške Alpe do koče v Spielboodnu, kjer je bil
                    oskrbnik Hendwe (Rudolf Moser, op. avt.). Opisal ga je kot srednje velikega,
                    suhega, svetlih las in modrih oči, ki sta mu na roki manjkala dva prsta.<note
                        place="foot" xml:id="ftn55" n="54">Prav ta podatek je Petru Pirkerju
                        omogočil identifikacijo s pomočjo fotografije njegove sorodnice. Gl. Pirker,
                        »Desaparecidos,« 218, 219.</note> Po prepričanju naj bi bil komunist, doma
                    iz Dellacha v Dravski dolini, ki se jima je hotel takoj pridružiti, vendar je to
                    poročnik Josef začasno preložil, dokler ga niso v bazi preverili in je dobil
                    dokumente od kapetana Pata. V nadaljevanju opisuje njuno nadaljnjo pot. Z
                    majorjem Manfredom si je poročnik Josef dopisoval, ker osebno nista mogla priti
                    v stik. Pisma je nosil Dereatti. Ker pa je bilo pisanje šifrirano, je prišlo
                    tudi do kratkega stika, predvsem po tem, ko je stike s poročnikom Josefom
                    namesto Manfreda prevzel major Rudolf (George Fielding, op. avt.). Josef je od
                    Rudolfa zahteval več letalske pomoči v orožju, češ da bo v kratkem organiziral
                    vso Vzhodno Tirolsko. Pri opisovanju poti omenja tudi majorja Francesca
                    (Smalwooda, op. avt.) in majorja Pata (Patrick Martin-Smith, op. avt.), od
                    sodelavcev pa Otta (Stefana Hasslerja, op. avt.) iz Dellacha v Dravski dolini
                    (uporablja nemško poimenovanje Drawtall), ki naj bi bil kmet, velik enook,
                    črnolas in star 24 let, in Johanna Luserja, kjer sta na kmetiji blizu
                    Aussenfillgratna z Josefom dobila varno sobo. Poročnik Josef je bil jezen, ker
                    ni bilo orožja, češ da ga ljudje čakajo in so se pripravljeni boriti, Britanci
                    pa jih ne opremljajo. Na eno od poti je odšel tudi major Rudolf s Hendwejem, da
                    sta našla primerno namestitev pri nekem kmetu, in Rudolf je obljubil, da bo tja
                    z mulami pripeljal nekaj orožja, o čemer so obvestili tudi poročnika Josefa, ki
                    je v pismu nazaj sporočal, da se bo moral v osmih dneh umakniti, če orožja ne bo
                    dobil, ker mu ljudje ne bodo več zaupali. Dereatti se je vrnil do Rudolfa konec
                    septembra, poročnik Josef pa je čakal na radiooddajno postajo, ki naj bi jo s
                    padalom odvrgli v Fillgraten, nato pa še radiotelegrafista v Saurisu.</p>
                <p>Ko se je Dereatti vrnil v Forni Avoltri v svojo komando, je oddal pošto od
                    poročnika Josefa in izvedel, da bodo letala pripeljala orožje v nekaj dneh. Ker
                    je major Manfredi pred svojim odhodom v London konec oktobra hotel še govoriti z
                    njim, ga je po zahvali za opravljeno delo predal v zvezo kapetanu Patu. Ker pa
                    so Nemci v tem času skupaj s Kozaki naredili veliko ofenzivo in dolino zasedli s
                    5000 možmi, je tudi sam odšel šele 27. oktobra 1944 s petimi avstrijskimi
                    dezerterji, ki so prišli v partizane v brigado Osoppo.<note place="foot"
                        xml:id="ftn56" n="55">Kot pripomba 54, kjer na podlagi virov SOE kot
                        dezerterje iz nemške vojske in sodelavce SOE imenujejo Alberta Wieserja,
                        Roberta Schollasa, Alojza Puchlerja, Karla Schmidta in Stefana Haslerja -
                        Otta. Poudarjajo tudi, da je bil Dereatti v Avstriji popolnoma nepoznan vse
                        do objave spominov Patricka Martina Smitha, ki je v intervjuju za Imperial
                        War Museum leta 1991 povedal, da so ga kot dobrega sodelavca SOE po koncu
                        vojne iskali tako na Zgornjem Koroškem kot na Vzhodnem Tirolskem.</note>
                    Njihova naloga je bila prepričati se, ali je v Beljaku res toliko tisoč vojakov
                    in 30 oficirjev, ki so pripravljeni iti v partizane. To informacijo so dobili od
                    nekega župnika, ki je bil v uniformi komandanta bataljona pod zaščito angleške
                    misije. Sporočilo naj bi prenesla neka gospodična Finni Wakensteiner, vnukinja
                    gospe Wolfahrt, ki pa so jo ob njihovem obisku 28. oktobra 1944 Nemci že
                    aretirali in zaprli v Lienzu. To je pomenilo, da se morajo umakniti, saj je tudi
                    njim grozila aretacija. Dereatti in Albert Tirolec sta šla v Unterbirckach,
                    ostali trije pa skupaj z Ottom k njegovim staršem v Dellach v Dravski dolini.
                    Naslednji večer jim je Ottov brat prinesel sporočilo, da so Johana Lusserja
                    aretirali in da se nahaja v zaporu v Lienzu, medtem ko je poročnik Josef skupaj
                    s Hendwejem zbežal čez Jugoslavijo nazaj domov v štab. Zato je Dereatti zažgal
                    pošto, ki jo je imel za poročnika Josefa.<note place="foot" xml:id="ftn57"
                        n="56">Polno tajno ime Huberta Mayrja, ki ga je uporabljal med nasprotniki
                        nacionalsocializma na Tirolskem, se je glasilo Josef Rimmel, vendar v
                        zaslišanju Dereatti ni nikoli uporabljal njegovega priimka, ampak le naziv
                        poročnik Josef. Po tej navedbi je napačna tudi lokacija kraja staršev
                        Rudolfa Moserja, saj to ni Dellach v Dravski dolini, ampak Dellach v Ziljski
                        dolini.</note> Vendar ga je čez tri dni srečal pri Ottu in je hotel z njim
                    oditi nazaj v Italijo čez Trbiž. Med potjo v Weisensee so jih v neki hiši
                    prijeli orožniki, ki so jih na poti napadli in razorožili, v spopadu pa je padel
                    Albert Tirolec.<note place="foot" xml:id="ftn58" n="57">Albert Wieser ni padel,
                        ampak je na neznan način preživel in umrl šele leta 1973, pač pa je bil
                        Stefan Hassler ustreljen 11. 11. 1944 v domači vasi v Dellachu, česar
                        Dereatti v času zaslišanja ni mogel vedeti, kakor tudi ni vedel, da sta
                        Hubert Mayr in Robert Moser pristala v rokah Ozne.</note> Ko so Otto,
                    Dereatti in poročnik Josef nadaljevali pot, so se pri Beljaku spopadli z
                    Landwache, kjer naj bi poročnik Josef padel. Dereatti in Otto sta se odločila,
                    da bosta šla v Italijo čez Jugoslavijo, saj po prejšnji poti vrnitev ni bila več
                    mogoča, ker je Gestapo stražil vse doline in mostove.</p>
                <p>V nadaljevanju opisuje svojo pot k partizanom, ki jo je nadaljeval sam, saj je
                    Otto padel v nekem spopadu. Čez razdrt most je odšel v Bistrico v Ziljski dolini
                    in od tam v Arnoldstein in Rosenbach (Podrožco), kjer se je pridružil
                    partizanom. Povedal jim je, da išče angleškega oficirja, ki je potoval tam mimo,
                    in potrdili so mu, da je iz Italije, da dela za Angleže in da se jim je
                    pridružil. Z njimi – bilo jih je 25 – je bil štirinajst dni, hodil na parole in
                    stražo ter tudi na rekvizicije. Komandir te enote mu je napisal spremno pismo in
                    konec novembra je odpotoval preko jeseniškega tunela, se priključil transportu
                    do Bohinjskega jezera in od tu do Cerknega, kjer so ga poslali v Tržaško brigado
                    na Kras, a so ga tu aretirali pri neki rekviziciji, ker ni imel dokumentov.</p>
                <p>V zaključku zaslišanja je opisal stanje v Dravski in Ziljski dolini, češ da ni
                    uspelo organizirati nikakršnega odpora, ker je bilo preveč okupatorjevih
                    oboroženih sil. Pač pa naj bi bila vzpostavljena organizacija v Vzhodni Tirolski
                    od Lienza do Siliena in od Siliena do Villgratentala. V teh dolinah je bilo
                    veliko delavskih taborišč za delavce, ki so delali v kamnolomih, na žagah in v
                    tovarnah ter so se bili pripravljeni pridružiti organiziranim vojaškim enotam,
                    ko bi prišlo orožje. V Villgratentalu so bili organizirani bolj kmetje, za kar
                    je poskrbel dr. Kirschbaumer, saj naj bi poročnik Josef že imel organizirane
                    skupine po 50 ljudi, ki so le čakali, da jim avioni pripeljejo orožje. Za
                    sporazumevanje so po nalogu poročnika Josefa uporabljali posebne dogovorjene
                    parole. Po njegovi izjavi je bil Dellach v Dravski dolini zelo hitlerjanski.</p>
                <p>Okrog 25. ali 26. oktobra je kurir iz smeri Tolmezza pripeljal nekega padalca,
                    angleškega oficirja, ki je bil oblečen v angleško obleko, v resnici pa je bil
                    Avstrijec, ki je rekel, da je napačno odskočil (najbrž poročnik Huber iz druge
                    neuspele misije Clowder, op. avt.). Pri sebi je imel 100.000 dolarjev.</p>
                <p>Za odnose med zavezniki je bilo značilno tudi nezaupanje, saj je Dereatti
                    povedal, da mu je neki ameriški kapetan, ki je bil prav tako v brigadi Osoppo,
                    rekel, naj mu prinese skico železniškega mostu pri Gornjem Dravogradu. Ko je to
                    slišal major Manfredi, je rekel, da Amerikancem ne sme nič povedati, saj so tudi
                    oni vzpostavljali svojo špijonažno službo na Koroškem, pa so jim vse ljudi
                    sproti pozaprli.</p>
                <p>O razmerah v brigadi Osoppo je izjavil, da vanjo prihaja vse več bivših fašistov
                    in da brigada pošilja okrog vedno več ljudi, tudi na področje brigade Garibaldi.
                    Zelo sumljiva se mu je zdela neka ženska, ki jo je sumil, da je gestapovska
                    špijonka. Doma naj bi bila iz Češke, govorila je pet do šest jezikov in
                    razlagala je, da so njenega ljubčka ubili partizani, ki so tudi njo aretirali,
                    zato se je zatekla v brigado. Angleži so jo z njimi hoteli poslati na Koroško,
                    ker pa ni imela nobenih dokumentov, tega niso izvedli.</p>
                <p>Ko je Dereatti majorju Manfrediju omenil, da bi raje delal na Koroškem kot na
                    Tirolskem, ker se tam bolje spozna, je rekel, da to ne pride v poštev, ker so
                    tam že drugi. Ocenil je, da bi za svoje delo moral dobiti že kakih petsto
                    dolarjev, ker so mu za vsako pot obljubili pet funtov šterlingov. Obljubili so
                    mu, da mu bodo denar izplačali po vojni.</p>
                <p> Ob koncu zaslišanja je povedal, da je bilo njegovo ilegalno ime Wienna.<note
                        place="foot" xml:id="ftn59" n="58">Po mnenju zgoraj omenjenega vira je torej
                        ob koncu zaslišanja Dereatti le priznal svoje tajno ime, ki pa je v
                        zapisniku napačno zapisano – Vienna. Tudi izjave se slišijo, kot bi sledile
                        nareku zasliševalcev.</note> Povedal je tudi, da je imel poročnik Josef, ko
                    je šel na Koroško, s seboj 40.000 drm in tudi propagandne letake. Po njegovem
                    mnenju poročnik Josef ni hotel imeti nobenega opravka z bivšimi socialdemokrati,
                    ki so bili pripravljeni sodelovati v boju proti Hitlerju. Ocenil je, da je bila
                    njegova tendenca protikomunistična, na kar ga je opozoril Hendwe, ki je bil
                    komunist. Govorila sta, da v Avstriji ne bo svobode, če ji bodo vladali Angleži,
                    česar se on v začetku ni zavedal. Ocenil je, da pravzaprav dela za interese
                    Anglije, ne pa za interese avstrijskega naroda. V partizane v Italijo je prišel
                    v dobri veri, da se bo boril proti fašizmu in s tem tudi za Avstrijo. Hotel se
                    je priključiti slovenskim partizanom in vohuniti zanje.</p>
                <p>O njegovi nadaljnji usodi – kdaj in kje je bil usmrčen in kje je pokopan,
                    zaenkrat nismo našli podatkov.</p>
            </div>
            <div>
                <head>Identifikacija in izjava Henricha Nejumana alias Roberta Moserja</head>
                <p>Kot je v svojih ugotovitvah navedel Peter Pirker, je bilo najtežje ugotoviti, kdo
                    se skriva za imeni Henri Neumann, Henry Neuman ali Nejuman.<note place="foot"
                        xml:id="ftn60" n="59">Pirker, »Desaparecidos,« 219, 220.</note> V britanskih
                    virih ga je našel pod njegovim imenom in ilegalnim imenom Henry s pravim
                    rojstnim datumom. Pomagal si je z raziskavo v cerkvenih rojstnih knjigah, kjer
                    je ugotovil, da je njegova mama rodila štirinajst otrok, od katerih je sedem
                    deklic umrlo še pred drugim letom starosti. Dva starejša in en mlajši brat
                    Rudolfa Moserja so padli kot vojaki nemške vojske med majem in avgustom 1944.
                    Rudolf je bil leta 1942 vpoklican v Beljak, kjer je služil v 139. regimentu
                    gorskih lovcev in bil že po desetih dneh ranjen.<note place="foot"
                        xml:id="ftn61" n="60">Tudi podatki o njem so na strani NS-Opfer in Ober
                        Drautal, <ref target="http://www.aegide.at/56/"
                            >http://www.aegide.at/56/</ref>.</note> Amputirali so mu dva prsta na
                    roki, kar je Pirkerju omogočilo, da ga je prepoznal na neki družinski
                    fotografiji, ki jo je hranila njegova nečakinja, hči edinega preživelega člana
                    družine Moser.</p>
                <p>Robert Moser se je rodil 1. aprila 1923 v Dellachu v Ziljski dolini Josefu
                    Moserju, posestniku, in Mariji Moser. Ko je bil zaradi nesreče spoznan za
                    neprimernega za nadaljnje služenje v nemški vojski, je delal kot oskrbnik v neki
                    koči v Plöckenalmu v Karnijskih Alpah. Tu je prišel v stik s Hubertom
                    Mayrjem.</p>
                <p>V zaslišanju pred Ozno 11. novembra 1944 je seveda podal lažne podatke, ki naj bi
                    se nanašali na njegovo poreklo (iz Londona), vojaški čin in izobrazbo.<note
                        place="foot" xml:id="ftn62" n="61">SI AS 1931, t. e. 655, 301-34. (mf.
                        085412). Zapisnik se konča na tej strani s podpisom Maks – 15.11. 44. Maks
                        je ilegalno ime Mira Perca, šefa Ozne za IX. korpus, ki je padel 1. 4. 1945
                        v bitki pri Vogalcah.</note> Prav tako ni bil spuščen s padalom k angleški
                    misiji, kot navaja. Govori o »mojem oficirju Panksu« (alias Hubertu Mayrju, op.
                    avt.), ki ga je neki garibaldinski partizan peljal čez Monte Corzene v Etzman,
                    kjer je ostal osem dni. On je šel iz Ventezzete za vodjo Birnbauma v
                    Unterbirkach v Dravsko dolino, kamor ga je peljal neki avstrijski dezerter.
                    Oficir je že imel zveze z Villgrattnom, kjer je bil dr. Kerschbaumer, bivši
                    avstrijski oficir, po činu kapetan. Omenil je tudi, da se pri italijanskih
                    partizanih nahaja Georg Verner (alias Georg Dereatti, op. avt.), ki je po
                    poklicu pek, star približno 42 let, doma iz Sv. Martina pri Filahu (Beljaku), ki
                    je že osem let v Italiji. Njegova partizanska enota se nahaja blizu
                    Karmelijanskega in on je dajal naslove za ljudi, s katerimi so vzpostavili
                    zveze.</p>
                <p>Iz Villgratna so šli na Unter Birkach, kjer je bil doma Vernerjev brat, in dobili
                    sporočilo, da je zveza z njihovo komando pretrgana. Zato so pot nadaljevali v
                    Dellach v Dravski dolini, kjer jim je nadaljnje zveze dal avstrijski dezerter
                    Ludvik Hassler. Tja so šli že z namenom, da se pridružijo jugoslovanskim
                    partizanom, saj druge poti ni bilo zaradi močnih nemških zased in pogonov. Od
                    tod so pot nadaljevali v Bleibergkreut, kjer je njegov oficir govoril z nekim
                    duhovnikom in z zdravnikom Glanšnikom, ki je bil sicer v vojski, a ta čas na
                    dopustu. Zveze z njim je dobil njegov oficir preko kmeta Blasserja, ta pa preko
                    Ludvika Hasslerja. Tu so ostali le dva dni in odšli na Mittagskugel, kjer so
                    iskali jugoslovanske partizane. Po treh dneh tavanja po snegu so jih tudi našli,
                    saj je kmet Hilič iz Altfinkensteina povedal partizanom, da niso špijoni.
                    Povedal je da ima dr. Kirschbaumer zvezo s 150 oficirji, v Beljaku pa je 35
                    oficirjev pripravljenih za boj proti nacizmu, ki nameravajo skupaj z vso vojsko
                    oditi v ilegalo. Po njegovi izjavi je Verner desetkrat potoval iz Avstrije s
                    poročili, rekel pa je tudi, da je imel njegov oficir zveze z dr. Keršbaumerjem,
                    starim 54 let, po poklicu zdravnikom, ki je bil zaprt, ker je delal proti
                    nacistom, in velikim kmetom Josefom Kusserjem v Villgratnu. Namen dela njegovega
                    oficirja je bil, da v teh delih Avstrije organizira ljudi za vstajo in sabotažne
                    akcije.</p>
            </div>
            <div>
                <head>Kaj vse je vplivalo na usodo Huberta Mayrja</head>
                <p>Za zgodovinske analize je pomembno, da upoštevamo čas in prostor, ko se je neki
                    dogodek zgodil. Zato upam, da ne bom dobila okrasnega pridevka <hi rend="italic"
                        >advocatus diaboli</hi>, če opozorim na okoliščine, ki so botrovale vsega
                    obsojanja vrednemu dogodku – verjetni usmrtitvi brez obsodbe zavezniških
                    vojakov, eden od teh je bil celo španski borec, ki so si prizadevali za
                    osvoboditev Avstrije.</p>
                <p>Ko je Ozna za IX. korpus 11. in 12. novembra 1944 zasliševala Huberta Mayrja in
                    Roberta Moserja, ki sta ju na sedež v Gorenjo Trebušo pripeljala partizana
                    spremljevalca iz Koroškega odreda,<note place="foot" xml:id="ftn63" n="62">SI AS
                        1931, t. e. 610 Koroški odred – obveščevalni center, podmapa 7; Izjavi, ki
                        sta jih dala Amerikanca Georg in Henry. Gl. tudi Pirker, »Desaparecidos,«
                        222, 223: »Mikroskopischer Nachtrag zur Gailtaler Kompanie des Kaerntner
                        Partisanenverbandes.«</note> ki sta se jim po tem, ko sta vzpostavila z
                    njimi stik, predstavila za Angleža (čeprav ima zapis obveščevalca naslov Izjavi
                    dveh Amerikancev, Georga in Henryja) in člana obveščevalne misije, so imeli
                    zasliševalci že mnogo podatkov o ustroju in delovanju britanskih obveščevalnih
                    služb, saj jih je nanje v daljšem dopisu opozoril Aleksander Ranković kot šef
                    Ozne za Jugoslavijo že 10. septembra 1944.<note place="foot" xml:id="ftn64"
                        n="63">SI AS 1931, t. e. 694, Načelstvo Ozne za Slovenijo in I. odsek 301-4;
                        dokument ima oznako tudi Arhiv CK KPS 11505 in oznako mf 21004-21024. Gl.
                        tudi Dornik Šubelj, <hi rend="italic">Ozna in prevzem oblasti</hi>, 66,
                        67.</note>
                </p>
                <p>V seznamu angleških obveščevalnih služb je prva I.S.L.D. (Intelligence Service
                    Liason Department) kot angleška ofenzivna obveščevalna služba, katere naloge so
                    bile ofenzivna obveščevalna dejavnost, pošiljanje agentov v vrste sovražnikov in
                    tudi vrivanje v NOVJ in v ustanove federativne Jugoslavije. Vedeli so, da je šef
                    tega oddelka major Miller, šef oddelka za obveščevalno službo pa kapetan S. S.
                    M. Evans, ki je živel v Beogradu, Zagrebu in Ljubljani kot novinar. Ko je
                    Jugoslavija kapitulirala, je bil zajet, spomladi 1943 pa so ga zamenjali, ker je
                    bil simpatizer Draže Mihailovića. Njegovi glavni sodelavci so bili kapetan
                    Clark, major Sayers in kapetan Cock, ki je živel v Jugoslaviji. Sledi poimenska
                    navedba Slovencev, ki jih je ta organizacija poslala v Jugoslavijo. V
                    nadaljevanju so navedene še ostale angleške in ameriške obveščevalne
                    organizacije in opisi stališč angleških oblasti do Jugoslavije od sporazuma
                    Tito- Šubašić naprej, poskusa pomiritve NOV in četnikov ter nezadovoljstva s
                    sovjetskim prodiranjem na Balkan. Podrobno je opredeljeno tudi delo ameriškega
                    obveščevalnega urada OSS/SBS v Bariju in s tem v zvezi poročilo Stojana
                    Pribičevića Robertu Joyceu, šefu OSS v Bariju iz Srbije in druga poročila.
                    Sledijo poročila o Italijanih in Avstrijcih.</p>
                <p>V zvezi z Avstrijo so ugotavljali, da so z napredovanjem zavezniških misij v
                    Italiji proti severu po osvoboditvi Rima zavezniki začeli akcijo zbiranja
                    Avstrijcev, ki so se nahajali v Italiji, da bi od njih dobili informacije o
                    razmerah v Avstriji. Tako bi med njimi dobili ljudi, s pomočjo katerih bi
                    zavezniki vplivali na povojni razvoj Avstrije. Na tem področju so bili predvsem
                    aktivni Američani, katerih SBS (Special Balkan Service) je imela veliko znanja s
                    področja sindikatov in delavskega gibanja. Pri tem so stopili v stik z Juliusom
                    Freundom, Judom z Dunaja, od katerega so želeli, da jim da podatke o vseh
                    delavskih organizacijah, tako strokovnih kot političnih, ter naslove ljudi, ki
                    so bili protinacistično nastrojeni. Julius Freund je bil nenehno v družbi treh
                    Avstrijcev, ki so bili bivši pripadniki internacionalnih brigad v Španiji in ki
                    so jih osvobodili zavezniki iz nekega taborišča v Italiji. To so bili Franz Marx
                    z Dunaja, Reinich iz Votzberga /Štajerska/ in SEPP MAYER iz Münchna, vsi trije
                    so bili po poklicu delavci. Poročilo govori tudi o tem, da je Freund ustanovil
                    Free Austrian Movement v Italiji, ki ga je nameraval povezati z enako ustanovo v
                    Londonu, in v njem zbral Avstrijce iz taborišč.</p>
                <p>Iz zaslišanja Panksa alias Huberta Mayrja<note place="foot" xml:id="ftn65" n="64"
                        > SI AS 1931, mf 085413-18 in 085408-11.</note> je jasno izhajalo, da je bil
                    španski borec in celo član avstrijske brigade Thalman. To je bilo prav gotovo
                    sumljivo, saj se je izdajal za Angleža. Glede na to, da je bilo v vrstah
                    slovenskih partizanov kar nekaj španskih borcev, so nacionalno strukturo
                    španskih internacionalnih brigad poznali. Govoril je tudi o FAM in o njegovih
                    voditeljih, med drugim tudi o nekem Juliusu, ki delujejo v interesu zahodnih
                        zaveznikov,<note place="foot" xml:id="ftn66" n="65">SI AS 1931, t. e. 655 mf
                        085416/7. Položaj v Avstriji pred njegovim odhodom v Avstrijo.</note> kar je
                    bilo ravno nasprotno, kot je slovensko politično vodstvo želelo doseči s
                    širitvijo Osvobodilne fronte v Avstrijo in ustanavljanjem avstrijske osvobodilne
                    fronte. S tem je vzbudil sum pri svojih zasliševalcih, saj se je vztrajno
                    izrekal za Angleža. Naj še pripomnim, da je bila spremenjena politika do tujih
                    misij in seveda njihovih posameznih članov povezana s Titovim nenapovedanim
                    odhodom z Visa 18. septembra 1944, ko je odletel v Moskvo, da bi se s Stalinom
                    dogovoril o sodelovanju Rdeče armade pri osvobajanju Beograda. Ta je bil nato
                    osvobojen 20. oktobra. Zaradi nevarnosti vdorov v partizansko gibanje – enega
                    takšnih (iz Logarske doline) smo že omenili – je Tito tudi strogo prepovedal
                    vključevanje Nemcev ali Avstrijcev v zavezniške obveščevalne misije, ki so jih
                    lahko sestavljali samo angleški in ameriški državljani.</p>
                <p>Wilkinson v svojih spominih omenja pogovore z generalom Francem Leskovškom Luko,
                    ki so se odvijali 24. septembra 1944 v štabu IV. operativne cone, kjer je bil
                    tudi Aleš Bebler. Lukov načrt naj bi bil, da je zavezniški prodor v Avstrijo
                    treba podpreti s 70 letali, ki bodo pripeljala pomoč v orožju in hrani za
                        partizane.<note place="foot" xml:id="ftn67" n="66">Wilkinson, <hi
                            rend="italic">Foreign Fields</hi>, 200.</note> To je bil pogoj, da lahko
                    izpeljejo operacijo v Avstriji. Do letalske podpore ni prišlo, čeprav so bili v
                    Caserti na to pripravljeni, Wilkinsonu pa se iz političnih razlogov ni zdelo
                    primerno, saj so se Angleži bali, da bi tako podprli slovenske teritorialne
                    zahteve. Prvi polet Halifaxa je dospel šele 27. decembra 1944 in v roke
                    partizanov sta prišla tako potrebna oprema in orožje, s katerima so preživeli
                    hudo zimo. Od 65 mož, ki so septembra prečkali Dravo z Alfgarjem Cahusacom, jih
                    je svobodo dočakalo samo 40. Cahusaca ni bil med njimi.</p>
                <p>Upoštevati je treba še dejstvo, da je bil Franc Leskovšek Luka kot sekretar CK
                    KPS že maja 1944 vpleten v afero domnevnega posojila za zbiranje informacij od
                    angleške obveščevalne službe, katere posledica je bila, da so Borisa Kidriča za
                    štirinajst dni »postavili na hladno«, dokler se položaj ni razjasnil z
                    dopisovanjem med Kardeljem kot predstavnikom CK KPJ in Leskoškom.<note
                        place="foot" xml:id="ftn68" n="67">Dornik Šubelj, <hi rend="italic">Ozna in
                            prevzem oblasti</hi>, 35–38.</note> To se je dogajalo ravno v času, ko
                    je Ivan Maček Matija potoval v Drvar na ustanovni sestanek Ozne.</p>
                <p>Ko so tako na sedežu Ozne za IX. korpus sprejeli dva neznana Angleža (ali
                    Avstrijca), ki sta po besedah spremljevalcev in tudi v kasnejših zapisih njunih
                    izjav bila polna denarja, ki sta ga delila med partizane, je bila njuna usoda –
                    in tudi usoda Cahusaca, ki ga je Mayr na zaslišanju opisal in navedel njegovo
                    nalogo (imena pa ne) – zapečatena. Morda ni zanemarljiv dejavnik, da je bil
                    Franc Leskošek Luka<note place="foot" xml:id="ftn69" n="68">Franc Leskošek, roj.
                        9. 12. 1897 v Celju, umrl 5. 6. 1983 v Ljubljani. V prvi svetovni vojni je
                        bil vpoklican v AO vojsko, večino časa je preživel na soški fronti. Po koncu
                        vojne je bil med prostovoljci za severno mejo. Član KPJ je postal leta 1926,
                        od 1926 do 1934 je bil član CK KPJ. Delal je v tujini. V domovino se je
                        vrnil leta 1933, 1935 je skupaj s Kardeljem odpotoval v Sovjetsko zvezo. Na
                        Čebinah leta 1937 je bil izvoljen za sekretarja CK KPS. Po okupaciji je bil
                        predsednik vojne komisije in prvi poveljnik Glavnega štaba partizanskih
                        odredov Slovenije do oktobra 1942.</note> v letih 1918/19 borec za severno
                    mejo, ko smo Slovenci kljub Maistrovi osvojitvi nacionalnega ozemlja na
                    Štajerskem in Koroškem po vojni izgubili velik del narodnostnega ozemlja. Zato
                    mu kot borcu in visokemu partijskemu funkcionarju ni bilo vseeno, kje bo meja
                    med Slovenijo in Avstrijo, za katero se je že drugič boril. Tako ni daleč do
                    sklepa, zakaj se je življenje Huberta Mayrja in Rudolfa Moserja končalo še pred
                    Cahusacovo smrtjo, Dereattijevo pa kot zadnje konec decembra, čeprav pisnih
                    dokumentov o njihovi likvidaciji zaenkrat še nismo našli.</p>
            </div>

        </body>
        <back>
            <div type="bibliography">
                <head>Viri in literatura</head>
                <list>
                    <head>Arhivski viri</head>
                    <item>SI AS – Arhiv republike Slovenije: <list>
                            <item>SI AS 1931 – Republiški sekretariat za notranje zadeve
                                Socialistične republike Slovenije.</item>
                        </list></item>
                    <item> TNA – The National archives:<list>
                            <item> TNA Kew, HS9/1012/5 personal File Hubert Mayr.</item>
                        </list></item>
                    <item>Zasebni arhiv avtorice.</item>
                </list>
                <listBibl>
                    <head>Literatura</head>
                    <bibl>Bajc, Gorazd. »Misije SOE med italijanskimi partizani v Furlaniji in
                        Karniji.« <hi rend="italic">Prispevki za novejšo zgodovino</hi> XLV, št. 1
                        (2005): 115-30.</bibl>
                    <bibl>Bajc, Gorazd. »Pregled britanskih obveščevalnih služb ter njihovih misij,
                        pod misij in operacij med partizani na Primorskem, v Furlaniji in Karniji
                        (1943–1945).« V: <hi rend="italic">Vojna in mir na Primorskem: od
                            kapitulacije Italije leta 1943 do Londonskega memoranduma leta
                        1954</hi>. Koper: Založba Annales, 2005.</bibl>
                    <bibl>Bajc, Gorazd. <hi rend="italic">Iz nevidnega na plan</hi>. Koper:
                        Knjižnica Annales, 2002.</bibl>
                    <bibl>Barker, Ernest <hi rend="italic">Charles Roland. Behind Enemy Lines with
                            SOE</hi>. Yorkshire, Philadelphia: Frontline Books, 2021.</bibl>
                    <bibl>Biber, Dušan. »Utrinki iz arhiva SOE.« V: Zdenko Čepič, Dušan Nečak in
                        Mirko Stiplovšek, <hi rend="italic">Mikužev zbornik</hi>. Ljubljani: Oddelek
                        za zgodovino Filozofske fakultete, 1999.</bibl>
                    <bibl>Biber, Dušan. »Zavezniške in sovjetske misije ter obveščevalne službe v
                        NOB.« <hi rend="italic">Borec</hi>, 43, št. 1-2 (1991): 77-138. </bibl>
                    <bibl><hi rend="italic">Die Presse, Spectrum</hi>, III, 14. 4. 2018.</bibl>
                    <bibl>Dobrila, Pavle. »Prvi stik slovenskih partizanov z vojsko Velike
                        Britanije.« <hi rend="italic">Prispevki za zgodovino delavskega
                        gibanja</hi>, XIII, št. 1-2 (1973): 185–211.</bibl>
                    <bibl>Dornik Šubelj, Ljuba. »Fieldingova misija v zapisih OZNE.« <hi
                            rend="italic">Prispevki za novejšo zgodovino</hi>, XLVI, št. 2 (2006):
                        81–92.</bibl>
                    <bibl>Dornik Šubelj, Ljuba. <hi rend="italic">Oddelek za zaščito naroda za
                            Slovenijo</hi>. Ljubljana: Arhiv Republike Slovenije, 1999.</bibl>
                    <bibl>Dornik Šubelj, Ljuba. <hi rend="italic">Ozna in prevzem oblasti
                            1944–1946</hi>. Ljubljana: Modrijan, 2013. </bibl>
                    <bibl>Jevnikar, Ivo. <hi rend="italic">Samo idealisti. Junaška in tragična
                            zgodba primorskih padalcev</hi>: <hi rend="italic">dokumentarni
                            film.</hi> Režija Marija Brecelj. </bibl>
                    <bibl>Kristen, Samo. <hi rend="italic">Meje in misije. Dileme slovensko hrvaške
                            razmejitve v Istri v vojaškem, političnem, diplomatskem in obveščevalnem
                            metežu II. svetovne vojne</hi>. Ljubljana: Društvo 2000 in Inštitut za
                        narodnostna vprašanja, 2006.</bibl>
                    <bibl>Linasi, Marjan. <hi rend="italic">Koroške vojne zgodbe. Nekaj utrinkov iz
                            let 1938–1945</hi>. Celovec, Ljubljana, Dunaj: Mohorjeva založba, 2017. </bibl>
                    <bibl>Linasi, Marjan. <hi rend="italic">Koroški partizani. Protinacistični odpor
                            na dvojezičnem Koroškem v okviru slovenske Osvobodilne fronte</hi>.
                        Celovec: Mohorjeva založba, 2010. </bibl>
                    <bibl>Mace, Martin. <hi rend="italic">Unearthing Churchill's Secret Army. The
                            Official List of SOE Casualities</hi>. Barnsley: Pen and Sword Military,
                        2012.</bibl>
                    <bibl>Martin Smith, Patrick. <hi rend="italic">Widerstand vom Himmel,
                            Österreicheinsätze des Britischen Geheimdienst SOE 1944</hi>. Wien:
                        Czernin, 2004.</bibl>
                    <bibl><ref target="https://plus.cobiss.net/cobiss/si/sl/bib/1711315"><hi
                                rend="italic">Mednarodni znanstveni sestanek 'Tajno stoletje' -
                                obveščevalne in varnostne službe ter protiterorizem v 20. stoletju :
                                Koper, 13.-14. november 2009 : [program in povzetki] = Convegno
                                scientifico internazionale 'Il secolo segreto' - servizi
                                d'intelligence e di sicurezza e l'antiterrorismo nel secolo XX :
                                Capodistria, 13-14 novembre 2009 : [programma e riassunti] =
                                International scientific conference 'The secret century' -
                                intelligence, security and anti-terrorism in the 20<hi rend="superscript">th</hi> century :
                                Koper, 13<hi rend="superscript">th</hi>-14<hi rend="superscript">th</hi> November, 2009 : [program and
                            abstracts]</hi></ref><hi rend="italic">.</hi></bibl>
                    <bibl><hi rend="italic">NS-Opfer im Oberen Drautal | Hubert Mayr</hi>.
                        Pridobljeno 6. 7. 2022. <ref
                            target="http://www.aegide.at/de/39/Hubert%20_Mayr/"
                            >http://www.aegide.at/de/39/Hubert_Mayr/</ref>.</bibl>
                    <bibl><hi rend="italic">NS-Opfer im Oberen Drautal ǀ Georg Dereatti</hi>.
                        Pridobljeno 7. 7. 2022. <ref target="http://www.aegide.at/de/33/Opfer/"
                            >http://www.aegide.at/de/33/Opfer/</ref>.</bibl>
                    <bibl>Pirker, Peter. »Desaparecidos in den Alpen. Zum Verschwinden des
                        Revolutionären Sozialisten Hubert Mayr und des Wehrmachtdeserteurs Rudolf
                        Moser im Herbst 1944.« V: Thomas Albrich in Ingrid Boehler, ur., <hi
                            rend="italic">Österreich-Spanien-Latein Amerika. Festschrift für Klaus
                            Eisterer</hi>, 207–28. Insbruck: Innsbruck University Press, 2021. </bibl>
                    <bibl>Pirker, Peter. »Scheinwelt Ostmark, Wunschbild Österreich. Die Widerstand
                        der Tiroler Sozialisten und Soe-Agenten Hubert Mayr.« V: Patrick Martin
                        Smith, <hi rend="italic">Widerstand von Himmel. Österreicheinsätze des
                            Britische Geheimdienst SOE 1944</hi>. Wien, 2004.</bibl>
                    <bibl>Pirker, Peter. »SOE agents in Austria: Persecution, Post-War Integration
                        and Memory.« <hi rend="italic">Zgodovinski časopis</hi> 67, št. 1-2 (2013):
                        202–27.</bibl>
                    <bibl>Ritchie, Sebastian. <hi rend="italic">Our man in Yugoslavia. The story of
                            a Secret Service Operative</hi>. Frank Cass Publishers, 2004.</bibl>
                    <bibl><hi rend="italic">SOE, Operations in the Balkans. A Guide to the Records
                            in the Public Record Office, 8. Yugoslavia</hi>. Public Record Office
                        Publications.</bibl>
                    <bibl>Vodušek Starič, Jerca. <hi rend="italic">Slovenski špijoni in SOE</hi>.
                        Ljubljana: samozal., 2002.</bibl>
                    <bibl>Wallgram, Peter. <hi rend="italic">Hubert Mayr 1913–1945. Ein Leben im
                            Kamf für die Freiheit</hi>. Innsbruck, Wien, Bozen: Studien Verlag,
                        2005.</bibl>
                    <bibl>Wilkinson, Peter. <hi rend="italic">Foreign Fields: The Story of an SOE
                            Operative</hi>. London: I. B. Taurus, 1997.</bibl>
                </listBibl>
            </div>
            <div type="summary">
                <docAuthor>Ljuba Dornik Šubelj</docAuthor>
                <head>NEW INFORMATION ABOUT THE CLOWDER MISSION LED BY GEORGE FIELDING</head>
                <head>SUMMARY</head>
                <p>In 1944, the Special Operations Executive (SOE) sent the so-called CLOWDER
                    mission to Austria. Its goal was to incite an anti-Nazi struggle there and thus
                    enable the post-war restoration of the country, which had been annexed to the
                    German Reich in 1938, to its pre-annexation borders in accordance with the
                    relevant international agreements. The social revolutionary and former Spanish
                    fighter Hubert Mayr, whose identity was unknown until recently because he used
                    several secret names, was among the mission’s members. Among other pseudonyms,
                    Mayr used the name of George Charles Panks, whose interrogation by the
                    Department for the Protection of the People (OZNA) was the subject of an article
                    published in the present journal in 2016. Together with other memoirs and a
                    family photo of Mayr’s fellow prisoner Rudolf Moser, the interrogation allowed
                    Peter Pirker to identify and appropriately commemorate these two previously
                    unknown and unrecognised members of the resistance movement. As they failed in
                    their task – also due to the poor communication with their headquarters in
                    Carnia – the two mission members were forced to take refuge from the Nazi
                    persecution among the Slovenian Partisans. The latter represented the only
                    element of the resistance in Carinthia, where they persisted until the end of
                    the war despite heavy losses. After Tito’s return from Moscow in September 1944
                    and especially after the liberation of Belgrade in October 1944, the relations
                    between the leadership of the Yugoslav liberation movement and the Allied
                    missions deteriorated significantly, which also affected the fate of certain
                    mission members. The differences in the strategic objectives not only during the
                    war but also after it were also reflected in the attitude towards the members of
                    the missions. Most of them were allowed to return home through the liberated
                    territories, except in a few instances – including in the case of the two
                    members of the CLOWDER mission. Even though they were Austrian, they
                    impersonated Englishmen, thus violating the agreement according to which the SOE
                    was not allowed to send Austrian or German citizens to Austria. During the
                    interrogation, the OZNA discovered their true identities, which was fatal for
                    them. However, no information about the time and place of their execution has
                    been uncovered to date.</p>
            </div>
        </back>
    </text>
</TEI>
