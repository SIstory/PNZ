<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Uspon i pad komandno-planske privrede u Jugoslaviji (1947−1951)<note
                        place="foot" xml:id="ftn" n="*">Članak je nastao kao rezultat rada u
                        Institutu za noviju istoriju Srbije koji finansira Ministarstvo prosvete,
                        nauke i tehnološkog razvoja RS, a na osnovu Ugovora o realizaciji i
                        finansiranju naučnoistraživačkog rada NIO u 2021. godini br.
                        451-03-9/2021-14/200016 od 5. 2. 2021. </note></title>
                <author>
                    <name>
                        <forename>Aleksandar</forename>
                        <surname>Rakonjac</surname>
                        <roleName>Dr.</roleName>
                        <affiliation>Institut za noviju istoriju Srbije</affiliation>
                        <address>
                            <addrLine>Trg Nikole Pašića 11</addrLine>
                            <addrLine>11000 Beograd, Srbija</addrLine>
                        </address>
                        <email>aleksandar.rakonjac90@gmail.com</email>
                    </name>
                </author>
            </titleStmt>
            <editionStmt>
                <edition><date>2022-01-14</date></edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Privoz 11</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/3943</pubPlace>
                <date>2021</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">62</biblScope>
                <biblScope unit="issue">2</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <profileDesc>
            <langUsage>
                <language ident="sl"/>
                <language ident="en"/>
            </langUsage>
            <textClass>
                <keywords xml:lang="en">
                    <term>Yugoslavia</term>
                    <term>USSR</term>
                    <term>command-plannned economy</term>
                    <term>CPY</term>
                    <term>Federal Planning Commission</term>
                </keywords>
                <keywords xml:lang="sl">
                    <term>Jugoslavija</term>
                    <term>ZSSR</term>
                    <term>centralno plansko gospodarstvo</term>
                    <term>KPJ</term>
                    <term>Zvezna planska komisija</term>
                </keywords>
            </textClass>
        </profileDesc>
        <revisionDesc>
            <listChange>
                <change><date>2022-09-05T06:43:14Z</date>
                    <name>Mihael Ojsteršek</name>
                    <desc>Pretvorba iz DOCX v TEI, dodatno kodiranje</desc>
                </change>
            </listChange>
        </revisionDesc>
    </teiHeader>
    <text>
        <front>
            <docAuthor>Aleksandar Rakonjac<note place="foot" xml:id="ftn1" n="**"><hi rend="bold"
                        >Dr., Institut za noviju istoriju Srbije, Trg Nikole Pašića 11, 11000
                        Beograd, Srbija; <ref target="mailto:aleksandar.rakonjac90@gmail.com"
                            >aleksandar.rakonjac90@gmail.com</ref></hi></note>
            </docAuthor>
            <docImprint>
                <idno type="cobissType">Cobiss tip: 1.01</idno>
                <idno type="DOI">doi: https://doi.org/10.51663/pnz.62.2.07</idno>
            </docImprint>
            <div type="abstract">
                <head>IZVLEČEK</head>
                <head>VZPON IN PADEC CENTRALNO-PLANSKEGA GOSPODARSTVA V JUGOSLAVIJI (1947–1951)</head>
                <p><hi rend="italic">Radikalna preobrazba družbe, ki se je v Jugoslaviji začela leta
                        1945, je imela endogene in eksogene korenine. Komunistična partija
                        Jugoslavije je z zmago v vojni dobila priložnost, da oblikuje nove smeri
                        razvoja jugoslovanske družbe. Na izbiro razvojnega modela je vplivalo
                        dejstvo, da je bila ideološka somišljenica Sovjetske zveze in ni imela
                        lastnih izkušenj. Tako je upravljanje gospodarstva po načelih centralno-planskega gospodarstva, razvitih v ZSSR, postalo eden najpomembnejših
                        segmentov jugoslovanske odločenosti za izgradnjo socializma. Spor s Sovjeti
                        poleti 1948 je spremenil odnos do vsega, kar je prihajalo iz Moskve, zato je
                        bilo nadaljnje izvajanje centralnoplanskega gospodarskega modela pod
                        vprašajem. V prispevku so predstavljeni vzpostavitev, razvoj in opustitev
                        makroekonomskega načrtovanja v gospodarstvu v zgodnji fazi jugoslovanskega
                        socializma.</hi></p>
                <p><hi rend="italic">Ključne besede: Jugoslavija, ZSSR, centralno plansko
                        gospodarstvo, KPJ, Zvezna planska komisija</hi></p>
            </div>
            <div type="abstract" xml:lang="en">
                <head>ABSTRACT</head>
                <head>THE RISE AND FALL OF THE COMMAND-PLANNED ECONOMY IN YUGOSLAVIA
                    (1947−1951)</head>
                <p><hi rend="italic">The radical transformation of society that began in Yugoslavia
                        in 1945 had endogenous and exogenous roots. By winning the war, the
                        Communist Party of Yugoslavia had the opportunity to create new directions
                        for the development of Yugoslav society. The fact that it was an ideological
                        peer on the Soviet Union lacking its own experiences determined the choice
                        of the development model. Thus, the management of the economy according to
                        the command-planned economy principles developed in the USSR became one of
                        the most important segments of the Yugoslav determination to build
                        socialism. The dispute with the Soviets in the summer of 1948 caused a
                        change in the attitudes towards everything that came from Moscow, and thus
                        the continued implementation of the centrally planned economic model was
                        called into question. This paper will provide insight into the
                        establishment, development and disappearance of macroeconomic planning in
                        the economy during the early stage of Yugoslav socialism.</hi></p>
                <p><hi rend="italic">Keywords: Yugoslavia, USSR, command-plannned economy, CPY,
                        Federal Planning Commission</hi></p>
            </div>
        </front>
        <body>
            <div>
                <head>Uvod</head>
                <p>Karl Marks je bio „poslednje čedo“ prosvetiteljstva i jedan od prvih filozofa
                    koji je pokušao da pruži sveobuhvatan pogled na svet. Iako nije bio tvorac
                    komunizma, bio je prvi koji je ovu ideju pokušao da postavi na kritičkim
                    osnovama i time je otme od apstraktnih sanjarenja njegovih prethodnika utopista.
                    On je u kolektivističkim oblicima društvene organizacije video savršene primere
                    za formiranje egalitarnog ljudskog društva u budućnosti. Njegova politička
                    vizija stavljala je, nasuprot većine drugih građanskih ideologija, ljudsku
                    zajednicu ispred pojedinca. Premda je njegovo životno delo bilo posvećeno
                    kritici građanskog društva, te svojinskim i proizvodnim odnosima u kojima je
                    dominirao kapital − a koje je nekoliko decenija kasnije Verner Zombart nazvao
                    zbirnim imenom kapitalizam − on je u svojim spisima ostavio fragmentarne podatke
                    o izgledu komunističkog društva. Marks se u razradi ideje zadržao na opštim
                    postavkama budućeg društva, ističući da će ono „neminovno“ morati da prođe kroz
                    dve faze u procesu kretanja ka komunizmu. Prema njegovom shvatanju prvu fazu
                    činilo je osvajanje vlasti od strane proletarijata kao revolucionarne klase i
                    uspostavljanje „diktature proletarijata“, odnosno države radničke klase. U
                    sledećoj etapi razvoja, koju je nazvao prva faza komunizma ili socijalizam,
                    trebalo je društvo pripremiti za ulazak u poslednju fazu ili komunizam, u kome
                    bi se ostvario njegov slogan iz Kritike gotskog programa (1875) „od svakog prema
                    sposobnostima, svakome prema potrebama“. Drugim rečima, u njegovim eshatološkim
                    razmišljanjima konačni cilj istorijskog razvoja bilo je društvo apsolutne
                    jednakosti. Tako zamišljena, kolektivistički ustrojena zajednica, bila je odraz
                    volje slobodno ujedinjenih pojedinaca, koji su prema Marksu, demokratski
                    organizovani, dogovorno planirali razvoj sopstvenog društva.<note place="foot"
                        xml:id="ftn2" n="1">Archie Brown, <hi rend="italic">The Rise and Fall of
                            Communism</hi> (New York: Harper Collins Publishers, 2009), 9−114. Scott
                        N. Arnold, »Marx, Central Planning, and Utopian Socialism,« <hi
                            rend="italic">Social Philosophy and Policy</hi>, Vol. 6, Issue 2 (1989):
                        160−99.</note></p>
                <p>Misao o planskoj organizaciji privrede postala je već za Marksovog života široko
                    prihvaćena među prvacima međunarodnog radničkog pokreta diljem Evrope. Potonje
                    generacije marksističkih mislilaca nisu napravile značajnije pomake u tom
                    pravcu, ali su promatranjem kapitalističke privrede zaključili da se jedino
                    putem planiranja mogu prevazići ciklične privredne krize, za šta je prema
                    njihovom mišljenju vinovnik bila tržišna „anarhija“. Planiranje je tako postalo
                    jedna od dve bazične komponente izgradnje socijalističke privrede, koja je
                    trebalo da ukloni sve nedostatke liberalnog kapitalističkog modela razvoja.<note
                        place="foot" xml:id="ftn3" n="2">Janos Kornai, <hi rend="italic">The
                            Socialst System, The Political Economy of Communism</hi> (Oxford: Oxford
                        University Press, 1992), 3−33.</note> Iako je načelno postala jedna od
                    temeljnih vrednosti socijalističke misli, do kraja 19. veka malo se odmaklo u
                    njenom teorijskom uobličavanju. Početkom 20. veka pojavili su se prvi
                    marksistički mislioci koji su dali određene poglede po pitanju ustrojstva
                    privrede u socijalizmu.<note place="foot" xml:id="ftn4" n="3">Tom Bottomore, <hi
                            rend="italic">The Socialist Economy, Theory and practice</hi>
                        (Worcester: The Guilford Press, 1990), 9−25.</note> Međutim, tek su Vladimir
                    Lenjin i njegovi saborci započeli ozbiljniji rad na stvaranju postavki planskog
                    rukovođenja privredom, a ti napori su intezivirani uoči Ruske revolucije u kojoj
                    su boljševici krnuli u proces osvajanja vlasti.<note place="foot" xml:id="ftn5"
                        n="4">Кири́лл Андре́евич Соловьёв, »В революциях и войнах. 1883−1920 гг.,«
                        u: <hi rend="italic">История Комунистической партии Советского Союза</hi>,
                        отв. редактор Александр Борисович Безбородов (Москва: РОССПЭН, 2013),
                        146−160.</note> Lenjin je u svojim radovima analizirao razvojne domete
                    kapitalizma u svetu i dao određene zaključke o tendencijama daljeg kretanja, ali
                    i ukazao na mogućnosti koje kapitalistička privreda u organizacionom smislu
                    pruža za izgradnju socijalizma.<note place="foot" xml:id="ftn6" n="5">Vladimir
                        Ilič Lenjin, <hi rend="italic">Imperijalizam kao poslednji stadij
                            kapitalizma</hi> (Beograd: Rad, 1960), 8−106.</note> Izbijanje
                    Oktobarske revolucije i građanski rat koji je usledio prisilili su Lenjina da
                    definitivno teorijski uobliči pitanje organizacije privrede. U potrazi za
                    rešenjem, on je u članku “O dečijem 'levičarstvu' i o malograđanštini” naglasio
                    značaj primera planske organizacije nemačke ratne privrede s jakim
                    intervencionizmom države u regulisanju proizvodnje i raspodele proizvoda.<note
                        place="foot" xml:id="ftn7" n="6">Vladimir Ilič Lenjin, <hi rend="italic"
                            >Izabrana dela (novembar 1917 – februar 1919)</hi>, <hi rend="italic"
                            >I–XVI</hi> (Beograd: Rad, 1960), XII/239–242</note> Posmatrajući
                    plansku organizaciju nemačke ratne privrede u kojoj je intervencionizam države u
                    regulisanju proizvodnje i raspodele proizvoda imao ključnu ulogu, Lenjin je
                    zaključio da je nemački ekonomski model, koji je nazvao “državni kapitalizam”,
                    najpodesni primer za izgradnju sovjetske privrede.<note place="foot"
                        xml:id="ftn8" n="7">Vladimir Ilič Lenjin, <hi rend="italic">Protiv
                            oportunizma i „ljevičarstva“</hi> (Sarajevo: Svjetlost, 1976),
                        75−83.</note>
                </p>
                <p>Dramatične okolnosti Revolucije i građanskog rata onemogućile su boljševike da u
                    delo sprovedu Lenjinove zamisli.<note place="foot" xml:id="ftn9" n="8">Edvard
                        Hallett Carr, <hi rend="italic">Ruska revolucija, Od Lenjina do Staljina
                            (1917–1929)</hi> (Zagreb: Globus, 1984), 41–45.</note> Teška materijalna
                    situacija odložila je neposrednu primenu principa koje je obnarodovala
                    Oktobarska revolucija. Na Desetom kongresu Partije (mart 1921. godine)
                    proklamovana je Nova ekonomska politika (NEP), koja je bila odgovor na ekonomske
                    potrese, glad i rastuće nezadovoljstvo koje je stvorio „ratni komunizam“.<note
                        place="foot" xml:id="ftn10" n="9">Robert William Davies, <hi rend="italic"
                            >Soviet Economic Development from Lenin to Khrushchev</hi> (Cambridge:
                        Cambridge University Press, 1998), 23–27. Виктор Петрович Данилов, »К
                        вопросу о понимании нэпа,« u: <hi rend="italic">НЭП: экономические,
                            политические и социокультурные аспекты</hi>, отв. редактор Александр
                        Спартакович Сенявский (Москва: РОССПЭН, 2006), 26−32.</note> U periodu NEP-a
                    sovjetska država je modifikovala privredni sistem, dozvolivši „oslobađanje“
                    tržišnog mehanizma i sprovođenje izvesne decentralizacije u rukovođenju
                    privredom. Okretanjem tržišnim principima Partija je htela da stabilizuje
                    rublju, podstakne proizvođače da povećaju proizvodnju, obezbedi nesmetan promet
                    robe i osigura socijalni mir na selu ukidanjem rekvizicija.<note place="foot"
                        xml:id="ftn11" n="10">Robert William Davies, »Changing Economic Systems: an
                        Overview, « u: <hi rend="italic">The Economic Transformation of the Soviet
                            Union, 1913–1945</hi>, ur. Mark Harrison, Stephen G. Wheatcroft in
                        Robert W. Davies (Cambridge: Cambridge University Press 1994), 8, 9. </note>
                    Lenjin je NEP smatrao “strategijskim odstupanjem” pred opasnošću potpunog
                    ekonomskog sloma, ali ne i odricanjem od izgradnje socijalističkog društva i
                    planske ekonomije. U levom krilu Partije razrađivala se već tada nova ideja<note
                        place="foot" xml:id="ftn12" n="11">Ivan T. Berend, <hi rend="italic"
                            >Ekonomska istorija Evrope u XX veku, Ekonomski modeli od laisses-faire
                            do globalizacije</hi> (Beograd, Arhipelag, 2009), 165.</note> među
                    protivnicima NEP-a okupljena oko Lava Trockog, koja je, pozivajući se na
                    ideološka načela, iznela novu koncepciju privrednog razvoja.<note place="foot"
                        xml:id="ftn13" n="12">Boris Brutzkus, <hi rend="italic">Economic Planning in
                            Soviet Russia</hi> (London and New York: Routledge, 2000), 112, 113.
                        Richard B. Day, <hi rend="italic">Leon Trotsky and the Politics of Economic
                            Isolation</hi> (Cambridge: Cambridge University Press, 1973), 81,
                        82.</note> Zagovarajući politiku industrijskog protekcionizma, Trocki je u
                    centar svoje ekonomske teorije postavio tezu o planskoj ekonomiji, smatrajući da
                    će jedino tim putem SSSR uspeti da suzbije negativne uticaje NEP-a na izgradnju
                    socijalističkog sektora privrede. Izgradnji teške industrije, prema njihovom
                    mišljenju, nije smelo ništa da stane na put, jer je od njenog razvoja zavisila
                    budućnost zemlje. Planska ekonomija, kao jedna od polaznih osnova
                    industrijalizacije, bila bi mehanizam pomoću koga bi se ostvarila ova zamisao.
                    To je značilo konačan prekid s dotadašnjim ekonomskim kursom i ustupanje svih
                    ingerencija na polju ekonomije Gosplanu, centralnom planskom telu, koje je
                    krajem 1921. godine osnovano s idejom da koordiniše i kanališe razvoj celokupne
                        privrede.<note place="foot" xml:id="ftn14" n="13"> R. W. Davies, <hi
                            rend="italic">Soviet Economic Development from Lenin to Khrushchev</hi>,
                        33−35. R. B. Day, <hi rend="italic">Leon Trotsky and the Politics of
                            Economic Isolation</hi>, 71−74. Ekonomska platforma leve opozicije
                        bazirala se na teoriji o “prvobitnoj socijalističkoj akumulaciji”, koju je u
                        svojim teorijskim spisima razradio prvi ekonomista Leve opozicije, Jevgenije
                        Preobraženski. −, Dragutin V. Marsenić, <hi rend="italic">Odnosi akumulacije
                            i potrošnje u jugoslovenskoj privredi</hi> (Beograd, Naučna knjiga,
                        1969), 5. J. Preobraženski je ove metode uobličio sredinom dvadesetih godina
                        20. veka i potom ih 1926. godine objavio u svojoj ekonomskoj studiji “Nova
                        ekonomika”. Ova njegova teorija bila je kritički usmerena prema NEP-u, koji
                        je obnavljajući delimično slobodu tržišne utakmice, obnovio i delovanje
                        „zakona vrednosti“. Zbog oskudice kapitala koja je vladala u SSSR-u, osećao
                        se nedostatak sredstava za investicioni fond državne industrije, a bez
                        dodatnih sredstava nije bilo moguće ulagati u ekspanziju krupne industrije.
                        − R. B. Day, Leon Trotsky and the Politics of Economic Isolation, 81–87.
                    </note></p>
                <p>Sredinom 20-ih godina među boljševičkim vođama povele su se velike rasprave oko
                    strategije industrijalizacije.<note place="foot" xml:id="ftn15" n="14">R. W.
                        Davies, Changing Economic Systems: an Overview, 14. R. W. Davies, <hi
                            rend="italic">Soviet Economic Development from Lenin to Khrushchev</hi>,
                        34. U borbama koje su se odvijale pod kraj 1928. godine između Staljinove
                        struje i desne opozicije, rođen je sovjetski Prvi petogodišnji plan. Još od
                        1925. godine u Državnoj planskoj komisiji jasno su se uočavale dve
                        konfrontirane struje mišljenja. Na jednoj strani nalazila se tzv. genetička,
                        a na drugoj teleološka škola. Prvoj školi pripadali su uglavnom ekonomisti
                        koji nisu bili članovi Partije (L. Trocki i J. Preobraženski podržavali su
                        ovu školu mišljenja), dok su u drugu grupu spadali ekonomisti koji su bili
                        članovi Partije ili su bili bliski stavu službene linije (Staljin je bio
                        privržen ovoj struji). “Genetičari” su smatrali da se planski proračuni
                        moraju zasnivati na “objektivnim tendencijama” svojstvenim ekonomskoj
                        situaciji. “Teleolozi” su nasuprot njima tvrdili da je odlučujući faktor u
                        planiranju cilj koji se postavi i da ekonomska situacija treba da se
                        transformiše zajedno s političkim tendencijama. To je značilo da su
                        direktive, a ne predviđanja bile osnove plana. Plan time nije više bio
                        isključivo ekonomska aktivnost, već i političko pitanje par excellence. Ova
                        škola nastojala je da odbaci zakone tržišta i tvrdila je da se to može
                        učiniti političkom akcijom. Postavke teleološke škole mišljenja preovladale
                        su pri izradi Prvog petogodišnjeg plana zahvaljujući Staljinovoj podršci,
                        ali i ozbiljnoj ekonomskoj krizi koja je potresala SSSR tokom cele 1928.
                        godine. Podela na “genetičare” i “teleologe” bila je blisko povezana s
                        cepanjem ruske socijaldemokratije na boljševičku i menjševičku frakciju.
                        Osnova sukoba oko strategije izgradnje socijalizma bila je uzrok podela i
                        potom u centralnoj planskoj komisiji, kada je to pitanje još jednom
                        otvoreno. Tada je jedan od glavnih predstavnika genetičke škole bio bivši
                        menjševik V. G. Groman, dok je glavni zastupnik teleološke škole u Gosplanu
                        bio Staljinov bliski saradnik S. G. Strumlin. − Philip Boobbyer, <hi
                            rend="italic">The Stalin Era</hi> (London and New York: Routledge,
                        2000), 48.</note> Dok se opozicija trošila u međusobnim borbama na ovom
                    polju, Staljin je nizao pobede na gotovo svim ostalim poljima koja su tada
                    okupirala partijski život. Rezultati te borbe svedeni su na XV kongresu
                    (decembar 1927. godine), kada je doneta odluka o isključenju svih opozicionara.
                    Leva opozicija bila je slomljena, a vođe potisnute na marginu političkog života.
                    Usledio je obračun s desnom opozicijom u koji je Staljin ušao s novom parolom,
                    programom ubrzane industrijalizacije i kolektivizacije.<note place="foot"
                        xml:id="ftn16" n="15">Giuseppe Boffa, <hi rend="italic">Povijest Sovjetskog
                            Saveza, Od Revolucije do Drugog svjetskog rata, Lenjin I Staljin
                            (1917–1941)</hi>, <hi rend="italic">I–II</hi> (Opatija: Otokar
                        Keršovani, 1985), I/242–253 </note> Odlukom XVI partijske konferencije
                    (april 1929. godine) usvojena je maksimalna verzija petogodišnjeg plana. Plan je
                    postavljao izrazito visoke ciljeve razvoja zemlje, a tako prevelike ambicije
                    Staljin je branio mišljenjem da “nema tvrđave koju boljševici ne mogu osvojiti”.
                    Sve je bilo podređeno “ubrzanom tempu” industrijalizacije. Usledila je
                    eksproprijacija privatnog kapitala u vidu nacionalizacije, kao posledica
                    “velikog preloma” u sovjetskoj ekonomiji. Uz podržavljenje privatnih preduzeća,
                    trgovine i oduzimanja koncesija strancima počela je i kolektivizacija seljačkih
                    imanja. Država je u svojim rukama koncentrisala sve resurse zemlje, a to se
                    odvijalo pomoću masovne mobilizacije svih partijskih organizacija u zemlji.<note
                        place="foot" xml:id="ftn17" n="16">Alec Nove, <hi rend="italic">Stalinism
                            and After, The Road to Gorbachev</hi> (London and New York: Routledge,
                        1989), 28−29. Dimitrije Obolenski in Robert Oti, <hi rend="italic">Istorija
                            Rusije</hi> (Beograd: Klio, 2003), 374−83.</note> Administriranjem
                    “odozgo” putem direktiva Staljin je uz pomoć svojih saradnika počeo da komanduje
                    celokupnom ekonomijom, a odluke donete na sednicama Politbiroa CK SKP (b)-a,
                    obavezivale su sve članove Partije na brigu o ispunjenju zadataka zacrtanih
                        planom.<note place="foot" xml:id="ftn18" n="17">Джералд М. Истер, <hi
                            rend="italic">Советское государственное строительство, Система личных
                            связей и самоидентификация елиты Росии</hi> (Москва: РОССПЭН, 2010),
                        192−207.</note> Uloga ovih organa bila je velika, jer su ciljevi
                    perspektivnog petogodišnjeg plana često bili menjani ad hoc u skladu s odlukama
                    Politbiroa. Stoga je operativno planiranje u prvom periodu imalo ulogu da
                    političke odluke pretoči u kratkoročne ciljeve. Usled kompleksnosti tog posla, a
                    imajući u vidu da je država upravljala celokupnom privredom, neretko je dolazilo
                    do grešaka u proračunu prilikom izrade mesečnih i kvartalnih planova. Preveliko
                    uplitanje Partije u privredu, podsticano ambicijom da se u što kraćem vremenu
                    premaše zacrtani ciljevi plana, unosilo je “haos” u proces planiranja. S Drugim
                    petogodišnjim planom i iskustvo u sprovođenju plana bilo je veće, početne greške
                    su ispravljane, a situacija u rukovođenju privredom bila je stabilnija.<note
                        place="foot" xml:id="ftn19" n="18"> R. W. Davies, »Economic and Social
                        Policy in the USSR, 1917—41.,« u: <hi rend="italic">The Cambridge Economic
                            History of Europe, The Industrial Economies: the Development of Economic
                            and Social Policies</hi>, ur. Mathias Peter in Sidney Pollard, VIII
                        (Cambridge: Cambridge University Press, 1989), 984−1047.</note> Sovjetski
                    privredni sistem je bio prvi eksperiment te vrste na svetu, a za samo deset
                    godina od početka sprovođenja planiranja u privredi napravljeni su veliki
                    rezultati na polju ekonomskog razvoja. I pored određenih nedostataka, što je
                    inherentno svim ekonomskim sistemima, pobedom u ratu SSSR je demonstrirao moć
                    komandno-planske privrede.<note place="foot" xml:id="ftn20" n="19">Philip
                        Hanson, <hi rend="italic">The Rise and Fall of the Soviet Economy, An
                            Economic History of the USSR from 1945</hi> (New York: Routledge, 2014),
                        9−25.</note>
                </p>
            </div>
            <div>
                <head>Postanak i razvoj komandno-planske privrede u Jugoslaviji</head>
                <p>Jugoslovenski komunisti su u ideološkom zanosu isticali da je Jugoslavija prva
                    država posle SSSR-a koja je ostvarila sve uslove za prelazak na plansku
                        privredu.<note place="foot" xml:id="ftn21" n="20"> IAB, 2157−11, Uporedni
                        pregled našeg Petogodišnjeg plana sa sovjetskim pjatiljetkama i
                        čehoslovačkim dvogodišnjim privrednim planom (1947−1948), 17. 6.
                        1947.</note> Ugledanje na sovjetska iskustva usled nedostatka sopstvenih
                    bila su stalni pratilac diskusija unutar Partije i u tom pogledu u prvim
                    posleratnim danima nije bilo disonantnih tonova.<note place="foot"
                        xml:id="ftn22" n="21">IAB, 2821−8, Socijalistički privredni sistem, 7,
                        8.</note> Međutim, i pored težnje da se što više sovjetskih rešenja uvede u
                    privredu, postojala je svest da su osobenosti istorijskog razvoja i okolnosti u
                    kojima se nalazio SSSR bile dijametralno drugačije, pa se, shodno tome,
                    problematici planiranja pristupilo analizom realnih mogućnosti kojima je
                    Jugoslavija raspolagala. Krenulo se od promatranja opštih preduslova razvoja iz
                    kojih su postepeno definisane glavne smernice.<note place="foot" xml:id="ftn23"
                        n="22"> AJ, 507/XI−1/21, Mogućnost i zadaci planiranja u privredi
                        Jugoslavije, 1946. godina.</note> Ti preduslovi privrednog planiranja, iz
                    vizure jugoslovenskih komunista, stvoreni su korenitim promenama društvene i
                    privredne strukture posle osvajanja vlasti. Prvi uslov za prelazak na planiranje
                    stvoren je preuzimanjem vlasti od strane Komunističke partije Jugoslavije, čime
                    su osigurane komandne pozicije u ekonomiji i stvorena mogućnost da se usmeri
                    izgradnja privrede u pravcu koji odgovara potrebama celokupne države i društva.
                    Stoga je državni privredni plan postao osnovni element rukovođenja privredom.
                    Drugi osnovni uslov za planiranje stvoren je promenom u društvenoj i ekonomskoj
                    strukturi zemlje. Većina najvažnijih sektora privrede prešla je u državnu
                    svojinu, a od posebne važnosti bili su teška industrija, crna i obojena
                    metalurgija, rudarstvo, šume, saobraćaj, krupno bankarstvo i veletrgovina.
                    Državni sektor privrede postao je temelj ekonomskog razvoja zemlje i bazični
                    elementi planiranja i planskog rukovođenja bili su time osigurani.<note
                        place="foot" xml:id="ftn24" n="23">
                        <hi rend="italic">O petogodišnjem planu (članci i predavanja)</hi> (Beograd,
                        1947), 28. Dušan Bilandžić, <hi rend="italic">Kratak pregled razvitka
                            društveno-ekonomskih odnosa u SFRJ 1945−1965</hi> (Beograd: Centar za
                        ideološko-političko obrazovanje Radničkog univerziteta "Đuro Salaj", 1965),
                        3−9.</note></p>
                <p>Pod planskom privredom jugoslovenski komunisti su podrazumevali jedan celovit
                    plan povezane i harmonizovane sveprivredne delatnosti. Uopšte, to je bio
                    privredni sistem koji je u svom sklopu sadržao projekat, razradu i sprovođenje
                    jednog doslednog plana proizvodnje, kao i plana razvoja privrede u totalitetu.
                    Planska privreda trebalo je da obezbedi potpuni planski rad i razvoj,
                    isključenje „stihijanstva“ i svih liberalno-kapitalističkih uticaja svojstvenih
                    nepredvidivim mehanizmima tržišta. Takva privreda, prema shvatanju komunista,
                    polazi od spoznanja opšte povezanosti i uslovljenosti pojava u društvu, koja ne
                    rešava „probleme na parče“, već ih rešava celinski usmeravajući sve delatnosti i
                    sprovodeći „pojedine mere i zahteve onako kako logično proizilaze jedni iz
                    drugih“. Stoga, odvijanje plana moralo se „nužno kretati kako je unapred
                    određeno, bez haosa, bez neizvesnosti i što je najvažnije bez kriza.“ Jer, prema
                    shvatanju komunista, upravo je planska privreda bila to oružje koje je trebalo
                    da likvidira „katastrofalne“ krize koje je kapitalizam „neminovno“ produkovao.
                    Socijalistička država je korišćenjem mehanizama planiranja bila u poziciji da
                    ostvari potpuni pregled svih mogućnosti privrede i u „svojim rukama“ imala
                    totalnu vlast da tu proizvodnju planski i skladno razvija kroz obuhvat jednim
                    jedinstvenim planom svih segmenata produkcije.<note place="foot" xml:id="ftn25"
                        n="24">AJ, 11−5−19, Planska privreda i planiranje u industriji.</note></p>
                <p>Izgradnja privrede po uzoru na sovjetsku o kojoj su maštali jugoslovenski
                    privredni rukovodioci nije mogla biti izvršena bez stručne pomoći iz SSSR-a. S
                    tim u vezi vođeni su pregovori u Moskvi jeseni 1945. godine oko ustupanja
                    izvesnog broja stručnjaka Jugoslaviji, koji su imali zadatak da pomognu u
                    organizaciji komandno-planskog privrednog sistema. Molba jugoslovenske strane
                    rezultirala je sklapanjem sporazuma prema kome je dvadesetoro sovjetskih
                    specijalista trebalo da do kraja godine započne rad u jugoslovenskim ustanovama.
                    Upućeni stručni savetnici trebalo je da budu uposleni na odgovornim položajima u
                    centralnim ustanovama i krupnim preduzećima. Dogovoreno je da ugovori o radu
                    specijalista budu oročeni na godinu dana.<note place="foot" xml:id="ftn26"
                        n="25">AJ, 9−187, Sporazum između Vlade DFJ i Vlade SSSR-a o uslovima rada
                        sovjetskih specijalista poslatih u Jugoslaviju, 1945.</note> Sovjetski
                    savetnici su radi brže obuke jugoslovenskih kolega iz Moskve poneli veliki broj
                    naslova savremene sovjetske ekonomske literature koja je pokrivala sve segmente
                    planiranja u privredi.<note place="foot" xml:id="ftn27" n="26">AJ, 41−111−197,
                        Sovjetska ekonomska literatura; AJ, 41−112−198, Sovjetska ekonomska
                        literatura.</note> Dolazak sovjetskih privrednih savetnika krajem 1945.
                    godine ubrzao je rad na organizaciji institucija komandno-planske privrede.<note
                        place="foot" xml:id="ftn28" n="27"> DAMSPRS, 1945, PA, SSSR, f. 30, d. 7041,
                        Spisak sovjetskih građana koji se upućuju na rad u Jugoslaviju, 21. 11.
                        1945.</note></p>
                <p> Do maja 1946. godine organizaciona struktura Savezne planske komisije (dalje:
                    SPK) i ostalih planskih institucija postavljena je uz veliku pomoć prvenstveno
                    sovjetskog savetnika Ivana Evenka. Temelji komandno-planske privrede učvršćeni
                    su do leta iste godine i potom je usledilo njihovo jačanje po dubini. Najvažnija
                    institucija, Savezna planska komisija, bila je, i pored velikog oslonca na
                    sovjetske uzore organizovana u najvećem saglasju sa okolnostima u kojima se
                    nalazila jugoslovenska privreda. Krajem godine osigurane su pretpostavke
                    prelaska na potpuno planiranje i stečen je minimum neophodnih znanja za
                    donošenje opštedržavnog privrednog plana.<note place="foot" xml:id="ftn29"
                        n="28">AS, 29−1, Organizacija Planske kimisije Srbije, 7. 7. 1946.
                        Aleksandar Rakonjac, »Počeci privrednog planiranja U Jugoslaviji 1946.
                        godine – Ideje, organizacija i institucionalizacija,« <hi rend="italic"
                            >Tokovi istorije</hi>, 2 (2016): 151−76.</note> Tada je nacrt Prvog
                    petogodišnjeg plana već bio izrađen na bazi predratnih i tokom rata od strane
                    nemačkih stručnjaka prikupljenih saznanja o prirodnim bogatstvima zemlje. Nacrt
                    plana je uz male izmene završen već početkom 1947. godine i predviđao je
                    intezivnu izgradnju teške industrije. Maksimalistički postavljen u većini
                    segmenata, nacrt je postao finalna verzija teksta Prvog petogodišnjeg plana
                    industrijalizacije zemlje. Suštinski, Plan je predstavljao više „zauzimanje
                    pravca“ izgradnje na duži rok nego pitanje realno ostvarivo u petogodišnjem
                        roku.<note place="foot" xml:id="ftn30" n="29">AJ, 41−3−3, Zapisnik
                        konferencije načelnika Savezne planske komisije po problemima Petogodišnjeg
                        plana, 5. 1. 1947.</note>
                </p>
                <p>Organizacija Savezne planske komisije je početkom 1947. godine ušla u fazu prve
                    reorganizacije posle osnivanja. Prelazak velikog dela privrede u ruke države
                    posle nacionalizacije s kraja 1946. godine, usložnjavanje proizvodnih procesa
                    usled modernizacije produkcije i izrada opsežnog Prvog petogodišnjeg plana
                    industrijalizacije nametnuli su revidiranje određenih segmenata organizacije.
                    Početkom marta povele su se diskusije oko izmene organizacione strukture, jer je
                    postojala nedoumica oko dodatne podele posla unutar SPK i, s tim u vezi,
                    postavljanje još jednog potpredsednika zaduženog za opšta pitanja i
                        proporcije.<note place="foot" xml:id="ftn31" n="30"> AJ, 41−1−1, Predlog
                        organizacione šeme SPK, 3. 3. 1947.</note> Tom prilikom ocenjeno je da ne
                    postoji dovoljno razgraničenje po sektorima i da nije organizovana pravilna
                    saradnja odeljenja i sektora, te da je to glavni uzročnik otežanog rada ove
                    institucije. Tada je izrađena šema reorganizacije koja je bolje definisala
                    zaduženja odeljenja u okviru sektora, a organizacija je ostala da počiva na
                    četiri osnovna sektora kao što je to u početku bilo postavljeno.<note
                        place="foot" xml:id="ftn32" n="31">AJ, 41−1−1, Rad i problemi Savezne
                        planske komisije od 7. do 30. maja 1947.</note> Vođe sektora, u činu
                    potpredsednika, više nisu bili sovjetski savetnik Ivan Evenko i Bojan Kugler,
                    koji su imali ključnu ulogu u uspostavljanju institucija za planiranje. Na
                    njihovo mesto iz Savezne kontrolne komisije na čelo sektora za plan proporcija
                    doveden je Vlajko Begović, a za plan proizvodnje imenovan je povratnik sa
                    studija političke ekonomije u Moskvi, Dušan Čalić.<note place="foot"
                        xml:id="ftn33" n="32">AJ, 41−1−1, Šema organizacije Savezne planske
                        komisije, Jul 9. 1947. godine. IAB, 2821–1, Personalni dosije, Beogović
                        Vlajko.</note> Krajem 1947. godine načelnik ureda/kancelarije za
                    standardizaciju, inženjer Boris Prikril, stekao je rang potpredsednika SPK.<note
                        place="foot" xml:id="ftn34" n="33">AJ, 41−1−1, Sekretarijat podpredsednika
                        za plan proizvodnje, Rešenje o naknadi troškova za službena putovanja, 21.
                        10. 1947.</note></p>
                <figure>
                    <head><hi rend="bold">Slika 1:</hi> Reorganizacija Savezne planske komisije leta 1947. godine</head>
                    <graphic url="Slika1.jpg" height="600px"/>
                </figure>
                <p> Reorganizacija je pokrenula pitanje kadrovske popune zbog proširenih segmenata
                    planiranja. U sektoru plana proporcija bilo je uposleno 14, planu proizvodnje
                    21, planu investicija 13 i sektoru opšteg plana i evidencije radilo je 33
                    čoveka. Tada je projektovana potreba za zaposlenjem još 87 lica stručnih u
                    oblasti ekonomije, a rukovodioci SPK su smatrali da bi se 50% neophodnih kadrova
                    moglo naći među apsolventima viših i srednjih tehničkih i ekonomskih škola.<note
                        place="foot" xml:id="ftn35" n="34">AJ, 41−1−1, Potreba Savezne planske
                        komisije za kadrovima, 1947.</note> Jednoobraznost u organizaciji planskih
                    komisija republika nije mogla biti postignuta iz razloga privredne različitosti,
                    pa je svaka republika držeći se opštih smernica organizaciju prilagodila
                    sopstvenim potrebama. Privredna ministarstva savezne Vlade usaglasila su svoju
                    organizacionu strukturu sa Ministarstvom teške industrije posle reorganizacije
                    januara 1948. godine.<note place="foot" xml:id="ftn36" n="35">AJ, 41−1−1,
                        Organizacija planskih sektora ministarstava, 1948.</note> Razvoj planskih
                    organa na višem nivou uobličen je tokom 1947. godine, a u istom periodu urađeno
                    je mnogo na poslu formiranja planskih sektora u okviru nižih institucija za
                    planiranje i proizvodnih jedinica. Planski sektor najvećeg preduzeća industrije
                    obuće, kombinata gume i obuće „Bata“ iz Borova, koji je imao 4.920 radnika i
                    nameštenika, iako je osnovan proleća 1947. godine, formiran je tek maja sledeće
                    godine. Organizaciji ovog sektora nije bila posvećena dovoljna pažnja od strane
                    rukovodstva Kombinata. No, tokom 1948. godine preduzeća iz domena nadležnosti
                    Savezne Vlade najvećim delom su osposobila odeljenja za planiranje.<note
                        place="foot" xml:id="ftn37" n="36"> AJ, 10−73−75, Izveštaj o izvršenoj
                        kontroli preduzeća „Jugoslovenski kombinat gume i obuće Borovo“, 30. 4.
                        1948.</note>
                </p>
                <figure>
                    <head><hi rend="bold">Slika 2:</hi> Organizacija planskog sektora u preduzećima početkom 1948.
                        godine</head>
                    <graphic url="Slika2.jpg" height="600px"/>
                </figure>
                <p>Planirati u privredi početkom Prvog petogodišnjeg plana značilo je stvarati
                    odluke na osnovu zaključaka koji su se bazirali na naučno proverivim podacima.
                    Jednostavnije rečeno, iz komunističke vizure ove problematike to je značilo
                    naučno predviđati i usmeravati privredne tokove.<note place="foot"
                        xml:id="ftn38" n="37">AJ, 106−4−10, Definicija planiranja.</note> Stoga je
                    planiranje privrede predstavljalo „direktivno određivanje proizvodnih procesa
                    kao svrsishodne celine u svrhu racionalnog korišćenja i podizanja proizvodnih
                    snaga“ društva. Povezivanje pojedinih privrednih procesa u jedinstvenu celinu
                    bio je osnovni zadatak sektora proporcija, koji je on ostvarivao u vidu
                    direktiva i proporcija ostalim sektorima pre izrade planova, u toku izrade
                    planova i tokom sprovođenja planova. Pre izrade planova sektor proporcija je
                    davao direktive ostalim sektorima u vidu proporcija i kvota. Direktive koje je
                    izdavao bazirale su se na stanju proizvodnih mogućnosti do planiranog perioda i
                    direktiva Partije i Vlade koje su određivale perspektivu razvoja privrede.<note
                        place="foot" xml:id="ftn39" n="38">AJ, 41−4−4, Opšta razrada organizacione
                        šeme i postupka planiranja.</note> Zbog tako složenog posla je izrađena
                    metodologija planiranja pomoću koje je 1947. godine prvi put ostvaren proces
                    totalnog planiranja. Osloncem na sovjetske savetnike i literaturu jugoslovenski
                    planeri su savladali osnove metodologije planiranja kojom se izvršila analiza
                    svih pojedinačnih faktora proizvodnje. Odnosno, seciran je proizvodni proces
                    svakog pojedinačnog preduzeća, njegovih kapaciteta i stepena tehničke
                    razvijenosti, u cilju dolaska do zbira svih pojedinih pokazatelja plana.<note
                        place="foot" xml:id="ftn40" n="39">AJ, 836/III–3/1, Zapisnici i zaključci sa
                        konferencija i sastanaka Privrednog saveta Vlade FNRJ po raznim pitanjima iz
                        privrede, 20.12. 1947. – 18. 2. 1950.</note> Međutim, iako metodologija nije
                    bila razrađena do željenog nivoa, dovoljno se odmaklo kako bi se Prvi
                    petogodišnji plan izradio u predviđenom roku, a nedostaci su postepeno uklanjani
                    tokom narednih meseci.<note place="foot" xml:id="ftn41" n="40">AJ, 41−1−1, Rad i
                        problemi Savezne planske komisije, Metodologija planiranja i organizacija
                        Planske komisije.</note> Vremenom je usled transformacije jugoslovenske
                    privrede u pravcu stvaranja kompleksnijih oblika privredne organizacije dolazilo
                    do usložnjavanja metodologije planiranja, a uporedo sa time rasla su i znanja
                    jugoslovenskih planera na polju opšte matematike, kombinatorike, teorije
                    verovatnoće, statistike, finansijske matematike i političke ekonomije.<note
                        place="foot" xml:id="ftn42" n="41">AJ, 836/III–3/1, Zapisnici i zaključci sa
                        konferencija i sastanaka Privrednog saveta Vlade FNRJ po raznim pitanjima iz
                        privrede.</note>
                </p>
                <p>Leta 1947. godine je uobličena prva metodologija planiranja pošto su savladane
                    poteškoće oko usvajanja Zakona o Prvom petogodišnjem planu. Tok planiranja
                    kretao se kroz pet faza. U prvoj fazi SPK je vršila metodološku i materijalnu
                    pripremu za sastavljanje osnovnog plana. Metodološka priprema sastojala se u
                    utvrđivanju nomenklatura (za osnovne grupe, privredne grane itd.), sistema
                    opštih pokazatelja plana, toka osnovnog planiranja i sastavljanja obrazaca i
                    uputstava. Dok se, sa druge strane, materijalna priprema sadržala u utvrđivanju
                    verovatnog stanja i osnovnih proporcija privrede na kraju tekućeg planskog
                    perioda, analize uzroka verovatnog premašivanja, odnosno podbacivanja plana, kao
                    i analize mogućnosti privrede u narednom planskom periodu. U tom cilju SPK je
                    slala upitnike na teren sa uputstvima za njihovo ispunjavanje radi dobijanja
                    potrebnih podataka. Rezultati prve faze rada potom su se podnosili Vladi FNRJ na
                    razmatranje i odobrenje. Završetkom ovog postupka započinjala je druga faza u
                    kojoj je Vlada izdavala direktivu SPK da razradi osnovne orijentacione kvote za
                    savezne i republičke resore. Savezni i republički resori su to isto potom činili
                    prema svojim nižim organizacionim jedinicama, a ove prema preduzećima i
                    ustanovama pod njihovom ingerencijom. Sve se odvijalo prema principima „stroge“
                    vojničke subordinacije, u kojoj je vladala čvrsta hijerarhija nadležnosti i
                        poslova.<note place="foot" xml:id="ftn43" n="42">AJ, 41−1−1, Opšti principi
                        i tok planiranja, Tok osnovnog planiranja, 21. 6. 1947.</note></p>
                <p> Treću fazu karakterisao je revirzibilan proces, jer su preduzeća i ustanove
                    dostavljale višim planskim jedinicama svoje primedbe na dodeljene kvote sa
                    predlogom svog osnovnog plana uključujući i njegov finansijski plan, koji se
                    sastavljao na osnovu normiranih troškova. Više instance koordinirale su predloge
                    osnovnih planova koje su dobijale od nižih jedinica uzimajući u obzir njihove
                    opravdane primedbe, a potom sastavljale zajednički plan za sva preduzeća i
                    ustanove u svojoj nadležnosti i tako sastavljen osnovni plan dalje prosleđivale
                    nadležnom saveznom i savezno-republičkom resoru, odnosno republičkoj planskoj
                    komisiji. Republička ministarstva isporučivala su kopiju svojih planova
                    odgovarajućem saveznom ministarstvu, a ono je potom kopiju delova svojih planova
                    koji se odnose na teritoriju pojedine republike ustupalo planskoj komisiji te
                    federalne jedinice. Savezna ministarstva, republički resori i planske komsije
                    sastavljale su na analogan način osnovne planove za sva preduzeća i ustanove u
                    svojoj nadležnosti i te predloge planova potom dostavljale SPK.<note
                        place="foot" xml:id="ftn44" n="43">Ibidem. </note>
                </p>
                <p> Ulaskom u četvrtu fazu SPK je počinjala da koordinira osnovne planove narodnih
                    republika i saveznih ministarstava pomoću bilansne metode, uzimajući kod toga u
                    obzir opravdane primedbe, i sastavljala je definitivni predlog opštedržavnog
                    privrednog plana, koji je prema zakonu podnosila na odobrenje Vladi FNRJ. U
                    završnoj, petoj fazi, posle odobrenja od strane Vlade, savezna i republička
                    ministarstva, kao i republičke planske komisije razrađivale su osnovne kvote
                    koje su im planom dodeljene na niže organizacione jedinice globalno i za kraće
                    vremenske periode (mesečno, kvartalno, polugodišnje).<note place="foot"
                        xml:id="ftn45" n="44">Ibid.</note></p>
                <p>Metodologija planiranja pored opštih i organizacionih postavki predstavljala je
                    sistem međusobno povezanih planskih pokazatelja pomoću kojih je bilo moguće
                    izraditi razne ekonomsko-tehničke analize, praviti privredne bilanse, formirati
                    cene, iskazivati plan, omogućiti efikasnu evidenciju. Osnova i nosilac svih tih
                    pokazatelja bile su grupe proizvoda ili pojedinačni proizvodi – balansne grupe.
                    One su bile osnovni pokazatelji koje je trebalo u metodologiji planiranja
                    odrediti. Drugim rečima, osnovni zadatak metodologije bilo je pravilno
                    postavljanje balansnih grupa. S obzirom na značaj u planiranju, balansne grupe
                    su imale uglavnom stalnu formu. Osim njih, kao glavnih planskih pokazatelja,
                    određivali su se i vanredni pokazatelji. Ovi pokazatelji nisu imali stalni
                    karakter već su se formirali prema potrebi, odnosno prema konkretnoj privrednoj
                    problematici planskog perioda. Prema tome, balansne grupe su bile formirane tako
                    da su obezbeđivale izradu ekonomsko-tehničkih analiza, osnovnih privrednih
                    bilansa, formiranje cena, iskazivanje plana i mogućnost jednostavne evidencije.
                    Poslednji zadatak nove metodologije planiranja svodio se na određivanje
                    konkretnih pokazatelja za svaku balansnu grupu pomoću kojih je bila omogućena
                    izrada plana u svim njegovim fazama.<note place="foot" xml:id="ftn46" n="45">AJ,
                        129−2−5, Značaj pokazatelja u metodologiji planiranja.</note></p>
                <p>Opšti principi planiranja bili su način na koji je bio podeljen posao oko
                    obavljanja procesa planiranja. Prilikom planiranja pojedinih privrednih grana
                    bilo je potrebno sprovesti princip odvajanja osnovnog od operativnog planiranja,
                    kao i utvrđivanje njihovog međusobnog odnosa. Kod planiranja proizvodnje i
                    investicija osnovno planiranje je bilo planiranje koje se izvršavalo na temelju
                    osnovnih kvota za osnovne grupe proizvoda, a osnovne kvote su bile određene
                    veličine (količine) osnovnih grupa koje su se izračunavale u naturalnim, uslovno
                    naturalnim ili novčanim jedinicama. Osnovnu grupu proizvoda činili su oni
                    artikli, bez obzira na njihove specifikacije, koji su se proizvodili pomoću
                    srodnih operacija i kod kojih je za izradu jednakih količina artikala bila
                    neophodna slična količina istih sirovina, goriva, elektro-energije i radnog
                    vremena. Stoga je osnovno planiranje imalo za zadatak da omogući plansko
                    upravljanje privredom utvrđujući osnovne proporcije između pojedinih privrednih
                    grana i tempo njihovog razvitka na kvartalnom, polugodišnjem i godišnjem nivou.
                    Pored toga, njime su se ustanovljavali samo okviri u granicama kojih su
                    preduzeća mogla da sklapaju međusobne ugovore i sastavljaju svoje operativne
                    planove. Sa druge strane, operativno planiranje za razliku od osnovnog je bilo
                    planiranje pomoću koga su se utvrđivali svi detalji potrebni radi ostvarenja
                    zadataka postavljenih osnovnim planovima i obaveza primljenih na osnovu ugovora
                    između preduzeća. Shodno tome, operativno planiranje se vršilo samo u preduzeću
                    i to posle sastavljanja osnovnog plana za dotično preduzeće i sklapanja ugovora
                    sa drugim preduzećima. Operativni plan nije vremenski prelazio okvir od mesec
                    dana i njegov glavni zadatak bio je da u okviru osnovne proizvodne jedinice
                    realizuje postavke osnovnih planova do dnevnog nivoa.<note place="foot"
                        xml:id="ftn47" n="46">AJ, 41−1−1, Opšti principi i tok planiranja, Opšti
                        principi planiranja, 6. 6. 1947; ANBS, 1/III, d. 374, Osnovno i operativno
                        planiranje i evidencija u industriji, 1947.</note></p>
                <p>Ilustrativan primer primene jednog i drugog vida planiranja na širokom frontu duž
                    čitave privredne strukture bile su rekonstrukcije Prvog petogodišnjeg plana.
                    Usled osnivanja novih preduzeća Petoletka je doživljavala česte rekonstrukcije.
                    Jedna od takvih izvršena je sredinom 1948. godine, kada je posle savetovanja
                    predstavnika ministarstava lake industrije republika, Saveznog ministarstva lake
                    industrije i Savezne planske komisije doneta odluka da se pristupi zadatku
                    rekonstrukcije prvobitnog plana Petoletke za tu granu industrije. Tom prilikom
                    je utvrđen redosled izvršavanja donetih odluka. Prvo se krenulo u sprovođenje
                    rebalansa petogodišnjeg plana industrijske proizvodnje, a potom je usledilo
                    usklađivanje saveznog petogodišnjeg plana industrijske proizvodnje sa planovima
                    republika, koje su potom zadatke raspodelile nižim organima za planiranje i
                        fabrikama.<note place="foot" xml:id="ftn48" n="47">AJ, 41−140−263, Odluka o
                        rebalansu Petogodišnjeg plana sa savetovanja SPK, Ministarstva lake
                        industrije i ministarstava lake industrije republika, 20. 7.
                    1948.</note></p>
                <p> Osnovno planiranje obavljalo se po dvema linijama – po liniji planskih komisija
                    i po liniji ministarstava (resora). Savezna ministarstva obuhvatala su u svojim
                    planovima preduzeća i ustanove iz svoje nadležnosti, a ujedno su i davala
                    primedbe na planove određenih republičkih ministarstava. Republičke planske
                    komisije objedinjavale su u svojim planovima preduzeća i ustanove republičkog i
                    lokalnog značaja, a istovremeno su davale primedbe na planove saveznih
                    ministarstava koje su se odnosile na njihovu teritoriju. Koordinaciju između
                    republičkih planova i planova saveznih resora obavljala je SPK. Zbog pravilnog
                    funkcionisanja čitavog planskog mehanizma osnovno planiranje je moralo biti u
                    bazičnim crtama jednoobrazno. U tu svrhu sve planske komisije i resori su bili
                    dužni da traže saglasnost od SPK za sva važnija uputstva koja su slala nižim
                    organizacionim jedinicama.<note place="foot" xml:id="ftn49" n="48">AJ, 41−4−4,
                        Zapisnik sa konferencije održane 23. juna 1948. godine kod druga
                        potpredsednika Čalića.</note>
                </p>
                <p>Ovaj princip zajedničkog dogovaranja SPK i saveznih ministarstava privrede sa
                    predstavnicima privrednih resora republika došao je do punog izražaja prilikom
                    rada na izradi projekta Prvog petogodišnjeg plana. Međutim, već naredne 1948.
                    godine došlo je do neslaganja predstavnika Ministarstva industrije Srbije sa
                    kolegama iz SPK. Prilikom zajedničkog rada na usaglašavanju godišnjeg plana za
                    1948. godinu stručnjaci srpskog Ministarstva industrije su povučeni sa posla u
                    SPK zbog neslaganja sa predlogom da se Srbiji smanje i izbrišu potrebe za
                    obezbeđenje plana proizvodnje i kapitalne izgradnje. Stručnjaci su tako
                    postupili po naređenju ministra industrije Srbije Voje Leković, koji se protivio
                    umanjenju investicionih sredstava prethodno opredeljenih za Srbiju. Istovetno
                    neslaganje ubrzo su izneli privredni rukovodioci iz Bosne i Hercegovine.<note
                        place="foot" xml:id="ftn50" n="49">AJ, 41−1−1, Pitanje sudelovanja
                        stručnjaka iz Ministarstva industrije Srbije na izradi plana za 1948.
                        godinu. </note> U isto vreme je na liniji saveznih resora došlo do prvog
                    ozbiljnijeg sukoba između predsednika SPK Andrije Hebranga i ministra teške
                    industrije Franca Leskošeka zbog Hebrangovog plana da se postrojenja slovenačke
                    aluminijumske industrije iz Strnišča prenesu u Šibenik.<note place="foot"
                        xml:id="ftn51" n="50"> Vladimir Dedijer, <hi rend="italic">Novi prilozi za
                            biografiju Josipa Broza Tita</hi> (Beograd: Rad, 1984), 209.</note></p>
                <p>Početak sukoba sa Sovjetima i čistka jugoslovenskom rukovodstvu nelojalnih
                    elemenata odrazila se umnogome na institucije za planiranje.<note place="foot"
                        xml:id="ftn52" n="51">Dinko A. Tomasic, »The Problem of Unity of World
                        Communism,« Marquette University Slavic Institute Papers, No. 16 (1963):
                        1−7. Vladimir Bakarić, <hi rend="italic">Ekonomski i politički aspekt
                            socijalističkog samoupravljanja</hi> (Sarajevo: Svjetlost, 1975), 28−32.
                        Najdan Pašić in Kiro Hadži Vasilev, »Komunistička partija Jugoslavije u
                        borbi za izgradnju temelja socijalizma i za odbranu nezavisnosti Jugoslavije
                        (1945−1948),« u: <hi rend="italic">Pregled istorije Saveza komunista
                            Jugoslavije</hi>, urednik Rodoljub Čolaković (Beograd: Institut za
                        izučavanje radničkog pokreta, 1963), 423−63.</note> Uklanjanje A. Hebranga
                    sa čela SPK maja 1948. godine i dolazak Borisa Kidriča na to mesto nagovestili
                    su sprovođenje odlučnijih poteza na polju planiranja u privredi.<note
                        place="foot" xml:id="ftn53" n="52">AJ, 836/II−5−a−1/13, Obrazloženje
                        predsednika Vlade FNRJ Josipa Broza Tita o predlogu za razrešenje s dužnosti
                        ministra Vlade FNRJ Sretena Žujovića i Andrije Hebranga na sednici
                        prezidijuma narodne skupštine FNRJ, Beograd, 5. 5. 1948. </note> Kidrič je
                    objedinivši funkcije predsednika Privrednog saveta i SPK pokrenuo proces
                    disciplinovanja čitave privredne hijerarhije. To je, s obzirom da se zemlja
                    nalazila pod sve vidljivijim političkim i ekonomskim pritiskom sa Istoka, bio
                    logičan sled događaja. On je na objedinjenim konferencijama i kolegijumima
                    vrhovnih privrednih institucija isticao da je „vrlo opasna tendencija davanja
                    slobodnijeg režima republikama“ jer nije postojala „materijalna baza“ da im se
                    pruži veća samostalnost. Smatrao je da privredna organizacija bez obzira na
                    federalno ustrojstvo države mora u datim okolnostima ostati centralistička, ali
                    je podsticao republičke planske komisije da svojim predlozima pomognu da se
                    inicijativa odozgo pravilnije sprovodi.<note place="foot" xml:id="ftn54" n="53">
                        »Zapisnici Privrednog saveta Vlade FNRJ 1944−1953.,« I−IV, ur. Momčilo
                        Zečević in Bogdan Lekić (Beograd: Arhiv Jugoslavije, 1995),
                        II/200−201.</note>
                </p>
                <p> Sve obimniji posao planiranja početkom 1949. godine naterao je B. Kidriča i
                    njegove saradnike da razmisle o potencijalnoj ravnomernijoj preraspodeli posla i
                    odgovornosti unutar već tada hijerarhijski čvrsto organizovane strukture
                    planskih organa. SPK više nije bila u mogućnosti da istovremeno vrši veliki broj
                    funkcija, pa je Kidrič bio prinuđen da delegira odgovornost na niže instance.
                    Stanje je bilo takvo da su za operativno planiranje i izvršenje planova bila
                    zadužena ministarstva, generalne i glavne direkcije i planska odeljenja unutar
                    preduzeća. Godišnji planovi delili su se na tromesečne, mesečne i desetodnevne.
                    Tokom 1949. godine plan je obuhvatio oko 13.000 grupa proizvoda, a svako
                    preduzeće je bilo dužno da dostavi između 600 i 800 različitih izveštaja
                    godišnje svom pretpostavljenom organu. Preterani administrativni zahtevi
                    zatrpavali su centralne privredne institucije raznim dokumentima u toj meri da
                    je godišnji privredni plan koji je pohranjivan u arhivi SPK težio preko tonu.
                    Povremeni administrativni haos i upravljanje putem ukaza bili su često
                    neizvodljivi, pa su se preduzeća uglavnom držala opštih postavki plana i
                    ogromnim delom sprovođenje plana je prepušteno samoinicijativi rukovodilaca
                    fabrika. Rukovođenje privredom kao nekim „mamutskim“ preduzećem bilo je, jednom
                    rečju, neodrživo bez aktivnog učešća nižih spratova privredne strukture.<note
                        place="foot" xml:id="ftn55" n="54">Branko Horvat, <hi rend="italic"
                            >Privredni sistem i ekonomska politika Jugoslavije: problemi, teorije,
                            ostvarenja, propusti</hi> (Beograd: Institut ekonomskih nauka, 1970),
                        27. Ljubomir Madžar in Aleksandar Jovanović, <hi rend="italic">Osnovi
                            trorije razvoja i planiranja</hi> (Beograd: Savremena administracija,
                        1995), 176−79.</note>
                </p>
                <p>Tokom prve polovine 1949. godine B. Kidrič je razgranao veoma živu delatnost na
                    svim nivoima sa ciljem da se principi planiranja ukorene što dublje u privrednu
                    strukturu. Podstakao je rad velikog broja kratkih kurseva na kojima su
                    instruktori imali zadatak da buduće planere nižih planskih institucija u što
                    kraćem roku osposobe za poslove kompleksnijeg planiranja u 1950. godini.<note
                        place="foot" xml:id="ftn56" n="55">
                        <hi rend="italic">Zapisnici Privrednog saveta Vlade FNRJ 1944−1953.</hi>,
                        II/334−335.</note> Sve složeniji zahtevi planiranja naterali su SPK da od
                    leta 1949. godine započne sa prenosom dela obaveza na republičke planske
                    komisije i da intenzivira pripremu oblasnih i gradskih/sreskih planskih komisija
                    za preuzimanje većeg stepena odgovornosti.<note place="foot" xml:id="ftn57"
                        n="56">AJ, 41−4−4, Zapisnik savetovanja predsednika oblasnih, gradskih i
                        kotarskih planskih komisija održanog u subotu 11. VI 1949. godine u
                        prostorijama Planske komisije Narodne republike Hrvatske u Zagrebu.</note>
                </p>
            </div>
            <div>
                <head>Kraj komandno-planske privrede</head>
                <p> Rast privrede u procesu industrijalizacije zemlje proizvodio je sve složenije
                    oblike organizacije. Složen administrativni sistem koji je takav proces
                    iznedrio, počeo je vremenom da proizvodi dodatnu, često nepotrebnu
                        dokumentaciju.<note place="foot" xml:id="ftn58" n="57">IAB, 2821–8, Radnička
                        klasa, radnički saveti, 7−11.</note> Sa druge strane, raskid sa Sovjetima
                    doveo je do novog kursa državne politike koji je najavljen donošenjem Uputstva o
                    osnivanju i radu radničkih saveta državnih privrednih preduzeća 23. decembra
                    1949. godine, a definitivno potvrđen 27. juna 1950. godine usvajanjem Osnovnog
                    zakona o upravljanju državnim privrednim preduzećima i višim privrednim
                    udruženjima od strane radnih kolektiva.<note place="foot" xml:id="ftn59" n="58"
                        >AJ, 507/XI−1−80, O radničkim savjetima, 3. 11. 1952.</note> Ovim okretanjem
                    državnog kormila u suprotnom pravcu KPJ je zapravo krenula u potragu za
                    sopstvenim putem u socijalizam. To je praktično značilo odustajanje od
                    dotadašnjih sovjetskih ekonomskih principa, pokretanje procesa demokratizacije
                    države i društva, decentralizacije upravljanja i debirokratizacije državnog
                    aparata. Upravo se obračun sa nagomilanim birokratskim tendencijama odrazio
                    usled reorganizacije privrede na pojednostavljivanje svih segmenata
                        planiranja.<note place="foot" xml:id="ftn60" n="59">
                        <hi rend="italic">Zapisnici Privrednog saveta Vlade FNRJ 1944−1953.</hi>,
                        II/701.</note>
                </p>
                <p>Početak reorganizacije privrede proleća 1950. godine sudbinski se odrazio na rad
                    Savezne planske komisije. Na potrebu za novom reorganizacijom uticaj je imao
                    početak sveopšte preorijentacije privrede u pravcu radničkog
                        samoupravljanja.<note place="foot" xml:id="ftn61" n="60">SI AS 1522, š. 2,
                        Ekspoze o organizaciji državnega upravljanja našega gospodarstva, 5. 2.
                        1950.</note> Ukazala se potreba za uprošćavanjem i utvrđivanjem položaja
                    SPK-a u novonastalim okolnostima. Na prvom mestu trebalo je definisati odnos
                    prema savetima koji su se nalazili u procesu formiranja. U organizacionom
                    pogledu SPK je ostala da počiva na svega jednom sektoru proporcija, a u okviru
                    njega obrazovano je sledećih šest grupa ili odeljenja: 1. grupa za metodologiju
                    i organizaciju 2. grupa za društveni produkt i nacionalni dohodak 3. grupa za
                    produkciju, reprodukciju i usklađivanje materijalnog bilansa 4. grupa za
                    investicije u celini, njihovu raspodelu po granama i razmeštaj po teritoriji 5.
                    grupa za robne i kupovne fondove 6. grupa za radnu snagu i kadrove 7. grupa za
                    platni bilans i bilans spoljne trgovine. Ove grupe su razrađivale osnovne
                    proporcije zajedno sa savetima i republikama. Ukupan broj zaposlenih smanjen je
                    za pet puta i tada je na radu u ovoj instituciji ostalo svega 32 lica. Usvajanje
                    ove organizacije bilo je dosledno sprovođenje linije decentralizacije
                    rukovođenja privredom i likvidiranja tehnokratskih i administrativnih metoda u
                    radu. Tokom juna završena je reorganizacija i SPK je od tada bila zadužena da
                    postavlja osnovne proporcije plana u uskoj saradnji sa savetima, Upravom za
                    unapređenje proizvodnje i Upravom za evidenciju.<note place="foot"
                        xml:id="ftn62" n="61"> AJ, 41−1−1, Zapisnik sa sastanka Kolegijuma Savezne
                        planske komisije, održanog 19. maja 1950. godine u 9 časova.</note> Tada su
                    predsednici planskih komisija republika na osnovu ukaza Prezidijuma Narodne
                    skupštine od 31. maja postali članovi SPK.<note place="foot" xml:id="ftn63"
                        n="62">»Ukaz o sastavu Savezne planske komisije,« <hi rend="italic">Službeni
                            list FNRJ</hi>, 38/50.</note></p>
                <p>Tok planiranja bio je izmenjen u procesu sprovođenja privredne reorganizacije i
                    reforme planskih organa tokom 1950. godine.<note place="foot" xml:id="ftn64"
                        n="63">AJ, 40−5−10, Zapisnik sa sednice Privrednog saveta Vlade FNRJ,
                        održanog 7, 11 i 12. juna 1950. godine.</note> Prema novim principima SPK je
                    analizirala postojeće proporcije u planu za tekući period i razrađivala liniju
                    Vlade i Privrednog saveta o razvitku privrede u zemlji, te na osnovu toga
                    stvarala svoju koncepciju osnovnih proporcija za sledeći planski period, koje je
                    u vidu direktiva i opštih smernica za izradu plana davala republičkim planskim
                    komisijama za republičku i lokalnu, i saveznim savetima za saveznu privredu. Na
                    bazi postojećih proporcija u privredi i upoređivanja toga stanja sa opštim
                    direktivama SPK, republičke planske komisije i savezni saveti određivali su
                    nižim planskim organima opšte smernice za planiranje idućeg planskog perioda. Na
                    taj način išle su osnovne proporcije sve do preduzeća, ali ne kao izbilansiran
                    plan cifarski iskazan, već kao perspektiva i sugestija od strane višeg planskog
                    organa i u ovoj fazi nije postojala veza između republičkih i saveznih saveta po
                    planskoj liniji. Preduzeća su, primivši ovakve direktive, pristupala proučavanju
                    svojih proizvodnih mogućnosti, kao i potencijala obezbeđenja svoje proizvodnje
                    putem već postojećih privrednih veza, a potom su započinjala orijentaciono
                    ugovaranje za osiguranje proizvodnje. Posle ovoga, preduzeća su izrađivala plan
                    proizvodnje i raspodele, te ih prosleđivala republičkim direkcijama koje su ga
                    kao plan dostavljala svom savetu-proizvođaču, a kao debalans ostalim republičkim
                    savetima-proizvođačima. Dobijene planove proizvodnje i raspodele republički
                    saveti su upoređivali sa svojom koncepcijom plana stvorenom na osnovu direktiva
                    republičkih planskih komisija i u zajednici sa njima su izrađivali predlog plana
                    proizvodnje (sa izvesnim debalansom koji nije bilo moguće otkloniti unutar
                    republičkog plana) koji su kao plan dostavljali SPK, a kao debalans saveznim
                        savetima-proizvođačima.<note place="foot" xml:id="ftn65" n="64">AJ, 129−2−5,
                        Metodologija planiranja za 1952. godinu, Tok planiranja.</note></p>
                <p>Savezni saveti su na isti način dobijali predloge plana od saveznih preduzeća i
                    direkcija. U okviru grana koje su objedinjavali savezni saveti su razmatrali
                    mogućnost otklanjanja debalansa nastalih u planovima kako savezne, tako i
                    republičke privrede, i na bazi ovakve analize u zajednici sa SPK utvrđivale
                    definitivan plan proizvodnje i raspodele koji su razrađivale prema nižim
                    instancama. Republičke planske komisije su to obavljale za republičku i lokalnu,
                    a savezni saveti za saveznu proizvodnju. Ukoliko su predlozi plana bili
                    istovetni sa planom koji je odobrila SPK, postajali su definitivni planovi.
                    Potom su razrađene definitivne planove republički saveti dostavljali po liniji
                    grane saveznim savetima, koji su, imajući tako celokupan plan grane obezbeđivali
                    jedinstvenu evidenciju i izvršenje planova u granama koje objedinjuju. Dalje
                    izmene planova republičke planske komisije nisu mogle izvršavati bez pristanka
                    saveznog saveta u grani koju je on objedinjavao i na taj način se onemogućavalo
                    narušavanje osnovnih proporcija SPK.<note place="foot" xml:id="ftn66" n="65"
                        >Ibid.</note>
                </p>
                <p>Jedna od poslednjih poteza u kome je uzela učešće već u ovlašćenjima derogirana
                    SPK bio je predlog da se sprovođenje Prvog petogodišnjeg plana produži za jednu
                    godinu. Predlog „Zakona o produženju izvršenja Zakona o Petogodišnjem planu
                    razvitka narodne privrede FNRJ u godinama 1947−1951.“ usvojila su oba doma
                    Narodne skupštine i time je izvršenje Zakona o petogodišnjem planu razvitka
                    narodne privrede FNRJ produženo za jednu godinu. Vlada FNRJ je ovlašćena da
                    obezbedi sprovođenje ovog Zakona i preduzela je sve potrebne mere da se
                    preostali zadaci Petogodišnjeg plana ostvare do kraja 1952. godine, a Zakon je
                    stupio na snagu 1. januara 1951. godine.<note place="foot" xml:id="ftn67" n="66"
                        >Stenografske beleške Drugog redovnog zasedanja Saveznog veća i Veća naroda
                        (27−29. decembra 1950) (Beograd: Prezidijum Narodne skupštine FNRJ, 1951),
                        151.</note> Tokom marta 1951. godine izvedena je poslednja reorganizacija
                    ove institucije. Od tada je delokrug rada SPK spadala priprema, izrada i
                    podnošenje Saveznoj Vladi perspektivnih i tekućih opštedržavnih privrednih
                    planova, kao i staranje da se obezbedi pravilna razmera u razvitku pojedinih
                    privrednih grana. U odnosu prema planskim komisijama republika, SPK je imala
                    zadatak da razmatra njihove nacrte perspektivnih i tekućih planova i da ih
                    usklađuje sa opštedržavnim planom.<note place="foot" xml:id="ftn68" n="67">AJ,
                        41−1−1, Delokrug rada Savezne planske komisije posle reorganizacije privrede
                        1951. godine.</note> Na bazi dobijenih mišljenja i uputstava od Privrednog
                    saveta Vlade FNRJ, a u saradnji sa pojedinim saveznim savetima, ministarstvima i
                    komitetima izrađivala je prve proporcije godišnjeg plana i utvrđivala konačne
                    proporcije, a potom je utvrđivala kvote za proizvodnju, investicije, materijalne
                    bilanse, radnu snagu i standard po teritoriji i grani, to jest' po republikama i
                    savetima. Organizovala je istraživačku delatnost i brinula o unapređenju
                    ekonomskog i tehničkog znanja i iskustva. Pod njenim neposrednim rukovodstvom
                    nalazili su se Savezna uprava za unapređenje proizvodnje, Savezna uprava za
                    evidenciju, Savezni statistički ured, Savezni institut za građevinarstvo i
                    Institut za elektroveze.<note place="foot" xml:id="ftn69" n="68">AJ, 41−1−1,
                        Nadležnost Savezne planske komisije posle reorganizacije iz marta 1951.
                        godine.</note>
                </p>
                <p>Nastavkom reorganizacije privrede tokom proleća 1951. godine dodatno su
                    definisane nadležnosti SPK-a. Tada je dobila zadatak da razrađuje sa savetima i
                    planskim komisijama republika opštu liniju Vlade u pogledu razvitka privrede, na
                    bazi koje je izrađivala osnovne proporcije plana proizvodnje, raspodele,
                    investicija, robno-novčanog prometa, spoljne trgovine i društvenog produkta.
                    Ovako dobijene osnovne proporcije dalje je obrađivala po vrstama i granama
                    delatnosti i po teritorijama narodnih republika. Potom je usklađivala predloge
                    proporcija nižih planskih organa sa svojom koncepcijom plana i na taj način
                    dobijeni plan proporcija je podnosila Vladi FNRJ na odobrenje. Pošto bi Vlada
                    odobrila plan proporcija, SPK je razrađivala taj plan na kvote proizvodnje i
                    raspodele (uključujući i sve ostale planske elemente kao što su: radna snaga,
                    društveni produkt, uvoz, izvoz itd.) na savezne glavne proizvođače i republike,
                    po vrstama i granama delatnosti, opštim i specijalnim kategorijama namene.
                    Proverom i izvršenjem analize definitivnih planova saveznih glavnih proizvođača
                    i republika, usklađivala ih je sa opštedržavnim planom proporcija, i davala
                    saglasnost na predloge nižih planskih organa o eventualnim izmenama plana. Na
                    koncu, organizovala je i propisivala jedinstvene evidencije izvršenja planova
                    preko Savezne uprave za evidenciju.<note place="foot" xml:id="ftn70" n="69">AJ,
                        41−1−1, Nadležnost Savezne planske komisije posle reorganizacije privrede
                        1951. godine.</note>
                </p>
                <p>Promena paradigme početkom pedesetih bila je u oštroj suprotnosti sa dotadašnjim
                    državnim ustrojstvom privrede i administrativno-centralističkim pristupom
                    upravljanju koji je preuzet iz SSSR. Ukidanje starog svojinskog oblika prema
                    kome su se fabrike nalazile u državnom vlasništvu, njihov prelazak u društvenu
                    svojinu pod neposrednu upravu radnika i „otpuštanje zakona vrednosti da slobodno
                    deluje“, imali su suštinski uticaj na redefinisanje dotadašnjeg kursa na polju
                    planiranja u privredi.<note place="foot" xml:id="ftn71" n="70">AJ, 40−6−11,
                        Zapisnik sa konferencije druga predsednika Privrednog saveta Vlade FNRJ,
                        održane 30. marta 1951. godine.</note> Reformom sistema SPK je izgubila
                    ulogu koju je imala na početku postojanja. Rad po novim principima bio je „mrtvo
                    slovo na papiru“, a država je nepunih mesec dana od ove poslednje reorganizacije
                    odlučila da definitivno ukine Saveznu plansku komisiju. Nedugo potom, istu
                    sudbinu doživele su planske institucije na svim nivoima. Kompetencije svih
                    planskih komisija prešle su pod okrilje Privrednog saveta i novoosnovane Glavne
                    uprave za plan, koja je u novom poretku imala isključivo naučno-savetodavnu
                        ulogu.<note place="foot" xml:id="ftn72" n="71">AJ, 129−2−5, Razrada
                        metodologije planiranja, 1951. godina.</note> Ipak, kraj rukovođenja
                    privredom putem opsežnog makroekonomskog planiranja države nije značio prekid i
                    sa planiranjem razvoja kao metodom upravljanja. Planski sektori opstali su na
                    mikro nivou u preduzećima i oni su prelaskom na novi privredni sistem imali
                    značajnu ulogu u planiranju razvoja i rasta neposrednih proizvodnih jedinica.
                </p>
            </div>
        </body>
        <back>
            <div type="bibliography">
                <head>Izvori i literatura</head>
                <list>
                    <head>Arhivski izvori</head>
                    <item><list>
                            <head>AJ − Arhiv Jugoslavije:</head>
                            <item>AJ 9, Ministarstvo spoljne trgovine Vlade FNRJ. </item>
                            <item>AJ 10, Ministarstvo lake industrije Vlade FNRJ.</item>
                            <item>AJ 11, Ministarstvo elektroprivrede FNRJ.</item>
                            <item>AJ 40, Privredni savet Vlade FNRJ.</item>
                            <item>AJ 41, Savezna planska komisija.</item>
                            <item>AJ 106, Generalna direkcija crne metalurgije Vlade FNRJ.</item>
                            <item>AJ 129, Glavna uprava za plan.</item>
                            <item>AJ 140, Generalna direkcija savezne metalne industrije Vlade
                                FNRJ.</item>
                            <item>AJ 507/XI, Komunistička partija Jugoslavije, Komisija za privredu. </item>
                            <item>AJ 836, Kabinet maršala Jugoslavije. </item>
                        </list></item>
                    <item><list>
                            <head>ANBS − Arhiv Narodne banke Srbije:</head>
                            <item>ANBS 1/III<hi rend="bold">, </hi>Narodna banka FNRJ (1945–1963).
                            </item>
                        </list></item>
                    <item><list>
                            <head>AS − Arhiv Srbije:</head>
                            <item>AS 29, Planska komisija Narodne republike Srbije.</item>
                        </list></item>
                    <item><list>
                            <head>DAMSPRS − Diplomatski arhiv Ministarstva spoljnih poslova
                                Republike Srbije: </head>
                            <item>DAMSPRS, Politička arhiva.</item>
                        </list></item>
                    <item><list>
                            <head>IAB − Istorijski arhiv Beograda:</head>
                            <item>IAB 2157, Legat Blagoja Neškovića i Branislave Perović.</item>
                            <item>IAB 2821, Legat Vlajka Begović. </item>
                        </list></item>
                    <item><list>
                            <head>SI AS − Arhiv Republike Slovenije:</head>
                            <item>SI AS 1522<hi rend="bold">,</hi> Osebna zbirka, Boris
                                Kidrič.</item>
                        </list></item>
                </list>
                <listBibl>
                    <head>Literatura</head>
                    <bibl>Arnold, N. Scott. »Marx, Central Planning, and Utopian Socialism.« <hi
                            rend="italic">Social Philosophy and Policy</hi>. Vol. 6. Issue 2,
                        (1989): 160−99.</bibl>
                    <bibl>Bakarić, Vladimir. <hi rend="italic">Ekonomski i politički aspekt
                            socijalističkog samoupravljanja</hi>. Sarajevo: Svjetlost, 1975. </bibl>
                    <bibl>Berend, T. Ivan. <hi rend="italic">Ekonomska istorija Evrope u XX veku,
                            Ekonomski modeli od laisses-faire do globalizacije</hi>. Beograd:
                        Arhipelag, 2009.</bibl>
                    <bibl>Bilandžić, Dušan. <hi rend="italic">Kratak pregled razvitka
                            društveno-ekonomskih odnosa u SFRJ 1945−1965</hi>. Beograd: Centar za
                        ideološko-političko obrazovanje Radničkog univerziteta "Đuro Salaj", 1965. </bibl>
                    <bibl>Boffa, Giuseppe. <hi rend="italic">Povijest Sovjetskog Saveza, Od
                            Revolucije do Drugog svjetskog rata, Lenjin I Staljin (1917–1941)</hi>.
                        I–II. Opatija: Otokar Keršovani, 1985. </bibl>
                    <bibl>Boobbyer, Philip. <hi rend="italic">The Stalin Era</hi>. London and New
                        York: Routledge, 2000. </bibl>
                    <bibl>Bottomore, Tom. <hi rend="italic">The Socialist Economy, Theory and
                            practice</hi>. Worcester: The Guilford Press, 1990. </bibl>
                    <bibl>Brown, Archie. <hi rend="italic">The Rise and Fall of Communism</hi>. New
                        York: Harper Collins Publishers, 2009.</bibl>
                    <bibl>Brutzkus, Boris. <hi rend="italic">Economic Planning in Soviet
                        Russia</hi>. London and New York: Routledge, 2000.</bibl>
                    <bibl>Данилов, Виктор Петрович. »К вопросу о понимании нэпа.« U: <hi
                            rend="italic">НЭП: экономические, политические и социокультурные
                            аспекты</hi>. отв. редактор Александр Спартакович Сенявский. Москва:
                        РОССПЭН, 2006. </bibl>
                    <bibl>Davies, Robert William. »Changing Economic Systems: an Overview.« U: <hi
                            rend="italic">The Economic Transformation of the Soviet Union,
                            1913–1945</hi>. Ur. Harrison, Mark, Wheatcroft G. Stephen in Davies W.
                        Robert. Cambridge: Cambridge University Press, 1994. 1−23. </bibl>
                    <bibl>Davies, W. Robert. »Economic and Social Policy in the USSR, 1917—41.« U:
                            <hi rend="italic">The Cambridge Economic History of Europe, The
                            Industrial Economies: the Development of Economic and Social
                            Policies</hi>. Peter, Mathias in Sidney Pollard, 984−1047. Cambridge:
                        Cambridge University Press, 1989.</bibl>
                    <bibl>Davies, W. Robert. <hi rend="italic">Soviet Economic Development from
                            Lenin to Khrushchev</hi>. Cambridge: Cambridge University Press, 1998. </bibl>
                    <bibl>Day, B. Richard. <hi rend="italic">Leon Trotsky and the Politics of
                            Economic Isolation</hi>. Cambridge: Cambridge University Press, 1973. </bibl>
                    <bibl>Dedijer, Vladimir. <hi rend="italic">Novi prilozi za biografiju Josipa
                            Broza Tita</hi>. Beograd: Rad, 1984.</bibl>
                    <bibl>Hanson, Philip. <hi rend="italic">The Rise and Fall of the Soviet Economy,
                            An Economic History of the USSR from 1945</hi>. New York: Routledge,
                        2014.</bibl>
                    <bibl>Horvat, Branko. <hi rend="italic">Privredni sistem i ekonomska politika
                            Jugoslavije: problemi, teorije, ostvarenja, propusti</hi>. Beograd:
                        Institut ekonomskih nauka, 1970. </bibl>
                    <bibl>Истер, М. Джералд. <hi rend="italic">Советское государственное
                            строительство, Система личных связей и самоидентификация елиты
                            Росии</hi>. Москва: РОССПЭН, 2010.</bibl>
                    <bibl>Carr, H. Edvard. <hi rend="italic">Ruska revolucija, Od Lenjina do
                            Staljina (1917–1929)</hi>. Zagreb: Globus, 1984.</bibl>
                    <bibl>Janos Kornai. <hi rend="italic">The Socialst System, The Political Economy
                            of Communism</hi>. Oxford: Oxford University Press, 1992.</bibl>
                    <bibl>Lenjin, Ilič Vladimir. <hi rend="italic">Imperijalizam kao poslednji
                            stadij kapitalizma</hi>. Beograd: Rad, 1960. </bibl>
                    <bibl>Lenjin, Ilič Vladimir. <hi rend="italic">Izabrana dela (novembar 1917 –
                            februar 1919)</hi>. I–XVI. Beograd: Rad, 1960.</bibl>
                    <bibl>Lenjin, Ilič Vladimir. <hi rend="italic">Protiv oportunizma i
                            „ljevičarstva“</hi>. Sarajevo: Svjetlost, 1976.</bibl>
                    <bibl>Marsenić, V. Dragutin. <hi rend="italic">Odnosi akumulacije i potrošnje u
                            jugoslovenskoj privredi</hi>. Beograd, Naučna knjiga: 1969.</bibl>
                    <bibl>Madžar, Ljubomir in Aleksandar Jovanović. <hi rend="italic">Osnovi trorije
                            razvoja i planiranja</hi>. Beograd: Savremena administracija,
                        1995.</bibl>
                    <bibl>Nove, Alec. <hi rend="italic">Stalinism and After, The Road to
                            Gorbachev</hi>. London and New York: Routledge, 1989.</bibl>
                    <bibl>Obolenski, Dimitrije in Robert Oti. <hi rend="italic">Istorija
                        Rusije</hi>. Beograd: Klio, 2003.</bibl>
                    <bibl><hi rend="italic">O petogodišnjem planu (članci i predavanja)</hi>.
                        Beograd, 1947. </bibl>
                    <bibl>Pašić, Najdan in Kiro Hadži Vasilev. »Komunistička partija Jugoslavije u
                        borbi za izgradnju temelja socijalizma i za odbranu nezavisnosti Jugoslavije
                        (1945−1948).« U: <hi rend="italic">Pregled istorije Saveza komunista
                            Jugoslavije</hi>. urednik Čolaković, Rodoljub. Beograd: Institut za
                        izučavanje radničkog pokreta, 1963.</bibl>
                    <bibl>Rakonjac, Aleksandar. »Počeci privrednog planiranja U Jugoslaviji 1946.
                        godine – Ideje, organizacija i institucionalizacija.« <hi rend="italic"
                            >Tokovi istorije,</hi> 2 (2016): 151−76. </bibl>
                    <bibl>Соловьёв, Кири́лл Андре́евич. »В революциях и войнах. 1883−1920 гг.« U:
                            <hi rend="italic">История Комунистической партии Советского Союза</hi>.
                        отв. редактор Безбородов, Александр Борисович, 146−60. Москва: РОССПЭН,
                        2013.</bibl>
                    <bibl>Tomasic, A. Dinko. »The Problem of Unity of World Communism.« <hi
                            rend="italic">Marquette University Slavic Institute Papers,</hi> No. 16.
                        (1963): 1−31.</bibl>
                </listBibl>
                <listBibl>
                    <head>Objavljeni izvori</head>
                    <bibl>»Zapisnici Privrednog saveta Vlade FNRJ 1944−1953.« I−IV. Ur. Momčilo
                        Zečević in Bogdan Lekić. Beograd: Arhiv Jugoslavije, 1995.</bibl>
                    <bibl><hi rend="italic">Službeni list FNRJ</hi>. Beograd: Službeni list
                        Federativne Narodne Republike Jugoslavije (1945−1963). </bibl>
                    <bibl><hi rend="italic">Stenografske beleške Drugog redovnog zasedanja Saveznog
                            veća i Veća naroda (27−29. decembra 1950)</hi>. Beograd: Prezidijum
                        Narodne skupštine FNRJ, 1951.</bibl>
                </listBibl>
            </div>
            <div type="summary">
                <head>Aleksandar Rakonjac</head>
                <head>VZPON IN PADEC CENTRALNO-PLANSKEGA GOSPODARSTVA V JUGOSLAVIJI
                    (1947–1951)</head>
                <head>POVZETEK</head>
                <p>Po zgledu ZSSR je Jugoslavija po koncu druge svetovne vojne prevzela model
                    centralno-planskega gospodarstva, ki je predstavljal začetek celovite
                    preobrazbe jugoslovanskega gospodarstva in družbe v smeri socializma. Sovjetska
                    gospodarska politika in praktične metode so postale osnovno vodilo
                    jugoslovanskega vodstva. Prihod sovjetskih svetovalcev konec leta 1945 je
                    prispeval k jugoslovanskim prizadevanjem za razvoj institucij centralno-planskega gospodarstva, rezultat skupnega dela pa je bila ustanovitev osrednje
                    institucije za gospodarsko načrtovanje, Zvezne planske komisije, poleti 1946 pa
                    tudi planskih institucij v posameznih republikah. Na začetku leta 1947 so bile
                    planske institucije organizirane v okviru ministrstev in upravno-operativnih
                    vodstev, v podjetjih v pristojnosti zvezne vlade pa so bili ustanovljeni planski
                    sektorji. Zaradi nezadostnega poznavanja temeljnih vprašanj, povezanih s
                    planskim gospodarstvom, je zaposlovanje v teh institucijah potekalo počasi. Zato
                    si je država prizadevala, da bi na tečajih na podlagi sovjetske ekonomske
                    literature hitro usposobila dovolj osebja, potrebnega za nemoteno delovanje
                    novega gospodarskega sistema. Prvi petletni načrt industrializacije je bil
                    pripravljen v začetku leta 1947, dokončna različica pa je bila razglašena konec
                    aprila. V naslednjih petih letih izvajanja je bila sprejeta edinstvena
                    metodologija načrtovanja, ustanovljene so bile planske institucije na vseh
                    ravneh, osebje se je seznanilo z novimi metodami dela itd. Vendar pa sta spor s
                    Sovjeti in resolucija informbiroja junija 1948 postavila pod vprašaj nadaljnjo
                    uporabo sovjetskih gospodarskih rešitev, zato je bila konec leta 1949 sprejeta
                    dokončna odločitev o opustitvi prejšnje usmeritve. S prehodom na delavsko
                    samoupravljanje se je končalo centralno plansko gospodarstvo, ukinitev Zvezne
                    planske komisije pa je bila zadnja poteza makroekonomskega načrtovanja v
                    jugoslovanskem gospodarstvu.</p>
            </div>
        </back>
    </text>
</TEI>
