<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Blagovna znamka Ljubljanske banke</title>
                <author>
                    <name>
                        <forename>Marta</forename>
                        <surname>Rendla</surname>
                        <roleName>Dr.</roleName>
                        <roleName>znanstvena sodelavka</roleName>
                        <affiliation>Inštitut za novejšo zgodovino</affiliation>
                        <address>
                            <addrLine>Privoz 11</addrLine>
                            <addrLine>SI-1000 Ljubljana</addrLine>
                        </address>
                        <email>marta.rendla@inz.si</email>
                    </name>
                </author>
            </titleStmt>
            <editionStmt>
                <edition><date>2022-08-25</date></edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Privoz 11</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/3907</pubPlace>
                <date>2021</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">62</biblScope>
                <biblScope unit="issue">2</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <profileDesc>
            <langUsage>
                <language ident="sl"/>
                <language ident="en"/>
            </langUsage>
            <textClass>
                <keywords xml:lang="en">
                    <term>Ljubljanska banka</term>
                    <term>trademark</term>
                    <term>visual communication</term>
                    <term>banking</term>
                    <term>socialism</term>
                </keywords>
                <keywords xml:lang="sl">
                    <term>Ljubljanska banka</term>
                    <term>blagovna znamka</term>
                    <term>vizualna komunikacija</term>
                    <term>bančništvo</term>
                    <term>socializem</term>
                </keywords>
            </textClass>
        </profileDesc>
        <revisionDesc>
            <listChange>
                <change>
                    <date>2022-09-05T06:40:41Z</date>
                    <name>Mihael Ojsteršek</name>
                    <desc>Pretvorba iz DOCX v TEI, dodatno kodiranje</desc>
                </change>
            </listChange>
        </revisionDesc>
    </teiHeader>
    <text>
        <front>
            <docAuthor>Marta Rendla<note place="foot" xml:id="ftn1" n="*">
                    <hi rend="bold">Dr., asistentka z doktoratom, Inštitut za novejšo zgodovino,
                        Kongresni trg 1, SI-1000 Ljubljana, </hi><ref
                        target="mailto:marta.rendla@inz.si"><hi rend="bold"
                        >marta.rendla@inz.si</hi></ref></note></docAuthor>
            <docImprint>
                <idno type="cobissType">Cobiss tip: 1.01</idno>
                <idno type="DOI">https://doi.org/10.51663/pnz.62.2.08</idno>
            </docImprint>
            <div type="abstract">
                <head>IZVLEČEK</head>
                <p><hi rend="italic">Avtorica se v prispevku na podlagi arhivskega gradiva o
                        Ljubljanski banki, njenega istoimenskega internega glasila in referenčne
                        literature posveča predstavitvi izoblikovanja blagovne znamke osrednje
                        slovenske banke v obdobju socializma. Ljubljanska banka je bila prva v
                        jugoslovanskem prostoru, ki je v okviru tržnokomunikacijske strategije banke
                        na začetku 70. let blagovno znamko prepoznala kot pomemben instrument
                        trženja. V ta namen so zasnovali enotnost pojavljanja v javnosti, celostno
                        grafično podobo (CGP) − razpoznavni znak na vseh mogočih komunikacijskih
                        nosilcih, in celostno podobo bančnih objektov – hišni slog. Blagovno znamko,
                        ki jo je gradila tudi z vtisi pri splošni javnosti z izvajanjem in ponudbo
                        bančnih storitev, je prepoznala kot osnovno sredstvo za gradnjo ugleda in
                        kot pripomoček za uveljavljanje na trgu ter vzdrževanje lastne identitete in
                        celovitosti. Z njo se je začela predstavljati Ljubljanska banka in po njenem
                        preoblikovanju in reorganiziranju leta 1978 njen celotni sistem bank.
                        Celostna podoba banke se je v praksi uveljavila kot pomembna prvina
                        identitete celega sistema Ljubljanske banke.</hi></p>
                <p><hi rend="italic">Ključne besede: Ljubljanska banka, blagovna znamka, vizualna
                        komunikacija, bančništvo, socializem</hi></p>
            </div>
            <div type="abstract" xml:lang="en">
                <head>ABSTRACT </head>
                <head>THE LJUBLJANSKA BANKA TRADEMARK</head>
                <p><hi rend="italic">In the following paper, the author makes use of the archival
                        materials about the </hi>Ljubljanska banka<hi rend="italic">bank, its
                        eponymous internal newsletter, and the relevant literature to present the
                        development of this leading Slovenian bank’s trademark during the socialist
                        period.</hi> Ljubljanska banka <hi rend="italic">was the first bank in the
                        Yugoslav territory to recognise branding as an essential marketing
                        instrument and a part of its marketing and communication strategy in the
                        early 1970s. To this end, it developed a uniform public image or a corporate
                        identity – a distinctive logo used in all communication media, and a
                        corporate identity of its buildings – a house style. The bank recognised the
                        trademark, which was also developed through the general public perceptions
                        of the banking services it provided, as the primary means of building its
                        reputation, establishing itself in the market, and maintaining its identity
                        and integrity.</hi> Ljubljanska banka <hi rend="italic">started using the
                        trademark to present itself and, after the transformation and reorganisation
                        in 1978, the entire system of its banks. In practice, the bank’s corporate
                        design established itself as a vital element of the identity of the whole
                    </hi>Ljubljanska banka<hi rend="italic">system.</hi></p>
                <p><hi rend="italic">Keywords:</hi> Ljubljanska banka<hi rend="italic">, trademark,
                        visual communication, banking, socialism</hi></p>
            </div>
        </front>
        <body>
            <div>
                <head>Uvod</head>
                <p>Ker se je Ljubljanska banka kot prva banka v jugoslovanskem prostoru v okviru
                    tržnokomunikacijske strategije na začetku 70. let 20. stoletja začela zavedati
                    pomena blagovne znamke kot instrumenta trženja, je namen prispevka v razmerah
                    jugoslovanske različice socializma osvetliti nastanek oziroma zasnovo tako
                    vidnega kot nevidnega dela blagovne znamke te osrednje slovenske banke. Blagovno
                    znamko kot konkurenčno razločevalen vir prednosti in znak razlikovanja je namreč
                    prepoznala kot osnovno sredstvo za gradnjo ugleda in pripomoček za uveljavljanje
                    na trgu ter vzdrževanje lastne identitete in celovitosti. Ljubljanski banki je
                    navkljub omejitvam komunistične samoupravne družbe uspelo sprejeti koncept
                    trženja celoviteje od večine podjetij. Za komunistično samoupravno družbo je
                    namreč bilo značilno, da je kljub liberalizaciji v 60. letih do instrumentov
                    trženja kot prvin tržnega gospodarstva vseskozi ostala skeptična.</p>
                <p>Banka je na bančno dejavnost začela gledati kot na tisto panogo gospodarstva, pri
                    kateri so osebni odnosi do javnosti izredno pomembni. Da bi kar najbolje
                    dosegala svoje poslovne cilje in si pridobila čim širši krog strank, je
                    pionirsko začela uvajati marketinške strategije. Instrumente trženja je v
                    nasprotju z večino podjetij razvila v popolnejši meri. Pri oblikovanju svojih
                    storitev si je pomagala tudi z lastnimi tržnimi raziskavami, ki so pri večini
                    podjetij v socialistični Jugoslaviji umanjkale oziroma se niso razvile v polni
                    meri.</p>
                <p>Razvoj trženja oziroma tržnega komuniciranja se je v obdobju po drugi svetovni
                    vojni z orodji, kot sta oglaševanje in blagovna znamka, razvijalo v odvisnosti
                    od spreminjajočih se konceptov ekonomskega razvoja države ter vrednostnih in
                    kulturnih vzorcev družbe.</p>
                <p>Prispevek se osredotoča predvsem na predstavitev zasnove tako vidnega kot
                    nevidnega dela bančne identitete oziroma blagovne znamke − celostno grafično
                    podobo (CGP) in hišni slog. Oba, enotno podobo bančnih objektov in njihove
                    notranjščine ter CGP – znak na vseh mogočih komunikacijskih nosilcih, je
                    Ljubljanska banka zasnovala na začetku 70. let, po petnajstih letih obstoja in
                    dinamičnega razvoja. Blagovno znamko, ki se danes vse pogosteje nadomešča s
                    tržno znamko in jo večina avtorjev sodobne marketinške literature definira kot
                    pomembno neopredmeteno sredstvo, je banka začela graditi na prelomu 60. v 70.
                    leta, ko je trženje v tedanji jugoslovanski družbi bilo sprejeto kot nova
                    poslovna miselnost. Da bi z zasnovo celostne grafične podobe izrazila svojo
                    poslovno strategijo, se je banka zgledovala po angleških bankah, in sicer
                    tistih, ki so se takrat s programi celostnih podob odmikale od stare, ustaljene,
                    častitljive in monumentalne zunanje podobe k sodobnemu, sproščenemu in
                    dinamičnemu zunanjemu izrazu. Odločila se je slediti usmeritvam, zazrtim v
                    sodobno oblikovno govorico.</p>
                <p>Celostna grafična podoba oziroma znak, sestavljen iz znamke – simbola in logotipa
                    – značilnega črkovnega zapisa imena banke, je kot pomemben del identitete
                    blagovne znamke ostala v nespremenjeni podobi vse do leta 1997, ko je sestavni
                    del znaka – znamka oziroma simbol v obliki stiliziranih črk l in b – postal
                    sestavni del vidnega dela blagovne znamke novega bančnega subjekta, Nove
                    Ljubljanske banke. Uporaba sodobne oblikovne govorice s ponazarjanjem skrajne
                    racionalnosti, sistematičnosti, natančnosti, z enostavno oblikovanimi oziroma
                    stiliziranimi znaki kot sredstvi razpoznave se v razmerah vse večje obilice in
                    raznovrstnosti vidnih sporočil za aktualno kaže tudi v sodobnosti.</p>
                <p>V zgodnja 70. leta segajo tudi začetki, ko je s programom preurejanja poslovnih
                    prostorov Ljubljanska banka začela uresničevati t. i. nevidni del blagovne
                    znamke – hišni slog. Izgradnja stolpnice na današnjem Trgu republike v središču
                    Ljubljane, kamor je leta 1970 preselila ljubljansko osrednjo enoto in upravo,
                    pomeni zametke vzpostavljanja hišnega sloga. Postavila je prve normative
                    prostorskih dimenzij delovnih mest in v opremljanju ter gradnji bančnega
                    prostora. Na njihovi osnovi so kasneje pri projektiranju in prenovi bančnih
                    objektov stremeli k poenotenju funkcije in opreme bančnih prostorov. Z dosledno
                    uporabo poenotenih vizualnih oznak objektov in poslovnih prostorov so močno
                    poudarili identiteto bančnega prostora.</p>
            </div>
            <div>
                <head>Oglaševanje v socializmu: razvoj in pomen EPP, blagovne znamke in
                    trženja</head>
                <p>Trženje je v naš prostor začelo vstopati počasi, postopoma od 50. let 20.
                    stoletja z opuščanjem strogega centralno planskega modela vodenja gospodarstva
                    po sovjetskem vzoru. Po drugi svetovni vojni je v Jugoslaviji (Sloveniji) s
                    komunističnim prevzemom oblasti in uvedbo nove politične, družbene in
                    gospodarske ureditve prišlo do korenite družbene, gospodarske in kulturne
                    preobrazbe. V ospredje je prišla socialistična ideologija, ki je interes
                    skupnosti postavila nad interese posameznika. Z uvedbo sovjetskega tipa
                    socializma je nastopil tudi čas novih vrednot. Socialistična ideologija je
                    načela tržnega gospodarstva, kot so zasebna lastnina, dobiček, konkurenca,
                    izrinila iz gospodarskega življenja, saj ni priznavala ne individualizma ne
                    podjetništva oziroma pridobitništva ter drugačnosti in pestrosti gospodarskih in
                    socialnih organizacijskih oblik.<note place="foot" xml:id="ftn2" n="1">Žarko
                        Lazarević, »Blagovne znamke v ritmih časa,« v: <hi rend="italic">Cockta:
                            Pijača naše in vaše mladosti. O dediščini slovenskih blagovnih znamk,
                        </hi>ur. Adela Ramovš (Ljubljana: Slovenski etnografski muzej, 2010), 21,
                        22.</note></p>
                <p>Propaganda, oglaševalske prakse in trženje so kot simboli kapitalizma in
                    razslojene družbe v komunistični Jugoslaviji še zlasti v prvem povojnem obdobju
                    imeli negativno konotacijo. Do oglaševalskih praks, torej tudi do oglaševanja
                    blagovnih znamk kot najopaznejše vrste oglaševanja in trženja, je socialistična
                    ideologija gojila skepticizem in jih zavračala.<note place="foot" xml:id="ftn3"
                        n="2">Matej Šmalc, »Slovensko časopisje v času in prostoru: primerjalna
                        analiza vsebine tiskanih oglasov v letih 1935, 1965 in 1995,« diplomsko
                        delo (Univerza v Ljubljani: Fakulteta za družbene vede, 2003).</note> K
                    egalitarizmu in homogeni družbi stremeča socialistična ideologija je razvoj
                    oglaševanja in trženja omejevala, saj je odklanjala pragmatične kapitalistične
                    prakse vsakdanjega življenja. Blagovna znamka, katere primarna funkcija je
                    diferenciacija znotraj družbe in velja za konkurenčno razločevalen vir
                    prednosti, je bila v neskladju s socialističnimi ideali. V razmerah
                    administrativno urejenega in centralistično vodenega planskega gospodarstva je
                    trženje s svojimi orodji veljalo za nenaraven, nepotreben in nesmiseln
                    element.</p>
                <p>Po obdobju sledenja sovjetskemu modelu so se na začetku 50. let novi oblastniki
                    odločili za svojo različico socializma – samoupravljanje. Z njim so v
                    gospodarsko življenje komunistične gospodarske ureditve postopoma začeli uvajati
                    tržne elemente. Posledično je na vseh pomembnejših področjih gospodarskega
                    življenja prihajalo do decentralizacije in bolj sproščenega delovanja.
                    Gospodarska politika se je po obnovi in pospešeni industrializaciji, usmerjeni
                    predvsem v t. i. bazično, težko industrijo, sredi 50. let odločila za skladnejši
                    gospodarski razvoj in za razvoj tudi tistih panog, ki vplivajo na dvig
                    življenjske ravni prebivalstva. V okviru industrializacije je večji poudarek
                    začela dajati predelovalni industriji, gradnji stanovanj, razvoju storitvenih
                    dejavnosti, trgovini, turizmu ipd.</p>
                <p>Hkrati s komunistično modernizacijo, industrializacijo in urbanizacijo se je iz
                    ruralne v industrijsko preobrazila tudi slovenska družba. S skoraj ničelno
                    stopnjo brezposelnosti in naraščajočimi osebnimi dohodki se je izboljšala
                    materialna osnova prebivalstva. Z večanjem njegove kupne moči pa se je večala
                    tudi raven povpraševanja po dobrinah hitre in trajne porabe. Vzniknila in kmalu
                    tudi razmahnila se je socialistična potrošniška družba po zahodnem vzoru.</p>
                <p>Gospodarske reforme, začete že v 50. letih ter nadgrajene reforme v 60. letih
                    (mala gospodarska reforma iz leta 1961 in velika iz leta 1965), so privedle do
                    dinamičnega razvoja vseh področij družbenega in gospodarskega življenja.
                    Jugoslovanska politika je namreč s postopnim omejevanjem administrativnih
                    ukrepov in vmešavanja države v gospodarstvo vodenje in usmerjanje gospodarstva
                    pripustila svobodnejše delovanje tržnih zakonitosti ter se odprla Zahodu.
                    Liberalizacija je omogočila in spodbudila razvoj oglaševanja, oglaševalskih
                    praks in trženja. K razvoju trženja in oglaševalske stroke so prispevali tudi
                    mediji, tako tradicionalni (tiskani) kot novi (radio in televizija).</p>
                <p>Za razvoj tržnega komuniciranja je bila pomembna zlasti reforma iz leta 1965, ki
                    je podjetjem dodelila status samostojnih organizacij. To je pomenilo, da so
                    dobila možnost samostojnejšega upravljanja in nastopanja na trgu. Z drugimi
                    besedami je to pomenilo, da so postala odgovorna za lasten uspeh. Odgovornost
                    podjetij za lasten uspeh so z notranjega trga razširili tudi na
                    zunanjetrgovinsko menjavo, saj so kot temeljno družbeno izhodišče želeli vnesti
                    merilo stroškovne učinkovitosti. V gospodarski mehanizem so vgrajevali načela
                    svetovnih cen in državo vključili v mednarodno delitev dela (vključitev v
                    organizacijo GATT – General Agreement on Tariffs and Trade leta 1966).<note
                        place="foot" xml:id="ftn4" n="3">Lazarević, »Blagovne znamke v ritmih časa,«
                        17.</note> Jugoslavija (in z njo Slovenija) je leta 1968 sprejela tudi prvi
                    zakon o tujih vlaganjih, kar je pomenilo, da je država postala odprta za tuje
                    investicije. Z liberalizacijo gospodarstva je naraslo število domačih in s
                    sproščenim uvozom tudi tujih blagovnih znamk. Podjetja so se znašla na precej
                    svobodnem trgu ponudbe in povpraševanja. S prihodom tujih podjetij, izdelkov in
                    blagovnih znamk so se pojavile tudi težave v distribuciji proizvodov, zato se je
                    začela prepoznavati potreba po trženju in novih načinih promoviranja produktov.
                    Še zlasti so se tega zavedala izvozno usmerjena podjetja, ki so vedela, da je na
                    tujih trgih v pogojih konkurence treba izstopati. Z večjo decentralizacijo
                    proizvodnih odločitev in večjim vplivom tržnih sil pri prodaji blaga in storitev
                    je bila blagovna znamka tako v 60. letih prepoznana kot pomemben instrument
                        trženja.<note place="foot" xml:id="ftn5" n="4">Vida Sándor<hi rend="italic"
                            >, Das Warenzeichen in der Wirtschaft der sozialistischen Länder.</hi>
                        (Köln [etc.]: C. Heymanns, 1987).</note> Na trgu blaga, predvsem izdelkov
                    široke potrošnje oziroma vsakdanje rabe, izdelkov tekstilne, obutvene, živilsko
                    predelovalne industrije, se je pojavila konkurenca in podjetja so morala
                    pridobiti potrošnika za svoje izdelke.<note place="foot" xml:id="ftn6" n="5"
                        >Maja Živanović, »Razvoj marketinga in oglaševanja v Socialistični Republiki
                        Sloveniji v 60., 70. in 80. letih,« diplomsko delo (Univerza v Ljubljani: Fakulteta za družbene vede,
                        2015).</note>
                </p>
                <p>Omejevanje razvoja in vzpona oglaševalskih praks ter marketinških aktivnosti se
                    je z naraščajočo gospodarsko rastjo začelo opuščati. Institut blagovnih znamk,
                    ki ga je jugoslovanska gospodarska ureditev sprva povsem zapostavljala in pobudo
                    na tem področju prepuščala podjetjem, je oblast konec leta 1961 zakonodajno
                    uredila z Zakonom o blagovnih in storitvenih znamkah. S tem temeljnim predpisom
                    o blagovnih znamkah je prišlo do ureditve nekaj najsplošnejših in najnačelnejših
                    zadev na sistemskem področju.<note place="foot" xml:id="ftn7" n="6">Povzeto po
                        Aleksander Lorenčič in Jože Prinčič, <hi rend="italic">Slovenska industrija
                            od nastanka do danes</hi> (Ljubljana: Inštitut za novejšo zgodovino,
                        2018), 53, 54.</note>
                </p>
                <p>Blagovne znamke, ki so danes pravno priznane kot vrsta intelektualne lastnine, so
                    z večjo veljavo tržnih odnosov v 60. letih torej dobile potreben pospešek.
                    Sprejeta je bila tudi zakonodaja, ki je urejala to področje. Že omenjeni Zakon o
                    blagovnih in storitvenih znamkah iz leta 1961 je uvedel tri vrste znamk:
                    blagovno, storitveno in kolektivno. Vse vrste znamk so bile opredeljene kot znak
                    razlikovanja. Blagovna in storitvena znamka sta bili opredeljeni kot znaka,
                    uporabljena v gospodarskem prometu zato, da bi se blago oziroma storitev ene
                    gospodarske organizacije ločilo od iste ali podobne vrste blaga oziroma storitve
                    druge organizacije. Kolektivna znamka pa se je nanašala na proizvod oziroma na
                    organizacijo, katere člani so bili med seboj povezani s skupnimi poslovnimi
                    interesi in so zato hoteli zavarovati svoje interese.</p>
                <p>Zakon je vseboval tudi določila glede vprašanj varstva oziroma priznanja
                    individualne pravice do uporabe blagovne znamke. Skladno z zakonom se je kot
                    znamka za ločevanje blaga v gospodarskem prometu lahko zavaroval vsak znak v
                    obliki slike, izraza, vinjete, napisa, šifre itd. Kdor je imel ob prijavi znamke
                    ime, firmo ali naslov, istoveten z zavarovano znamko, je lahko izpodbijal
                    pravico uporabe take znamke za isto ali podobno vrsto blaga. Upravičenec te
                    znamke je imel po tem zakonu izključno pravico, da jo uporablja v gospodarskem
                    prometu na svojem blagu in tudi pri oglaševanju in drugih dejavnostih, povezanih
                    z blagovnim prometom. Ob tem pa pravica do znamke ni izključevala pravice drugih
                    podjetij, da uporabljajo v gospodarskem prometu enak ali podoben znak za
                    zaznamovanje blaga druge vrste. Po tem zakonu je smelo domače podjetje zahtevati
                    varstvo določenega znaka kot svoje znamke v tujini šele po vložitvi prijave za
                    njegovo zavarovanje v določeni državi. Podjetja iz tujine so bila pri priznanju
                    pravice do znamke in njenega varstva izenačena z domačimi podjetji, če je ta
                    pravica temeljila na mednarodnih pogodbah in konvencijah ali na načelu
                    vzajemnosti. Uporaba znamke tudi ni bila obvezna, se je pa pravica do znamke
                    pridobila z vpisom v register zavarovalnih znamk, ki ga je vodila Uprava za
                    patente. V kasnejši zakonodaji so blagovne znamke obravnavali s pravnega vidika,
                    to je potreb po njihovi registraciji in zaščiti, pa tudi po ločevanju in
                    individualizaciji blaga ter pridobivanju zaupanja kupcev.<note place="foot"
                        xml:id="ftn8" n="7">Ibidem.</note>
                </p>
                <p>Z veliko reformo političnega in gospodarskega sistema v 60. letih so se v
                    Jugoslaviji s postopnim dopuščanjem oglaševalskih vsebin začeli kazati prvi
                    nagibi ekonomske propagande k razumevanju potrošnika. Začel se je razcvet
                    marketinškega raziskovanja in razvoj marketinških strategij. Oglaševanje se je
                    znotraj okvira vrednot jugoslovanske socialistične družbe zgledovalo po zahodnih
                    modelih. Socialistični koncept ekonomske propagande (EPP) kot oblika takratnega
                    oglaševanja se je približeval kapitalističnemu modelu oglaševanja, a je od njega
                    odstopal. EPP je dopuščal le informiranje glede uporabne vrednosti, koristnosti
                    in nujnosti dobrin.</p>
                <p>Oglaševalske prakse so bile sprva predvsem informativne narave. Imele so funkcijo
                    identifikacije produkta. Medtem ko je bilo oglaševanje na Zahodu videno kot
                    mehanizem, ki v potrošnikih poraja želje in jih vodi v uresničevanje sanj.
                    Reformna 60. leta so privedla do tega, da je tudi oblast začela priznavati
                    povečano legitimnost do tedaj zapostavljeni marketinški dejavnosti. Oglaševanje
                    je kot eno od orodij tržnega komuniciranja prve korake v socialistični
                    Jugoslaviji naredilo na začetku 50. let na Hrvaškem, ko so se pojavili
                    propagandna sporočila s komercialnimi elementi in prve strokovne
                        publikacije.<note place="foot" xml:id="ftn9" n="8"> Živanović<hi
                            rend="italic">, </hi>»Razvoj marketinga in oglaševanja,« 12.</note> Prva
                    oglaševalska agencija, Ozeha, pa je bila ustanovljena že prej, leta 1945. V
                    letih delovanja (1945−1995) je postala najslavnejša hrvaška in največja
                    jugoslovanska oglaševalska agencija.<note place="foot" xml:id="ftn10" n="9"
                        >Tribute to Ozeha advertising agency 1945−1995 in 2022|advertising …
                            pinterest.com<hi rend="italic">,</hi> pridobljeno 13. 4. 2022, <ref
                            target="https://www.pinterest.com/brandheadteach/tribute-to-ozeha-advertising-agency-1945-1995/"
                            >https://www.pinterest.com/brandheadteach/tribute-to-ozeha-advertising-agency-1945-1995/</ref>.</note>
                    Premik v razvoju marketinške misli in teorije pa se je zgodil z veliko
                    gospodarsko reformo, po kateri je prišlo do profesionalizacije stroke in z njo
                    povezanih poklicev. Na Zagrebški delavski univerzi je zaživel prvi študijski
                    program za ekonomsko propagando.<note place="foot" xml:id="ftn11" n="10">Vanja
                        Žižmond, »Blagovne znamke v obdobju socialistične Jugoslavije,« diplomsko
                        delo (Univerza v Ljubljani: Fakulteta za družbene vede, 2009).</note> V Zagrebu je prišlo tudi do pobude
                    za razvoj Jugoslovanskega marketinškega združenja (JUMA) in ustanovitve Zavoda
                    za raziskovanje trga (ZIT − Zavod za istraživanje tržišta).</p>
                <p>S Hrvaške so izšli tudi prvi marketinški strokovnjaki, pisci knjig o ekonomski
                    propagandi, kot sta Josip Sudar (<hi rend="italic">Ekonomska propaganda v
                        teoriji in praksi</hi>, 1958) in Dušan P. Mrvoš (<hi rend="italic"
                        >Propaganda, reklama, publicitet: u teoriji i praksi</hi>, 1959).<note
                        place="foot" xml:id="ftn12" n="11">Živanović, »Razvoj marketinga in
                        oglaševanja.«</note> Ekonomsko propagando je pionir oglaševanja Josip Sudar
                    opredelil kot »skupek dejavnosti, ki s pomočjo vizualnih, zvočnih ali
                    kombiniranih sporočil informira potrošnike o določenih izdelkih ali storitvah in
                    vpliva na potrošnike, da izberejo in kupijo izdelke oziroma koristijo storitve
                    ter tako pripomorejo k povečanju prodaje in ustvarjanju uspešnosti
                        poslovanja«.<note place="foot" xml:id="ftn13" n="12">Žižmond, »Blagovne
                        znamke,« 18−20.</note>
                </p>
                <p>V Sloveniji je do razvoja marketinga v primerjavi s Hrvaško prišlo desetletje
                    pozneje. Konec 60. let je izšla prva knjiga na temo trženja pri nas, <hi
                        rend="italic">Teorija in praksa raziskave tržišča</hi> Bogomirja Deželaka.
                    Leta 1969 je bil uveden tudi izbirni predmet ekonomske propagande na Fakulteti
                    za sociologijo, politične vede in novinarstvo (FSPN), današnji Fakulteti za
                    družbene vede (FDV).<note place="foot" xml:id="ftn14" n="13">Zlatko Jančič,
                        Vesna Žabkar, Andrej Škerlep in Tomaž Kolar. <hi rend="italic"
                            >Oglaševanje</hi> (Ljubljana: Fakulteta za družbene vede, Založba FDV,
                        2013).</note> Z ustanavljanjem različnih institucij je v družbi dobilo
                    položaj tudi oblikovanje. Oblikovalci so vstopili v podjetja in oblikovali so se
                    študijski programi. Na Fakulteti za arhitekturo in geodezijo v Ljubljani je bil
                    poleg smeri A (arhitektura) leta 1960 poskusno uveden eksperimentalni program
                    študija arhitekture – smer B (oblikovanje).<note place="foot" xml:id="ftn15"
                        n="14">
                        <hi rend="italic">Interno študijsko gradivo za predmet Razvoj in teorija
                            oblikovanja</hi>. (Ljubljana: ALUO), 134.</note> Z združitvijo sil iz
                    vrst gospodarskopolitičnih, kulturnih in strokovnih krogov je leta 1963 prišlo
                    tudi do ustanovitve Bienala industrijskega oblikovanja (BIO) v Ljubljani. Ta naj
                    bi z razstavno dejavnostjo vplival na dvig kakovosti industrijskega oblikovanja
                    in vzgajal širšo in strokovno javnost. V ta namen od takrat vsaki dve leti v
                    Ljubljani, v tistih letih, ko ni bienala grafičnega oblikovanja, prirejajo
                    mednarodno razstavo dobro oblikovanih industrijskih izdelkov, vidnih sporočil in
                    oblikovalskih zasnov. Ustanovljena sta bila tudi oblikovalska centra v Zagrebu
                    (Centar za industrijsko oblikovanje, 1964) in Beogradu (Dizajn-Centar,
                        1972).<note place="foot" xml:id="ftn16" n="15">Pika Leban, »Bienale
                        industrijskega oblikovanja od ustanovitve leta 1963 do načrtov za
                        prihodnost,« diplomsko delo (Univerza v Ljubljani: Fakulteta za družbene vede, 2009).</note> Leta 1973
                    je bila ustanovljena Zveza ekonomskih propagandistov Jugoslavije (ZEPJ). V
                    republiki Sloveniji pa je kot prva oglaševalska agencija začel pod vodstvom
                    Jureta Apiha – urednika, publicista, oglaševalca,<note place="foot"
                        xml:id="ftn17" n="16"> Novi Slovenski biografski leksikon. Prvi zvezek –
                        Google Knjige, pridobljeno 10. 4. 2022, <ref
                            target="https://books.google.si/books?id=dRWTAwAAQBAJ&amp;pg=PA220&amp;lpg=PA220&amp;dq=jugoslovansko+zdru%C5%BEenje+za+marketing&amp;source=bl&amp;ots=XqPH0y9x0h&amp;sig=ACfU3U0hJ4bg_9e1hRltv3aKYzPAkTMdTQ&amp;hl=sl&amp;sa=X&amp;ved=2ahUKEwjG3dPE3ov3AhVQSvEDHSKVDiUQ6AF6BAgwEAM"
                            >https://books.google.si/books?id=dRWTAwAAQBAJ&amp;pg=PA220&amp;lpg=PA220&amp;dq=jugoslovansko+zdru%C5%BEenje+za+marketing&amp;source=bl&amp;ots=XqPH0y9x0h&amp;sig=ACfU3U0hJ4bg_9e1hRltv3aKYzPAkTMdTQ&amp;hl=sl&amp;sa=X&amp;ved=2ahUKEwjG3dPE3ov3AhVQSvEDHSKVDiUQ6AF6BAgwEAM</ref>.</note>
                    delovati Studio za marketing in propagando Delo.<note place="foot"
                        xml:id="ftn18" n="17">Žižmond, »Blagovne znamke,« 18.</note> Zlatko Jančič s
                    FDV pojasnjuje, da so oglaševalske agencije v Sloveniji nastale kot agencije
                    bodisi pri mediju bodisi kot hišne agencije ali le njihovi zametki tudi pri
                    večjih podjetjih, kot so bila Iskra, Gorenje Slovenijales, Zlatorog.<note
                        place="foot" xml:id="ftn19" n="18">Jančič et al., <hi rend="italic"
                            >Oglaševanje</hi>.</note>
                </p>
                <p>Oglaševanje in oglaševalske prakse so razcvet doživljali predvsem v obdobju od
                    leta 1965 do leta 1980; oglaševalska industrija pa je kljub zmanjšanju kupne
                    moči potrošnikov ostala močna tudi v kriznih 80. letih.<note place="foot"
                        xml:id="ftn20" n="19">Patrick Hyder Patterson, <hi rend="italic"
                            >Bought&amp;Sold: Living and Losing the Good Life in Socialist
                            Yugoslavia.</hi> (Ithaca and London: Cornell University Press<hi
                            rend="italic">, </hi>2012), 58.</note> Podjetja z oddelki za ekonomsko
                    propagando so se, še zlasti sprva, usmerjala izključno na pospeševanje prodaje.
                    Koncepta trženja in oglaševanja v pravem pomenu besede jih večina ni doumela in
                    po mnenju oglaševalskih strokovnjakov (Jureta Apiha, Zlatka Jančiča in drugih)
                    se z oglaševanjem niso ukvarjala celostno. Zvečine so zanemarjala potrebe
                    potrošnikov in konkurenčno ponudbo na trgu. Do premika k prepoznavanju potreb in
                    želja potrošnikov pri trženju je pri nas prišlo v 70. letih. V tem obdobju so si
                    teoretiki trženja prizadevali, da bi oblast prepričali o smotrnosti trženja in
                    njegovi kompatibilnosti s samoupravljanjem. Trženje so skušali prikazati kot
                    sodobnejši način razmišljanja, ki je nujno za tržna gospodarstva. Če bi
                    Jugoslavija želela slediti razvitejšim zahodnim trgom, bi morala dopustiti
                    razvoj celovitega oglaševanja oziroma trženja, t. i. integriranega marketinga. Z
                    uvedbo dogovorne ekonomije v tem obdobju, ki je bila v konfliktu z načeli
                    tržnega gospodarstva, se je oglaševanje kot »otrok kapitalizma«<note
                        place="foot" xml:id="ftn21" n="20"> Miro Kline, »Tranzicija in oglaševanje:
                        nova Evropa,« <hi rend="italic">MM: media marketing</hi>, l. 15, št. 7,
                        1995, 8.</note> in del mehanizma »kapitalistične eksploatacije«, z namenom
                    doseči kar največji dobiček, zaradi ideoloških ovir pri nas razvilo le v
                    nekaterih funkcijah. Kot omenjeno, sta se oglaševanje in trženje sprva omejevala
                    predvsem na metode pospeševanja prodaje; potrebe in želje potrošnikov pa sta
                    zanemarjala. V 70. letih se je s pridobivanjem zaupanja tudi po zaslugi pojava
                    in razvoja televizijskega oglaševanja začelo premikati k prepoznavanju potreb in
                    želja potrošnikov. Razvila se je tudi idejna misel, ki je prepoznavala
                    posameznika oziroma potrošnika kot pomembno komponento znotraj trženja.
                    Proučevanje socioloških in psiholoških dejavnikov potrošnika je začelo presegati
                    ustaljene okvire ekonomskih pokazateljev pri nakupni odločitvi. Kljub temu, da
                    je prišlo do pojava, ki je temeljil na zanimanju za konkuriranje podjetij na
                    trgu, pa so strokovnjaki pri nas konstantno morali dokazovati smotrnost
                    implementacije t. i. ekonomske propagande v gospodarstvo in opravičevati svoja
                    dejanja v skladu z ideologijo. Poskus implementacije celovitosti trženja v
                    jugoslovansko gospodarstvo ni bil povsem uspešen, saj so koncept trženja
                    sprejela le velika in propulzivna podjetja.<note place="foot" xml:id="ftn22"
                        n="21">Živanović, »Razvoj marketinga in oglaševanja.«</note> Po mnenju
                    poznavalcev marketinške stroke, ki se je razvijala na Zahodu, so se tako
                    blagovne znamke kot oglaševanje v Jugoslaviji v 70. letih nahajali v prvi fazi
                    razvoja, medtem ko so bili v kapitalizmu že v tretji relacijski fazi. Zaostanek
                    v razvoju oglaševanja v Jugoslaviji gre po mnenju ameriškega zgodovinarja
                    Patricka Hyderja Pattersona, ki se raziskovalno osredotoča na zgodovino vzhodne
                    Evrope in Balkana v 20. stoletju s poudarkom na vsakdanjem življenju in
                    potrošniški kulturi, pripisati oblastem. Trženje je bilo s svojimi orodji namreč
                    stalno podvrženo skepticizmu. Kljub ekspanziji trgovine in potrošništva so
                    nekateri kritiki in managerji podjetij dvomili, da je oglaševanje učinkovita
                    metoda za povečanje prodaje, še bolj pa o tem, da je stroškovno učinkovita
                    tehnika. Menili so, da so podjetja preprosto podlegala modni muhi, saj naj bi se
                    oglaševanje pričakovalo od vsakega sodobnega in v prihodnost zazrtega podjetja.
                    Tako naj bi oglaševanje bilo samo sebi namen in naj ne bi imelo učinka na
                    prodajo. Javne razprave so zaznamovali tudi očitki, da je oglaševanje prepogosto
                    zdrsnilo v zavajajoče in neokusne rabe. Jugoslovansko oglaševanje naj bi bilo
                    preprostejše in zanesljivejše.<note place="foot" xml:id="ftn23" n="22"
                        >Patterson, <hi rend="italic">Bought&amp;Sold</hi>, 151−53.</note> Patterson
                    meni, da je oglaševanje v socialistični Jugoslaviji veljalo za »zli mehanizem
                    zahodnega kapitalizma« in je zaostajalo. Pionirji oglaševanja pa da so morali
                    privzeti retoriko socialistične ideologije, ki je poudarjala racionalnost,
                    utilitaristično vrednost dobrin in zadovoljevanje realnih potreb.</p>
                <p>Pošteno oglaševanje naj bi bilo tisto, ki namesto seksa, vulgarnosti, dvoumnosti
                    skuša s potrošniki vzpostaviti stik, to je trdne vezi, in se odziva na
                    potrošnikove želje in pripombe. Od oglaševanja se je pričakovalo, da sporoča
                    zanesljive informacije, ki potrošniku nudijo pomoč pri odločanju glede nakupa,
                    ne pa da so z namenom čim več prodati s čim večjim dobičkom zavajajoče.<note
                        place="foot" xml:id="ftn24" n="23">Stane Možina, »Vloga potrošniških svetov.
                        Čas je, da napravimo red,« <hi rend="italic">Sobotna priloga</hi>, <hi
                            rend="italic">Delo,</hi> 12. 1. 1974, 19.</note> Oglaševanje kot
                    posrednik med producenti in potrošniki je v kontekstu komunistične ureditve v
                    Sloveniji (Jugoslaviji) kljub temu bilo nemalokrat v nasprotju s socialistično
                    ideologijo. Za trženje in njegove instrumente v okviru socialistične Jugoslavije
                    je bilo značilno, da je razvilo posamezne, klasične segmente marketinške stroke,
                    medtem ko se drugi, kot so marketinške raziskave, niso razvili v polni meri.
                    Umanjkale so informacije o trgu, potencialnih potrošnikih, oglaševalskih
                    medijih. Oglaševanje se je srečevalo tudi s cenzuro in samocenzuro v skladu s
                    političnim sistemom. Trženje se je v razmerah jugoslovanske različice socializma
                    razlikovalo od trženja v tržnem gospodarstvu tudi po tem, da ni vsebovalo
                    prepričevalne funkcije.<note place="foot" xml:id="ftn25" n="24">Živanović,
                        »Razvoj marketinga in oglaševanja.« Šmalc, »Slovensko časopisje v času in
                        prostoru.«</note>
                </p>
            </div>
            <div>
                <head>Od Komunalne banke Ljubljana do Ljubljanske banke in bančne tržne
                    komunikacije</head>
                <p>Pomena blagovne znamke kot orodja trženja, ki v prvi vrsti odkriva želje in
                    potrebe posameznikov in v drugi išče načine, kako te zadovoljiti, so se v
                    Ljubljanski banki začeli zavedati s krepitvijo banke kot institucije finančnega
                    posredništva po veliki gospodarski reformi v 60. letih. Banka je vse od
                    ustanovitve sredi 50. let 20. stoletja v okviru decentralizacije bančnega
                    sistema in razgradnje centralistično zasnovanega bančništva v podobi Narodne
                    banke Jugoslavije ter v kontekstu uvajanja večbančnega sistema postopoma širila
                    področje delovanja in vsebino poslovanja. V letih 1961–1965 je s poudarjenim
                    uvajanjem tržnih elementov v samoupravno gospodarstvo in decentralizacijo zvezne
                    ravni bančništva prišlo namreč do prenašanja posameznih pristojnosti s centralne
                    in specializiranih zveznih bank na novoustanovljene razvojno-investicijske
                    republiške banke in komunalne banke. Decentralizacija zvezne ravni finančnega
                    sistema je z omejevanjem pristojnosti centralne banke vključevala tudi prenos
                    kreditne funkcije v celoti na druge banke. Kontradiktorno z decentralizacijo
                    zvezne ravni bančnega sistema je bilo, da se je znotraj posameznih republik
                    krepila težnja po oblikovanju močnih republiških bank. Te so bile zamišljene kot
                    osrednje republiške ustanove za kreditiranje podjetij, predvsem večjih
                        investicij.<note place="foot" xml:id="ftn26" n="25">Marta Rendla in Nataša
                        Henig Miščič, <hi rend="italic">73.000 bančnih dni</hi>. <hi rend="italic"
                            >Zgodovina, izkušnje in spomini </hi>(Ljubljana<hi rend="italic">:
                        </hi>NLB, 2020), 13.</note> Če so bile banke do 60. let bolj državne
                    administrativne kreditne institucije oziroma ustanove za razdeljevanje denarja
                    po zaukazanem načrtu oblasti, pa se je z gospodarskimi reformami in pridruženimi
                    bančnimi reformami položaj bank kot institucij finančnega posredništva začel
                    krepiti. Po uveljavitvi Zakona o bankah in zakona o kreditnih in drugih bančnih
                    poslih iz marca 1961 so komunalne banke po omejitvi pristojnosti Narodne banke
                    Jugoslavije pri kreditiranju gospodarstva in prebivalstva postopno prevzemale
                    vedno večjo vlogo. Če so do tedaj smele kreditirati le drobno gospodarstvo, pa
                    so poslej postale osrednji kreditor vsega gospodarstva na svojem območju.
                    Pomembno določilo nove zakonodaje je bilo, da so iz dela dohodka od obresti
                    morale oblikovati kreditni sklad banke. Ta jim je omogočil, da so v večji meri
                    začele odobravati dolgoročne kredite iz lastnih sredstev. Obdržale so tudi
                    zbiranje hranilnih vlog.</p>
                <p>Poslovanje Ljubljanske banke, ki je bila ustanovljena marca 1955 kot ena prvih
                    komunalnih bank v državi pod imenom Komunalna banka Ljubljana, se je tako sprva
                    omejevalo na poslovanje s podjetji s področja trgovine, obrti, gostinstva,
                    podjetja komunalnega gospodarstva, mala in srednje velika podjetja ter na
                    poslovanje s prebivalstvom in lokalnimi družbenopolitičnimi organizacijami.
                    Zaradi omejevanja bančne kreditne politike s številnimi ukrepi administrativnega
                    značaja, je banka svojo aktivnost še posebej usmerila v zbiranje sredstev od
                    prebivalstva. Prav ta so pomenila začetek investicijskega kreditiranja.<note
                        place="foot" xml:id="ftn27" n="26">SI ZAL LJU/0713, fol. 801, 10 let
                        Komunalne banke Ljubljana.</note> Z novo bančno zakonodajo se je banka leta
                    1963 pospešeno začela uveljavljati kot neposredni kreditor celotnega
                    gospodarstva na svojem območju, tako na področju kratkoročnega kreditiranja kot
                    kreditiranja investicij. Vse bolj se je usmerjala v poslovno bančništvo in
                    začela stopati po poti univerzalne banke – po poti celovitega bančnega servisa,
                    kvalificiranega za opravljanje vseh vrst bančnih storitev.</p>
                <p>Prelomnico v krepitvi položaja bank je prinesla velika reforma političnega in
                    gospodarskega sistema leta 1965. V skladu z njo je nova bančna zakonodaja bankam
                    v ekonomskem okolju omogočila samostojnejšo vlogo. S širjenjem vseh oblik
                    kreditiranja, kratkoročnih in dolgoročnih − banke so postale edine nosilke
                    kreditne dejavnosti, se je sistemski položaj bank in njihovih pristojnosti močno
                    okrepil. Banke so dobile tudi pravico ugotavljanja kreditne sposobnosti,
                    sprotnega nadzorovanja uspešnosti poslovanja ter smotrnosti in rentabilnosti
                    naložb v podjetjih. Banke, ki so bile ustanovljene po regionalnem načelu, so
                    svoje poslovanje lahko razširile, če so našle poslovni interes, na področje cele
                        Jugoslavije.<note place="foot" xml:id="ftn28" n="27">Žarko Lazarević in Jože
                        Prinčič, <hi rend="italic">Zgodovina slovenskega bančništva</hi> (Ljubljana:
                        ZBS – Združenje bank Slovenije, 2000), 337.</note>
                </p>
                <p>Tedanja Ljubljanska banka, ki je do sredine 60. let že razširila obseg in značaj
                    poslovanja, se je v reformnem letu v skladu z novo bančno zakonodajo le še
                    preimenovala v Kreditno banko in hranilnico Ljubljana. Postala je komercialno
                    investicijska banka. Z dodeljenimi novimi pristojnostmi oziroma statusom je
                    intenzivno začela širiti področje in območje svojega poslovanja, najprej izven
                    republiških, po pridobitvi celotne bančne licence leta 1967 pa tudi izven
                    državnih meja.<note place="foot" xml:id="ftn29" n="28"> SI ZAL LJU/0713, f. 11,
                        fol. 8.</note> Celovito devizno poslovanje je poleg menjalnih poslov v
                    državi vključevalo tudi opravljanje kreditnih poslov s tujino in plačilni promet
                    s tujino. Gospodarski pomen banke za slovensko gospodarstvo se je občutno
                    povečal. Po sprejetju gospodarske reforme leta 1965 in sklepa političnih elit,
                    da je treba imeti v Sloveniji močno banko, ki bo sposobna kosanja na
                    jugoslovanskem trgu in bo kvalificirana za vstop v mednarodni prostor, je
                    postala steber koncentriranja bančnega potenciala. Proces je z uvedbo netržnega
                    modela gospodarstva −dogovorne ekonomije – v 70. letih privedel do točke, ko so
                    vse bančništvo do leta 1978 skoncentrirali v sistem Ljubljanske banke.<note
                        place="foot" xml:id="ftn30" n="29">V skladu z novo zakonodajo so Ljubljansko
                        banko v začetku leta 1978 s konstituiranjem dotedanjih podružnic v temeljne
                        banke in oblikovanjem dotedanje Centrale Ljubljanske banke v Ljubljansko
                        banko – Združeno banko preoblikovali v sistem dvajsetih regionalnih
                        temeljnih bank in združene banke, Ljubljanska banka – Združena banka. –
                        Rendla in Henig Miščič, <hi rend="italic">73.000</hi>, 54, 73.</note></p>
                <p>Nova bančna zakonodaja iz srede 60. let je bankam dovoljevala tudi kreiranje
                    lastne politike na načelih donosnosti. Pri izvajanju kreditne politike in
                    določanju pogojev kreditiranja so postale samostojnejše in posledično
                    odgovornejše, saj so po novem same morale skrbeti za varovanje lastne
                    likvidnosti. V novih okoliščinah je osrednji cilj tedanje Ljubljanske banke
                    postal krepitev kreditnega potenciala.<note place="foot" xml:id="ftn31" n="30"
                        >SI ZAL LJU/0713, f. 11, fol. 8. Lazarević in Prinčič, <hi rend="italic"
                            >Zgodovina,</hi> 337. Žarko Lazarević in Jože Prinčič, <hi rend="italic"
                            >Bančniki v ogledalu časa</hi> (Ljubljana: Združenje bank Slovenije,
                        2005), 103.</note> Pri zajemanju sredstev prebivalstva in gospodarstva se je
                    začela zavedati pomena tržne misli pri pridobivanju strank za svoje storitve.
                    Velika gospodarska reforma je z liberalizacijo spodbudila zavedanje pomena
                    trženja, torej opredeljevanja in raziskovanja ciljnih trgov in uporabnikov, z
                    orodji, kot sta oglaševanje in blagovna znamka, po zgledu razvitih industrijskih
                    držav. V teh je takrat trženje že imelo odločujočo vlogo v konceptu poslovnih
                    politik podjetij.</p>
                <p>Da bi banka okrepila svoj kreditni potencial, je želela pritegniti in spodbuditi
                    prebivalstvo k sistematičnemu varčevanju. V ta namen, da bi zajela prihranke
                    prebivalstva z daljšo ročnostjo, je povišala obrestne mere in močno okrepila
                    oglaševanje v medijih, v časopisih, na radiju in televiziji. Oglaševanje je
                    ciljalo na vse starostne skupine prebivalstva. Tudi najmlajše, ki so jih
                    pritegnili s privlačnimi hranilniki. S ponudbo vpoglednih vlog so pritegnili
                    podjetja, občine in druge družbene ustanove.<note place="foot" xml:id="ftn32"
                        n="31">SI ZAL LJU/0713, f. 738, fol. A40, Poslovno poročilo Kreditne banke
                        in hranilnice Ljubljana 1965, 101, 165.</note></p>
                <p>Blagovno znamko, pravzaprav je šlo za storitveno oziroma kolektivno znamko, pa je
                    kot znak razlikovanja prepoznala kot osnovno sredstvo za gradnjo ugleda in kot
                    pripomoček za uveljavljanje na trgu ter za vzdrževanje lastne identitete in
                    celovitosti na začetku 70. let. Banka je takrat doživljala velik poslovni razmah
                    – vse bolj je bila vpeta v jugoslovanski in mednarodni prostor. Z močno
                    razpredeno mrežo enot po Jugoslaviji in nekaj enotami v tujini ter razširjenim
                    poslovanjem je že ustvarila močne temelje slovenskemu finančnemu sistemu v
                        Jugoslaviji.<note place="foot" xml:id="ftn33" n="32">Marko Jaklič, <hi
                            rend="italic">Poslovno okolje podjetja </hi>(Ljubljana: Ekonomska
                        fakulteta, 1999), 214.</note> Zaradi različnih konceptov bančništva in
                    njegove funkcije v komunističnem gospodarskem in političnem sistemu je doživela
                    tudi že več reorganizacij in preimenovanj. Z vpetostjo v mednarodni prostor je
                    njeno dotedanje ime, Kreditna banka in hranilnica Ljubljana, postalo
                    prezapleteno za tujino. Zato se je odločila za preimenovanje. Ime, Ljubljanska
                    banka, ki ga je nosila vse do formalnega prenehanja delovanja leta 1992 in
                    uvedbe njene sanacije januarja 1993, si je nadela 1. oktobra 1970. Ime naj bi
                    bilo bolj prepoznavno, izražalo naj bi izvor in dejavnost ustanove.</p>
                <p>V bančnem poslovanju se je tržna komunikacija v nasprotju z industrijskimi
                    panogami, kjer je imela že dolgo tradicijo, pojavila pozno. V evropskem
                    bančništvu je našla prostor v 60. letih prejšnjega stoletja. Tržnokomunikacijska
                    strategija banke kot podjetja z opravljanjem storitev neoprijemljive narave
                    velja za bolj zahtevno. Banke ne prodajajo le enkratnih storitev. Za bančne
                    storitve je pomembno trajno medsebojno povezovanje, zaradi česar morajo biti
                    trženjske strategije dolgoročno zasnovane. Za trženje v bančništvu je značilno,
                    da mora prvenstveno biti usmerjeno v pridobivanje zaupanja dejanskih in
                    potencialnih strank. Saj se te v banki pojavljajo kot posojilojemalci,
                    varčevalci ali investitorji.<note place="foot" xml:id="ftn34" n="33">Bogomir
                        Deželak, <hi rend="italic">Politika in organiziranje marketinga</hi>
                        (Maribor: Obzorja, 1984), 244.</note> Komunikacija banke in zaposlenih s
                    komitenti in potencialnimi komitenti je zaradi narave storitev zelo pomembna,
                    saj morajo posredovati prave vtise o svojih storitvah, predvsem pa predstaviti
                    koristnost teh storitev.<note place="foot" xml:id="ftn35" n="34">Ivana Joksimović,
                        »Trženjsko komunikacijska strategija banke,« diplomsko delo (Univerza na Primorskem: Fakulteta za management, 2009), 1.</note>
                </p>
                <p>Na prelomu 60. v 70. leta je banka na svojo dejavnost začela gledati kot na tisto
                    panogo gospodarstva, pri kateri so osebni odnosi do javnosti izredno pomembni.
                    Kot finančna institucija je pionirsko začela uvajati marketinške strategije, da
                    bi pridobila čim širši krog strank. V okviru teh je začela segmentacijo ciljnih
                    skupin prebivalstva in segmentacijo trga. Ugotavljati je začela potrebe
                    prebivalstva glede kreditiranja, njihova pričakovanja glede oblik kreditiranja,
                    opravljati je začela tržne raziskave in ocene finančnega potenciala. Za
                    proizvodnjo in prodajo storitev (pripravljeni paketi storitev za potovanja,
                    počitnice, nakup hiše ali stanovanja), torej za svoje »produkte«, je izdelala
                    program. Kot kaže istoimensko bančno glasilo, je banka pri tržnih raziskavah v
                    primerjavi s splošno ravnjo pomanjkanja take dejavnosti drugih podjetij
                    prednjačila. Pri oblikovanju ponudbe svojih produktov, denimo pri uvedbi
                    čestitke za rojstni dan, se je zgledovala po angleških bankah, in sicer
                    »Barclays Bank«. Navduševala se je tudi nad njeno kampanjo, ko je študentom kot
                    bodočim potencialnim strankam podarjala uporabna darila.<note place="foot"
                        xml:id="ftn36" n="35">»To in ono o marketingu,« <hi rend="italic"
                            >Ljubljanska banka</hi>, november 1973, 7.</note>
                </p>
                <p>V razmerah velikega poslovnega razmaha, kot tudi zaradi zastopanja skupnih
                    interesov, se je banka obenem s preimenovanjem v okviru tržnokomunikacijske
                    strategije odločila dvigniti raven kakovosti vizualnih komunikacij − vidnega in
                    nevidnega dela blagovne znamke. CGP in hišni slog, torej celostno podobo, je
                    prepoznala kot nepogrešljiv pripomoček za vzdrževanje vtisa celote, identitete
                    in istovetnosti. S CGP kot prvim vizualnim stikom je želela izraziti poslovno
                    strategijo banke v javnosti, prevedeno v likovni, simbolni jezik. Za vidni del
                    blagovne znamke (znak) si je želela, da bi jo oblikovno jasno ločil od drugih
                    bank. S tem naj bi dopolnila že začeti program izgrajevanja t. i. nevidnega dela
                    blagovne znamke. Slednjega je med drugim začela uresničevati s preurejanjem
                    poslovnih prostorov posameznih poslovnih enot, pa tudi z izgradnjo stolpnice v
                    središču Ljubljane. Nevidni del blagovne znamke oziroma identitete si je
                    ustvarjala tudi z vsemi sestavnimi deli banke in bančne dejavnosti.</p>
                <p>Pridobitev zaupanja v banko je bila ena od nalog trženja. Njegova naloga je bila
                    ugotoviti, kje in koliko likvidnih sredstev je pri prebivalstvu in kako jih
                    pritegniti v bančno poslovanje. V ta namen se je banka vedno znova trudila
                    pridobiti stranke z oblikovanjem novih storitev, pa tudi z izboljšanjem
                    kakovosti storitev v smislu enotnejšega, enostavnejšega in hitrejšega postopka.
                    Trženje je leta 1971 dobilo prostor v direkciji za organizacijo poslovanja s
                    prebivalstvom. Oddelek za marketing pa je banka uvedla na začetku leta
                        1972.<note place="foot" xml:id="ftn37" n="36">Milena Lenardič, »Nekaj
                        okvirnih kazalcev, ki narekujejo vedno nove prijeme in raziskave. Marketing
                        v bankah,« <hi rend="italic">Ljubljanska banka</hi>, februar−marec 1973,
                        4.</note></p>
                <p>Z aktivnostmi in instrumenti tržnega komuniciranja, kot so oglaševanje in stiki z
                    javnostmi, je sporočala o svojem obstoju, lastnostih in prednostih posameznih
                    storitev. Z blagovno znamko si je gradila in ustvarjala podobo in ugled ter
                    zaupanje strank in dobro ime.</p>
            </div>
            <div>
                <head>Celostna grafična podoba Ljubljanske banke</head>
                <p>Vidni del blagovne znamke (CGP) je banka začela graditi kot del komunikacijske
                    strategije na začetku 70. let. Ta je časovno sovpadala z njenim preimenovanjem
                    in preselitvijo osrednje enote banke in uprave v Ljubljani leta 1970 v novo
                    stavbo, v stolpnico na današnjem Trgu republike. Z novim imenom in preselitvijo
                    v nove bančne prostore so bili podani pogoji za dvig kakovosti oblikovanja
                    bančne vizualne komunikacije. Z dobro zasnovano celostno grafično podobo (CGP)
                    naj bi si utrjevala svojo podobo in ugled v javnosti. Z znakom kot temeljnim
                    vizualnim razpoznavnim elementom CGP, apliciranim na vseh mogočih
                    komunikacijskih nosilcih, kot so tiskovine, štampiljke, sistem notranjega in
                    zunanjega označevanja stavb (napisne table na stavbi in usmerjevalne table
                    znotraj stavbe, tablice na vratih, napisi nad bančnim pultom, označba parkirišč
                    ipd.), naj bi se na enoten način predstavljala v javnosti.<note place="foot"
                        xml:id="ftn38" n="37">»Celostna podoba kot sredstvo koordinacije in
                        racionalizacije,« <hi rend="italic">Ljubljanska banka</hi>, februar, 1978,
                        6, 7.</note>
                </p>
                <p>Natečaj za osnovno identifikacijsko podobo banke – znak, ki ga sestavljata
                    logotip in zaščitni znak/znamka, so objavili leta 1970. Kot razmeroma mlada
                    banka si je kakovostno tradicijo zunanjega videza morala šele pridobiti. Po
                    zgledu celostnih podob angleških bank so se pri oblikovanju znaka odločili za
                    uporabo sodobne likovne govorice. Na področju vizualnih komunikacij je takrat
                    nastajal precej enovit nov tip znakov bank, ki so dajali vtis ekspanzije in
                    dinamičnosti ter skrajne racionalnosti, sistematičnosti in natančnosti.<note
                        place="foot" xml:id="ftn39" n="38">Peter Skalar, »Novi znak Ljubljanske
                        banke. Kako do ustreznega zunanjega videza banke?,« <hi rend="italic"
                            >Ljubljanska banka</hi>, št. 3-4, 1972, 5.</note> Te soustvarjali z
                    likovnimi prvinami, kot so ritem, smer in natančna sestavljenost enakih ali
                    podobnih oblik.</p>
                <p>Splošno znana načela oblikovanja zaščitnih znakov je kot izhodišča sprejelo in
                    potrdilo tudi vodstvo banke. Bistvena naloga znaka je bila identifikacija banke.
                    Zato naj bi bil znak, da bi bil opazen, dovolj krepak, razločljiv, hitro čitljiv
                    in zapomnljiv. Znak naj bi bil jedro likovne govorice celotne grafične podobe
                    banke in sekundarnih prepoznavnih elementov. Postal naj bi sestavni del grafične
                    opreme zunanjega videza poslovnih enot, kot so svetlobni izvesek, elementi
                    opreme (kljuke) ter označbe na dostavnih vozilih.<note place="foot"
                        xml:id="ftn40" n="39">Peter Skalar, »Pot k celostni grafični podobi
                        Ljubljanske banke,« <hi rend="italic">Sinteza, </hi>št<hi rend="italic">.
                        </hi>23, (1972), 18−24.</note>
                </p>
                <p>Decembra 1971 so sprejeli predlog grafičnega lika Ljubljanske banke, ki ga je po
                    vzoru angleške banke The Royal Bank of Scotland zasnovala skupina vidnih
                    slovenskih grafičnih oblikovalcev studia MSSV v sestavi Judita in Peter Skalar,
                    Janez Suhadolc in Matjaž Vipotnik. Znak sta po uradni razlagi sestavljali obliki
                    z asociacijo na začetnici »l« in »b«.<note place="foot" xml:id="ftn41" n="40"
                        >Ibid.</note> V seriji dokumentarnih oddaj <hi rend="italic">Vzporedna
                        ekonomija</hi> avtorice Ljerke Bizilj pa je nekdanji direktor takratne
                    Ljubljanske banke Niko Kavčič pojasnil, da so z znakom uveljavili odstotek kot
                    znak za obresti. Ker so bile obresti kot element tržnega gospodarstva v
                    nasprotju s socialistično ideologijo, so znak % prepolovili, da je hkrati
                    spominjal tudi na začetnici imena banke.<note place="foot" xml:id="ftn42" n="41"
                        >»Vzporedna ekonomija, 3. oddaja,« <hi rend="italic">365.rtvslo.si</hi>,
                        pridobljeno 15. 4. 2022, <ref
                            target="https://365.rtvslo.si/arhiv/vzporedna-ekonomija/42842878"
                            >https://365.rtvslo.si/arhiv/vzporedna-ekonomija/42842878</ref>.</note>
                    S pomočjo te pripovedi Nika Kavčiča se nam razkrije krovno načelo mentalitete in
                    delovanja vodstva banke pri poslovanju in tudi trženju. To načelo je
                    predstavljalo v osnovi moderen in tržno usmerjen pristop, ki pa se je moral
                    uveljavljati in ves čas iskati sprejemljive poti znotraj omejitev in zahtev
                    tedanjega gospodarskega in družbenopolitičnega sistema.</p>
                <p>Znak je bil z enakovredno čitljivo črnino in belino dovolj razločljiv, kontrast
                    trikotne in okrogle oblike mu je dajal vizualno krepkost, obenem je pritegnil
                    pogled opazovalca, kar je bila njegova pomembna prednost. Odprtost oblike ter
                    prelivanje notranjega in zunanjega prostora sta dajala znaku možnost številnih
                    uporab in s tem celovitost ter hkrati gibkost likovne govorice grafične podobe
                    banke. Temeljne različice znaka, ki so jih dopolnili še s posebnimi črtastimi,
                    so bile pozitivna, negativna in obrisna. Različice naj bi omogočile bogatejšo in
                    bolj raznoliko grafično podobo.<note place="foot" xml:id="ftn43" n="42">Skalar,
                        »Pot k celostni grafični podobi,« 18−24.</note>
                </p>
                <p>Isti oblikovalski studio so izbrali tudi za izdelavo predloga za aplikacijo
                    osnovnih elementov identifikacije za široko, k celostni podobi stremečo vizualno
                    podobo. To je pomenilo, da je oblikovalski studio, ki je zasnoval novo celostno
                    grafično podobo Ljubljanske banke, projekt sklenil z izdelavo priročnika. Ta je
                    glede pojavljanja posameznih elementov celostne grafične podobe po predlogi
                    arhitekta Petra Skalarja podajal standarde, torej določal pravila za skladno
                    upravljanje CGP. Opredeljeval je pravilna razmerja, tipografijo, barve,
                    ne/dovoljene načine aplikacij itd. Bančni javnosti je bil na voljo od leta 1972.
                    Leta 1973 so nato sprejeli še sklep o uvedbi oziroma potrditvi osnovne
                    identifikacije in smernicah za njeno širšo aplikacijo z osnovnimi grafičnimi
                    rešitvami. Osnovna elementa celostne grafične podobe sta tako postala znak »l in
                    b« v poševni legi in napis gospodarskega subjekta. Za tipografijo znaka so
                    izbrali <hi rend="italic">helvetico medium</hi> in določili velikostna razmerja.
                    Stiliziran znak LB in napis imena Ljubljanska banka sta sestavljala celoto
                    zaščitne znamke, s katero se je začela predstavljati Ljubljanska banka in z
                    letom 1978 njen celotni sistem bank. Slog vseh vidnih nastopov je postal stalen
                    in enoten po obliki, razporeditvi znaka v odnosu do napisa ter vseh drugih
                    risanih ali tiskanih elementov.<note place="foot" xml:id="ftn44" n="43"> Franc
                        Cunder, »Reorganizacija sistema Ljubljanske banke. V rabi še dosedanji
                        priročnik o celostni grafični podobi,« <hi rend="italic">Ljubljanska
                            banka,</hi> december, 1989, 7.</note> Znak, prisoten na različnih
                    komunikacijskih nosilcih, kot so dopisne tiskovine, obrazci,
                    poslovno-informativne publikacije, poslovni prostori, stavbe in njihova oprema,
                    dostavna vozila, uniforme in podobno, je začel kot splošni vizualni vtis
                    predstavljati posredni stik banke s strankami.<note place="foot" xml:id="ftn45"
                        n="44">Skalar, »Pot k celostni grafični podobi,« 18−24.</note>
                </p>
                <p>V priročniku, katalogu standardov, so bili torej predpisani: znak in ime
                    Ljubljanske banke, način uporabe imena, štampiljke, obrazci, dopisne tiskovine
                    in tipografija črk, razpoznavno in orientacijsko označevanje objektov za vsa
                    področja vidnih informativnih sredstev. Opredelili so tudi uporabo vsake
                    različice zaščitnega znaka oziroma njeno namembnost.<note place="foot"
                        xml:id="ftn46" n="45">Cunder, »Reorganizacija sistema,« 7.</note>
                </p>
                <p>Priročnik je bil namenjen oblikovalcem, da so hitreje in enoviteje oblikovali
                    komunikacijske elemente. Bil je podlaga za poenoteno izvajanje predpisanega
                    zunanjega videza banke in osnova za nadzor nad njeno dosledno uporabo.</p>
                <p>Kljub temu da so nekatere temeljne banke<note place="foot" xml:id="ftn47" n="46"
                        >Temeljne banke, članice Ljubljanske banke – Združene banke, z območja
                        republike Slovenije in drugih republik Jugoslavije so bile: Ljubljanska
                        banka Beograd, Splošna banka Celje, Banka Domžale, Splošna banka Koper,
                        Podravska banka Koprivnica, Temeljna banka Gorenjske Kranj, Temeljna
                        posavska banka Krško, Gospodarska banka Ljubljana, Stanovanjsko-komunalna
                        banka Ljubljana, Kreditna banka Maribor (KBM), Temeljna pomurska banka
                        Murska Sobota, Temeljna banka Nova Gorica, Osnovna banka Novi Sad, Temeljna
                        dolenjska banka Novo mesto, Osnovna banka v Sarajevu, Osnovna banka Skopje,
                        Temeljna koroška banka Slovenj Gradec, Temeljna banka Zasavje Trbovlje,
                        Temeljna banka Velenje, Osnovna banka Zagreb. – Rendla in Henig Miščič, <hi
                            rend="italic">73.000</hi>, 229.</note> poskušale iskati svoje poti pri
                    oblikovanju celostne grafične podobe, se je ta v praksi uveljavila kot pomembna
                    prvina identitete celotnega sistema Ljubljanske banke. Zaščitna znamka je
                    predstavljala pojem kakovosti v jugoslovanskem bančništvu.<note place="foot"
                        xml:id="ftn48" n="47">Ibid.</note></p>
                <p>Banka je v prvi polovici 70. let oblikovala tudi pozicijsko geslo celostne
                    grafične podobe oziroma slogan: <hi rend="italic">najboljši naslov za denarne
                        zadeve</hi>. Z njim je želela posredovati ključne sposobnosti, prednosti,
                    vrednote in svoje identiteto oziroma filozofijo, poslanstvo in miselnost. Ta
                    inovativni pristop celostne predstavitve dejavnosti banke, opremljen z logotipom
                    in omenjenim sloganom, so sredi sedemdesetih let predstavili tudi v obliki
                    serije oglasov za tiskane medije, filma za predvajanje na televizijskih postajah
                    in v obliki besedil za lokalne radijske postaje. Takšen pristop k oglaševanju in
                    trženju so kot inovativen prepoznali tudi v Združenju ekonomskih propagandistov
                    Jugoslavije − najvišjem strokovnem forumu v tedanji Jugoslaviji. Zato je ZEPJ
                    Ljubljanski banki oziroma ustvarjalcem celostne grafične podobe za celovito
                    predstavitev poslovnega sistema leta 1976 podelil prestižno nagrado zlati
                        orlando.<note place="foot" xml:id="ftn49" n="48">Gita Košak, »Oddelek za
                        ekonomsko propagando v Ljubljanski banki,« <hi rend="italic">Spomini</hi>,
                        5. 3. 2020.</note></p>
                <p>Oblikovalci, ki so delovali v sektorju za poslovanje s prebivalstvom, in sicer v
                    oddelku za informativno-propagandno dejavnost, so prejeli še več javnih priznanj
                    za oblikovanje javnih predstavitev banke.</p>
                <p>Leta 1975 so v sektorju za poslovanje s prebivalstvom ustanovili oddelek za
                    bančno tehnične posle in se sistematično lotili tudi oblikovanja obrazcev.
                    Obrazci so morali biti zasnovani po načelih funkcionalnosti, racionalnosti in
                    oblike. Do leta 1978 so po enotni grafični zamisli v okvirih celostne grafične
                    podobe izšli kompleti obrazcev za poslovanje z žiro računi in hranilnimi
                    vlogami, kompleti obrazcev za poslovanje s potrošniškimi krediti, kompleti
                    obrazcev za devizno poslovanje z občani.<note place="foot" xml:id="ftn50" n="49"
                        >Karl Zajc, »Novo oblikovanje obrazcev za poslovanje z občani,« <hi
                            rend="italic">Ljubljanska banka</hi>, marec, 1978, 6.</note></p>
                <p>Pogoje za enotno oblikovanje informativnih gradiv, ki jih je banka uporabljala
                    pri poslovanju in propagandno-informativnih akcijah, so na podlagi pravilnika in
                    s standardizacijo posameznih elementov celostne grafične podobe opredelili v
                    letu 1980. Za vodenje celostne podobe kot prvine trženja so leta 1987 ustanovili
                    strokovni svet za razvoj in spremljanje izvajanja celostne podobe. Blagovna
                    znamka je postala aktivni del bančnega trženja in je bila z vidika metod in
                    sredstev, strategije, taktike in tehnike, s katerimi je uveljavljala zaželeno
                    podobo banke v ožji in širši javnosti, relativno samostojna aktivnost
                        banke.<note place="foot" xml:id="ftn51" n="50">Manja Giacomelli,
                        »LB−Združena banka. Večja pozornost celostni podobi,« <hi rend="italic"
                            >Ljubljanska banka, </hi>junij−julij, 1987, 5.</note></p>
            </div>
            <div>
                <head>Hišni slog</head>
                <p>O hišnem slogu kot delu celostne podobe lahko govorimo takrat, ko se ne glede na
                    vizualne oznake prepozna, da gre za poslovni prostor Ljubljanske banke. Razvili
                    so ga v prizadevanjih za funkcionalni razpored prostorov in delovnih mest. V
                    ozadju je bila ideja o humanizaciji delovnih mest in estetski zadovoljitvi
                    delavcev in strank v skupnem prostoru.</p>
                <p>Humanizacijo delovnega mesta so predstavljale ustrezna, ergonomsko oblikovana
                    oprema, zadostna površina delovnega mesta in primerna osvetlitev. Estetsko
                    ugodje so skušali doseči v skladni uporabi naravnih materialov, barv, zelenja in
                    likovnih del.</p>
                <p>Prvi zametki hišnega sloga, identifikacijske prvine in dela celostne podobe
                    banke, segajo v leto 1970, ko so osrednjo enoto Ljubljanske banke preselili v
                    novo poslovno stavbo, v stolpnico na današnjem Trgu republike. Ta je bila
                    zasnovana pod vodstvom arhitekta Edvarda Ravnikarja s sodelavci<note
                        place="foot" xml:id="ftn52" n="51">Poleg profesorja Ravnikarja so pri
                        zamisli urbanistične ureditve kompleksa današnjega Trga republike sodelovali
                        še projektanti prof. Tone Bitenc, Miloš Bonča, Jože Koželj, Anton Pibernik,
                        Franc Rihtar in Vladislav Sedej ter še drugi sodelavci. – »Petindvajset let
                        razvoja,« 1−4. »Trg revolucije, Ljubljana. Arhitekti: Edo Ravnikar s
                            sodelavci,«<hi rend="italic"> Sinteza</hi>, št. 30–32, (1974),
                        81−96.</note> kot osrednji objekt oziroma del celotnega kompleksa ureditve
                    trga, katerega urbanistično urejanje in gradnja sta na območju nekdanjega
                    Uršulinskega vrta potekala v letih od 1962 do 1982. Stolpnica, ki izvorno ni
                    bila namenjena bančni dejavnosti, ampak naj bi tu sedež imeli upravno-oblastni
                    organi, je bila do konca leta 1970 dograjena v obsegu, da so jo lahko začeli
                    prevzemati v upravljanje. Za namen bančnega poslovanja pa je bilo treba objekt
                    prilagoditi. Pritličje stolpnice so arhitekti preprojektirali v rastočo
                    paviljonsko strukturo. Pri tem so z načrtovanjem glavnega vhoda v banko želeli
                    doseči sorodnost z gledališkim odrom, kjer komitenti prihajajo in odhajajo kot v
                    nemi igri. Z izgradnjo stolpnice, ki je še dolgo let po dokončanju veljala za
                    eno najmodernejših bančnih stavb v jugoslovanski državi, so uvedli veliko
                    novosti, nekatere rešitve pa so postale standardni elementi pri projektiranju
                    bančnih objektov. Pri izvedbi prostorov in opremljanju je bil velik poudarek
                    namenjen funkcionalnosti.<note place="foot" xml:id="ftn53" n="52">Maks Vreča,
                        »Ljubljanska banka in nova zgradba TR 2,« 27. 2. 2020, 3.</note></p>
                <p>Podjetje Stol iz Kamnika je zato ob gradnji objekta v sodelovanju z banko razvilo
                    novo, sodobnim normativom prilagojeno pisarniško opremo. Prostore so opremili s
                    pisarniškim sistemom pohištva, ki je kljub serijski proizvodnji omogočal
                    fleksibilno izrabo prostora. S tem so postavili prve normative prostorskih
                    dimenzij delovnih mest in v opremljanju in gradnji bančnega prostora se je začel
                    vzpostavljati hišni slog.<note place="foot" xml:id="ftn54" n="53">»Petindvajset
                        let razvoja poslovnega prostora in opreme Ljubljanske banke.« Priloga. <hi
                            rend="italic">Ljubljanska banka, </hi>avgust−september, 1980,
                        1−4.</note></p>
                <p>Pri razvoju hišnega sloga so se soočali s številnimi težavami. Združevanje bank
                    je namreč prinašalo različne poslovne kulture in podobe. Pripojene banke so
                    poleg tega, da so prispevale k vsejugoslovanskemu značaju, povzročale tudi
                    veliko heterogenost bančnega poslovnega prostora. Do tedaj so se sicer razvijale
                    podobno, a v drugačnem okolju in z različno tehnologijo in organiziranostjo
                    bank. Zadrego so odpravili z načrtno gradnjo poslovne mreže, v okviru katere so
                    stremeli k poenotenju funkcij in opreme bančnih prostorov.<note place="foot"
                        xml:id="ftn55" n="54">Ibid.</note></p>
                <p>Nenehna širitev mreže poslovnih enot je leta 1974 narekovala ustanovitev službe
                    za gradnjo, investicijsko vzdrževanje in opremljanje bančnih objektov. Ta se je
                    zaradi razširitve svoje dejavnosti kasneje preimenovala v inženiring. Skrbela je
                    za načrtovanje in izvedbo gradbenih del, uveljavitev enotne opreme in enotne
                    vizualne podobe. V ta namen so sprejeli tudi pravilnik o enotni grafični opremi.
                    Močno je bila poudarjena identiteta bančnega prostora. Pri doseganju identitete
                    je bila namreč pomembna dosledna uporaba vseh elementov označevanja, tako po
                    obliki in namestitvi kot po uporabi materialov.<note place="foot" xml:id="ftn56"
                        n="55">Stane Bedene, »Enotnost pri gradnji in opremi naših enot,« <hi
                            rend="italic">Ljubljanska banka</hi>, november, 1975.</note> V 80. letih
                    so v inženiringu v sodelovanju s podjetjem Stol s poskusnimi modeli in
                    testiranjem proučevali vpliv sodobne tehnologije in poslovanja na dimenzije
                    opreme. Takrat je Stol prešel k novim konstrukcijskim rešitvam pohištva.
                    Določali so tudi nove standarde za posamezna tipična mesta v bančnem
                    poslovanju.</p>
                <p>K izoblikovanju hišnega arhitekturnega sloga so z načrtovanjem ali prenovo več
                    bančnih stavb, načrtovanjem in oblikovanjem bančnega prostora prispevali
                    slovenski arhitekti starejše in mlajše generacije.</p>
                <p>V letih 1970−1974 je bančni interier sooblikoval arhitekt Sergej Pavlin, profesor
                    in predstojnik Fakultete za arhitekturo Univerze v Ljubljani. Kot teoretični in
                    praktični poznavalec uporabe barve v interierju je v bančno notranjščino vnesel
                    izrazito rdečo in vijoličasto barvo, kar je bilo za tedanji čas smelo dejanje.
                    Prispeval je tudi k tipizaciji posameznih elementov bančne opreme, kot je mizica
                    za stranke. Ta je kasneje, sicer modificirana, postala standarden element bančne
                    opreme. Po načrtih Sergeja Pavlina so zgradili ali obnovili poslovne prostore v
                    Zagrebu, Kopru, Mariboru, Kranju in drugod. Nove poslovne prostore je dobila
                    tudi več kot polovica sedežev takratnih podružnic LB. Arhitektu Pavlinu gre tudi
                    zasluga, da so se kot sestavni del celotne opreme bančnega prostora že v
                    sedemdesetih letih prejšnjega stoletja uveljavila umetniška dela. Ta je v
                    prostor vključeval po barvni usklajenosti.<note place="foot" xml:id="ftn57"
                        n="56">»Petindvajset let razvoja,« 1−4.</note>
                </p>
                <p>K izoblikovanju hišnega sloga je z obsežnim večletnim delom s teoretičnimi
                    utemeljitvami in praktičnimi rešitvami odločilno prispeval tudi profesor Miloš
                    Bonča. Že od samega začetka je sodeloval pri razvoju novega tipa bančnega
                    prostora, saj je bil član skupine Edvarda Ravnikarja pri gradnji stolpnice in
                        prizidka.<note place="foot" xml:id="ftn58" n="57"> Ibid.</note> Miloš Bonča
                    je hišnemu arhitekturnemu slogu z načrtovanjem ali prenovo več bančnih stavb dal
                    svoj pečat. Prenovil je stavbo banke v Ribnici. Načrtoval je stavbo v Kočevju,
                    katere fasada ob cesti se prilagaja staremu trgu, nasprotna stran pa se prek
                    zelenja staplja z okolico ob reki Rinži. Projektiral je tudi v secesijski del
                    Beograda umeščen objekt banke, stavbo v Mozirju, stavbo nekdanje Temeljne
                    posavske banke v Krškem ter stavbo Tehničnega centra na Šmartinski cesti v
                    Ljubljani. Bonča je bil znan kot arhitekt s spoštovanjem do okolja, saj je vanj
                    vstopal z nevsiljivim poudarjanjem novega. Veljal je za arhitekta, ki je želel
                    zadovoljiti uporabnika in je skrbno oblikoval podobo stavbe do najmanjšega
                    detajla. Za stavbo Tehničnega centra, ki so jo ocenili kot eno najvidnejših
                    arhitekturnih stvaritev v takratni Ljubljani ( <hi rend="italic">Gre za stavbo
                        izjemne arhitekturne discipline, ki temelji na premišljenem, funkcionalnem
                        programu.</hi>) je prejel več nagrad.<note place="foot" xml:id="ftn59"
                        n="58">»Arhitekt Miloš Bonča, letošnji Prešernov nagrajenec. Ljubljanski
                        banki je dal svoj pečat,« <hi rend="italic">Ljubljanska banka</hi>, 2-3/87,
                        16. »Petindvajset let razvoja,« 1−4.</note></p>
                <p>Pomembno vlogo sta igrala še hišna arhitekta Vlado Ortbaher in Blaž Rožanc (Blaž
                    Milošević), ki je izšel iz kroga sodelavcev Sergeja Pavlina. Njuna zasluga je
                    predvsem ta, da sta skupaj z uporabniki opredelila dejanske potrebe delovnega
                    mesta in dimenzije prostora glede na tehnološki proces, organizacijo in
                    zadovoljevanje potreb delavcev. Kljub ponavljajočim se elementom opreme, kot so
                    konstrukcija pultov, zasteklitev, serijska oprema, sta vsak objekt oblikovala
                    tako, da je predstavljal samostojno rešitev. Bančni interier je ustvarjal tudi
                    Boštjan Hafnar, ki je v bančno notranjščino s svojimi črno-belimi izvedbami
                    interierja v Zenici, Zagrebu in Ljubljani vnesel novo svežino. Še zlasti
                    prefinjeno je uredil predstavništvo banke v Beogradu, ki je bilo deležno velike
                    pohvale domačih in tujih obiskovalcev.<note place="foot" xml:id="ftn60" n="59"
                        >»Petindvajset let razvoja,« 1−4.</note></p>
                <p>Služba za gradnje in opremo poslovnih objektov in njen naslednik inženiring za
                    bančne objekte sta si prizadevala za enotni hišni slog. S selekcijo elementov
                    opreme sta doprinesla k oblikovanju tipične bančne opreme.</p>
            </div>
            <div>
                <head>Sklep</head>
                <p>Pomena blagovne znamke kot orodja trženja, ki v prvi vrsti odkriva želje in
                    potrebe posameznikov in v drugi išče načine, kako te zadovoljiti, so se v
                    Ljubljanski banki začeli zavedati s krepitvijo banke kot institucije finančnega
                    posredništva po veliki gospodarski in bančni reformi v 60. letih. Nova bančna
                    zakonodaja je bankam v ekonomskem okolju z dodelitvijo statusa samostojnih
                    organizacij omogočila samostojnejšo vlogo. S tem pa jim je prinesla tudi
                    odgovornost za lasten uspeh. V novih okoliščinah je osrednji cilj tedanje
                    Ljubljanske banke postal krepitev kreditnega potenciala. Pri pridobivanju strank
                    za svoje storitve, zajemanju sredstev prebivalstva in gospodarstva je tako na
                    prelomu 60. v 70. leta začela prepoznavati pomen tržne misli. Z orodji trženja,
                    kot sta oglaševanje in blagovna znamka, je pionirsko začela uvajati
                    tržnokomunikacijske strategije. Aktivnosti tržnih raziskav (opredeljevanje in
                    raziskovanje ciljnih trgov in uporabnikov, ugotavljanje njihovih potreb in
                    pričakovanj glede kreditiranja) z instrumenti trženja so jo pri doseganju
                    poslovnih ciljev ločile od večine podjetij. Lahko bi trdili, da ji je kljub
                    okoliščinam, ki niso bile naklonjene implementaciji trženja v polni meri –
                    trženje je bilo s svojimi orodji stalno podvrženo skepticizmu –, uspelo razviti
                    koncept trženja v njegovi celovitosti. Za instrumente trženja v okviru
                    socialistične Jugoslavije je sicer bilo značilno, da so se razvili le posamezni,
                    klasični segmenti marketinške stroke, medtem ko se drugi, kot so marketinške
                    raziskave, niso razvili v polni meri.</p>
            </div>
        </body>
        <back>
            <div type="bibliography">
                <head>Viri in literatura</head>
                <list>
                    <head>Arhivski viri</head>
                    <item>SI ZAL LJU − Zgodovinski arhiv Ljubljana: <list>
                            <item>SI ZAL LJU/0713, Ljubljanska banka, Ljubljana, 1889−2003.</item>
                        </list></item>
                </list>
                <listBibl>
                    <head>Časopisni viri</head>
                    <bibl>»Petindvajset let razvoja poslovnega prostora in opreme ljubljanske
                        banke.« Priloga. <hi rend="italic">Ljubljanska banka, </hi>avgust−september,
                        1980.</bibl>
                    <bibl>Bedene, Stane. »Enotnost pri gradnji in opremi naših enot.« <hi
                            rend="italic">Ljubljanska banka</hi>, november, 1975.</bibl>
                    <bibl>Cunder, Franc. »Reorganizacija sistema Ljubljanske banke. V rabi še
                        dosedanji priročnik o celostni grafični podobi.« <hi rend="italic"
                            >Ljubljanska banka,</hi> december, 1989.</bibl>
                    <bibl>Giacomell, Manja. »LB−Združena banka. Večja pozornost celostni podobi.«
                            <hi rend="italic">Ljubljanska banka, </hi>junij−julij, 1987.</bibl>
                    <bibl>Kline, Miro. »Tranzicija in oglaševanje : nova Evropa.« <hi rend="italic"
                            >MM : media marketing</hi>, št. 7, (1995), 8−11.</bibl>
                    <bibl>Lenardič, Milena. »Nekaj okvirnih kazalcev, ki narekujejo vedno nove
                        prijeme in raziskave. Marketing v bankah. » <hi rend="italic">Ljubljanska
                            banka</hi>, februar−marec 1973.</bibl>
                    <bibl><hi rend="italic">Ljubljanska banka</hi>, 2−3/87. »Arhitekt Miloš Bonča,
                        letošnji Prešernov nagrajenec. Ljubljanski banki je dal svoj pečat.«</bibl>
                    <bibl><hi rend="italic">Ljubljanska banka</hi>, februar, 1978. »Celostna podoba
                        kot sredstvo koordinacije in racionalizacije.« </bibl>
                    <bibl><hi rend="italic">Ljubljanska banka</hi>, november 1973. »To in ono o
                        marketingu.« </bibl>
                    <bibl>Možina, Stane. »Vloga potrošniških svetov. Čas je, da napravimo red.« <hi
                            rend="italic">Sobotna priloga</hi>, <hi rend="italic">Delo,</hi> 12. 1.
                        1974.</bibl>
                    <bibl><hi rend="italic">Sinteza</hi>, št. 30, 31, 32, (1974), 81−96. »Trg
                        revolucije, Ljubljana. Arhitekti: Edo Ravnikar s sodelavci.«</bibl>
                    <bibl>Skalar, Peter. »Novi znak Ljubljanske banke. Kako do ustreznega zunanjega
                        videza banke?« <hi rend="italic">Ljubljanska banka</hi>, št. 3-4,
                        1972.</bibl>
                    <bibl>Skalar, Peter. »Pot k celostni grafični podobi Ljubljanske banke.« <hi
                            rend="italic">Sinteza, </hi>št<hi rend="italic">. </hi>23, (1972),
                        18−24. </bibl>
                    <bibl>Zajc, Karl. »Novo oblikovanje obrazcev za poslovanje z občani.«<hi
                            rend="italic"> Ljubljanska banka</hi>, marec, 1978.</bibl>
                </listBibl>
                <listBibl>
                    <head>Literatura</head>
                    <bibl>Deželak, Bogomir<hi rend="italic">. Politika in organiziranje
                            marketinga</hi>. Maribor: Obzorja, 1984.</bibl>
                    <bibl>Hyder Patterson, Patrick. <hi rend="italic">Bought&amp;Sold: Living and
                            Losing the Good Life in Socialist Yugoslavia. </hi>Ithaca in London:
                        Cornell University Press<hi rend="italic">, </hi>2012. </bibl>
                    <bibl><hi rend="italic">Interno študijsko gradivo za predmet Razvoj in teorija
                            oblikovanja</hi>. Ljubljana: ALUO.</bibl>
                    <bibl>Jaklič, Marko. <hi rend="italic">Poslovno okolje podjetja.</hi> Ljubljana:
                        Ekonomska fakulteta, 1999.</bibl>
                    <bibl>Jančič, Zlatko, Vesna Žabkar, Andrej Škerlep in Tomaž Kolar. <hi
                            rend="italic">Oglaševanje.</hi> Ljubljana: Fakulteta za družbene vede,
                        Založba FDV, 2013.</bibl>
                    <bibl>Joksimović, Ivana. »Trženjsko komunikacijska strategija banke.« Diplomsko
                        delo. Univerza na Primorskem: Fakulteta za management, 2009.</bibl>
                    <bibl>Lazarević, Žarko. »Blagovne znamke v ritmih časa.« V: <hi rend="italic"
                            >Cockta: Pijača naše in vaše mladosti. O dediščini slovenskih blagovnih
                            znamk,</hi> 13−26. Ljubljana: Slovenski etnografski muzej, 2010.</bibl>
                    <bibl>Lazarević, Žarko in Jože Prinčič. <hi rend="italic">Zgodovina slovenskega
                            bančništva</hi>. Ljubljana: ZBS – Združenje bank Slovenije, 2000.</bibl>
                    <bibl>Lazarević, Žarko in Jože Prinčič. <hi rend="italic">Bančniki v ogledalu
                            časa</hi>. Ljubljana. Združenje bank Slovenije, 2005.</bibl>
                    <bibl>Leban, Pika. »Bienale industrijskega oblikovanja od ustanovitve leta 1963
                        do načrtov za prihodnost.« Diplomsko delo. Univerza v Ljubljani: Fakulteta za družbene vede,
                        2009.</bibl>
                    <bibl>Lorenčič, Aleksander in Jože Prinčič. <hi rend="italic">Slovenska
                            industrija od nastanka do danes.</hi> Ljubljana: Inštitut za novejšo
                        zgodovino, 2018.</bibl>
                    <bibl>Rendla, Marta, Nataša Henig Miščič in Žarko Lazarević. <hi rend="italic"
                            >73.000 bančnih dni</hi>. <hi rend="italic">Zgodovina, izkušnje in
                            spomini. </hi>Ljubljana: NLB, 2020.</bibl>
                    <bibl>Sándor<hi rend="italic">, </hi>Vida. <hi rend="italic">Das Warenzeichen in
                            der Wirtschaft der sozialistischen Länder.</hi> Köln [etc.]: C.
                        Heymanns, 1987.</bibl>
                    <bibl>Šmalc, Matej. »Slovensko časopisje v času in prostoru : primerjalna
                        analiza vsebine tiskanih oglasov v letih 1935, 1965 in 1995.« Diplomsko delo.
                        Univerza v Ljubljani: Fakulteta za družbene vede, 2003.</bibl>
                    <bibl>Živanović, Maja. »Razvoj marketinga in oglaševanja v Socialistični
                        Republiki Sloveniji v 60.,70. in 80. letih.« Diplomsko delo. Univerza v
                        Ljubljani: Fakulteta za družbene vede, 2015.</bibl>
                    <bibl>Žižmond, Vanja. »Blagovne znamke v obdobju socialistične Jugoslavije.«
                        Diplomsko delo. Univerza v Ljubljani: Fakulteta za družbene vede, 2009.</bibl>
                </listBibl>
                <listBibl>
                    <head>Spletni viri</head>
                    <bibl>Novi Slovenski biografski leksikon. Prvi zvezek - Google Knjige. Pridobljeno 10. 4. 2022. <ref
                            target="https://books.google.si/books?id=dRWTAwAAQBAJ&amp;pg=PA220&amp;lpg=PA220&amp;dq=jugoslovansko+zdru%C5%BEenje+za+marketing&amp;source=bl&amp;ots=XqPH0y9x0h&amp;sig=ACfU3U0hJ4bg_9e1hRltv3aKYzPAkTMdTQ&amp;hl=sl&amp;sa=X&amp;ved=2ahUKEwjG3dPE3ov3AhVQSvEDHSKVDiUQ6AF6BAgwEAM"
                            >https://books.google.si/books?id=dRWTAwAAQBAJ&amp;pg=PA220&amp;lpg=PA220&amp;dq=jugoslovansko+zdru%C5%BEenje+za+marketing&amp;source=bl&amp;ots=XqPH0y9x0h&amp;sig=ACfU3U0hJ4bg_9e1hRltv3aKYzPAkTMdTQ&amp;hl=sl&amp;sa=X&amp;ved=2ahUKEwjG3dPE3ov3AhVQSvEDHSKVDiUQ6AF6BAgwEAM</ref>. </bibl>
                    <bibl>Tribute to Ozeha advertising agency 1945−1995 in 2022|advertising …
                        pinterest.com. Pridobljeno 13. 4. 2022. <ref
                            target="https://www.pinterest.com/brandheadteach/tribute-to-ozeha-advertising-agency-1945-1995"
                            >https://www.pinterest.com/brandheadteach/tribute-to-ozeha-advertising-agency-1945-1995</ref>. </bibl>
                    <bibl>»Vzporedna ekonomija, 3. oddaja.« <hi rend="italic">365.rtvslo.si</hi>.
                        Pridobljeno 15. 4. 2022. <ref
                            target="https://365.rtvslo.si/arhiv/vzporedna-ekonomija/42842878"
                            >https://365.rtvslo.si/arhiv/vzporedna-ekonomija/42842878</ref>.</bibl>
                </listBibl>
                <listBibl>
                    <head>Spomini</head>
                    <bibl>Košak, Gita. Oddelek za ekonomsko propagando v Ljubljanski banki. 5. 3.
                        2020.</bibl>
                    <bibl>Vreča, Maks. Ljubljanska banka in nova zgradba TR 2. 27. 2. 2020.</bibl>
                </listBibl>
            </div>
            <div type="summary">
                <docAuthor>Marta Rendla</docAuthor>
                <head>THE LJUBLJANSKA BANKA TRADEMARK</head>
                <head>SUMMARY</head>
                <p>At the beginning of the 1970s, the <hi rend="italic">Ljubljanska banka</hi> bank,
                    still known as <hi rend="italic">Kreditna banka in hranilnica Ljubljana
                    </hi>(Ljubljana Credit and Savings Bank) at the time, decided to change its name
                    and logo, thus increasing the quality of its visual communications design. By
                    that point, it had already developed into the largest bank in Slovenia and one
                    of the largest banks in Yugoslavia. From its beginnings as a modest banking
                    institution, it grew into a universal bank – a bank qualified for all types of
                    banking services. After obtaining a full banking licence for foreign operations
                    in 1967, it also started participating in international banking. In the
                    circumstances of significant business growth and to represent common interests,
                        <hi rend="italic">Ljubljanska banka</hi> decided to increase the level of
                    the visible as well as invisible part of its trademark. It recognised corporate
                    identity and house style as an indispensable means of maintaining the impression
                    of integrity, identity, and authenticity, as well as a tool for market
                    penetration. In December 1971, following the example of the corporate designs of
                    foreign banks such as The Royal Bank of Scotland, which exhibited a shift
                    towards a modern, relaxed, and dynamic expression using the contemporary visual
                    language, it adopted a proposal for the <hi rend="italic">Ljubljanska banka</hi>
                    graphic image, designed by a group of prominent Slovenian graphic designers. A
                    symbol consisting of the stylised letters “l” and “b” and the bank’s name
                    written in the <hi rend="italic">Helvetica Medium</hi> typeface were chosen as
                    the distinctive elements of the bank’s corporate identity. After the
                    transformation and reorganisation of <hi rend="italic">Ljubljanska banka</hi> in
                    1978, this symbol came to represent the entire system of its banks. The
                    beginnings of the bank’s house style started to emerge with the programme of
                    redesigning the offices of its business units and the relocation of its head
                    office to a new high-rise building on today’s <hi rend="italic">Trg
                        republike</hi> square. The norms regarding the spatial dimensions and
                    furnishings of the workplaces, established during the construction of the
                    skyscraper, were also taken into account in the further planning and renovations
                    of the bank’s facilities.</p>
            </div>
        </back>
    </text>
</TEI>
