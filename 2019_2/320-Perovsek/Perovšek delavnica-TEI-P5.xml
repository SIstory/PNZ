<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Delavnica »Das ,demokratische Europa?’ Demokratie- und Parlamentarismusgeschichte
                    Europas seit 1970«, München, 15.–16. november 2018</title>
                <author>
                    <forename>Jurij</forename>
                    <surname>Perovšek</surname>
                </author>
            </titleStmt>
            <editionStmt>
                <edition><date>2019-09-09</date>
                </edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Kongresni trg 1</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/320</pubPlace>
                <date>2019</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">59</biblScope>
                <biblScope unit="issue">2</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <revisionDesc>
            <listChange>
                <change>
                    <date>2019-10-14</date>
                    <name>Neja Blaj Hribar</name>
                    <desc>Pretvorba iz DOCX v TEI, dodatno kodiranje</desc>
                </change>
            </listChange>
        </revisionDesc>
    </teiHeader>
    <text>
        <front>
            <docAuthor>Jurij Perovšek</docAuthor>
        </front>
        <body>
                <p>Dve pomembni ustanovi s področja raziskovanja sodobne zgodovine – Institut für Zeitgeschichte v Münchnu in Kommission für Geschichte des Parlamentarismus und der politischen Parteien v Berlinu – sta 15. in 16. novembra 2018 v Münchnu pripravili za sedanja razmišljanja o vprašanju institucionalizirane Evrope, »krizi reprezentativne demokracije« in problematiki <hi
                        rend="italic"
                    >Evropa/demokracija</hi> sploh dobro premišljeno delavnico o zgodovinskih vidikih njihovega razvoja in dojemanja. Zaobjemali sta ga prva širitev prvotnih Evropskih skupnosti (Evropske skupnosti; ES) v 70. letih 20. stoletja in vključitev nekdanjih socialističnih držav v Evropsko unijo (EU) na začetku 21. stoletja. Zadnji proces so razčlenili skozi vprašanje demokratiziranja idejnih, političnih, družbenih in gospodarskih pogledov naslednic nekdanjih vladajočih komunističnih partij v Nemški demokratični republiki (NDR/Vzhodna Nemčija), Poljski in Madžarski po letu 1989.</p>
                <p>
                    <hi rend="normalweight">Kot je v vsebinskem uvodu k delavnici, pripravljenim
                        skupaj s Caroline Rieger, opozorila Silke Mende (obe Institut für
                        Zeitgeschichte), so predstavljene obravnave izhajale iz petih problemskih
                        polj: že nakazanega vprašanja prostorske perspektive ES/EU, to je procesa
                        njene širitve na jug in vzhod od sedemdesetih oziroma devetdesetih let 20.
                        stoletja dalje; vprašanja demokratizacije, parlamentarizacije in pomena
                        evropskega povezovanja v demokratični tranziciji oziroma transformaciji
                        nekdanjih avtoritarnih oziroma socialističnih držav v liberalno demokratični
                        politični in družbeni sistem; vprašanja vloge evropskih institucij v
                        pojmovanju »demokratične Evrope«; vprašanja zgodovinjenja pojmov
                        »demokratiziranje«, »parlamentariziranje« in »evropeiziranje« v povezavi z
                        njihovim prostorskim in časovnim okvirom; in vprašanja pomena periodizacije
                        obdobja po letu 1970 z vidika v Evropi diferenciranega razmerja med
                        demokracijo in parlamentarizmom. Zgodovinjenju navedenih vprašanj in z njimi
                        povezane pojmovne strukture razvoja ES/EU so se posvetili udeleženci
                        delavnice iz različnih evropskih univerzitetnih in raziskovalnih
                        središč.</hi></p>
                <p> Delavnico je sestavljalo troje sklenjenih obravnav: južne razširitve ES,
                    Evropskega parlamenta kot institucije znotraj političnih praks in demokratične
                    transformacije v nekdanjem vzhodnem bloku. Prvi sklop obravnav je vseboval
                    referate Philippa Müllerja (Institut für Sozialforschung, Hamburg) – <hi
                        rend="italic">Südlich von Westeuropa? Demokratie und Protest in Spanien nach
                        Franco</hi>, Caroline Rieger (Institut für Zeitgeschichte) – <hi
                        rend="italic">Transformations- und Demokratisierungsprozesse in Spanien und
                        Portugal im Kontext der EG-Beitrittsperspektive</hi>, in Verene Mink
                    (Kommission für Geschichte des Parlamentarismus und der politischen Parteien) –
                        <hi rend="italic">Demokratisierung und Europäisierung als Zielkonflikt? Die
                        Debatten über die Süderweiturng der EG im Deutschen Bundestag</hi>, ki so
                    obravnavali vprašanje demokratične transformacije in razširitve ES na jug, ter
                    Christiana Salma (European Parliamentary Research Service, Bruselj) – <hi
                        rend="italic">Transition und Demokratisierung in Griechenland, Portugal und
                        Spanien aus der Perspektive des Europäischen Parlaments 1973–1977</hi>, in
                    Ane Mónice Fonsece (Centro de Estudos de Internacionais – Instituto
                    Universitário de Lisboa, Lizbona) – <hi rend="italic">Portugal and the 1979
                        European Parliament elections: a young democracy learning from Europe?</hi>,
                    ki sta predstavila poglede Evropskega parlamenta na južno razširitev ES. </p>
                <p>Philipp Müller je predstavil različne poglede na demokratiziranje Španije po
                    Francovi smrti. Spomnil je na njeno pojasnjevanje kot posledico sporazuma med
                    levo in desno parlamentarno politično stranjo (kompromis elit), ki naj bi na
                    škodo resničnih demokratično-civilnodružbenih sprememb omogočil politično
                    stabilizacijo španske države. Temu nasprotna je ocena, da je h kompromisu elit
                    vodil pritisk socialnih protestov. Nosilec demokratičnih sprememb naj bi bila
                    civilna družba, ki je na podlagi svoje mobilizacijske moči imela politični
                    vpliv. Müller je pri obeh interpretacijah opozoril na manko, ki zadeva družbeno
                    participacijo javnosti in parlamentarnih strank. Po njegovem mnenju gre španski
                    primer razumeti kot politiko eksperimenta, ki poudarja pomen in s tem povezavo
                    obeh strani v okviru prizadevanj za dosego demokracije. Pri tem povezanost
                    strankarske politike in politike protesta ne more veljati za južnoevropsko
                    posebnost, pač pa za trenutno najbolj zanimivo evropsko politično
                    eksperimentalno področje.</p>
                <p> Demokratizacijski proces v Španiji in na Portugalskem, povezan z vstopanjem v
                    ES, je obravnavala Caroline Rieger. Poudarila je pomen perspektive vstopa v ES
                    za preoblikovanje in demokratizacijo obeh držav. Po koncu diktatur sta se
                    usmerili v institucionalizirano evropeiziranje in ga na najvišji pravni ravni
                    utemeljili z novo oziroma dodelano ustavno ureditvijo (Španija 1978, Portugalska
                    1982). Vstopili sta v družino zahodnoevropskih demokracij, moderniziranja
                    gospodarskih in socialnih razmer ter spreminjanja načina razmišljanja. Ta proces
                    je zaokrožil njun vstop v ES leta 1986.</p>
                <p> Seveda se ob označitvi procesov demokratizacije in usmeritev za vključitev v ES
                    v južnoevropskem prostoru zastavlja vprašanje, kako so nanje gledali v
                    ustanovnih članicah skupnosti. Na to je odgovorila Verena Mink. Najprej je
                    opozorila, da sta v 60. letih zahodnonemška in francoska vlada – neupoštevajoč
                    frankistično diktaturo – iz varnostnopolitičnih razlogov z naklonjenostjo
                    sprejemali tedanja španska pridružitvena prizadevanja. Zamejil jih je Evropski
                    parlament, ki je poudaril, da nedemokratične države, v katerih ne spoštujejo
                    temeljnih pravic in svoboščin, ne sodijo v ES. Leta 1970 sta ES in Španija
                    sklenili zgolj trgovinski sporazum. ES je podobno ravnala tudi do portugalske
                    diktature, saj se je Portugalska prav tako potegovala za članstvo v skupnosti. V
                    določeni meri se je to ponovilo po vojaških udarih v Grčiji 1967 in Turčiji
                    1971. Nemška in francoska vlada iz geopolitičnih razlogov nista podpirali
                    prekinitve grškega priključevanja ES, medtem ko ga je Evropski parlament
                    zamrznil. Zaradi gospodarskih in varnostnopolitičnih preudarkov pa vojaški udar
                    v Turčiji ni imel posledic za njeno evropsko integracijsko politiko. Ko so
                    Španija, Portugalska in Grčija v sedemdesetih letih odpravile svoje avtoritarne
                    režime, za njihovo vključevanje v ES ni bilo formalnih ovir. Iz političnih
                    razlogov – utrjevanja demokracije – so ga podpirale vse članice Skupnosti. Ob
                    tem je zahodnonemški Bundestag (Zvezni parlament) opozarjal, da bi morala ES
                    imeti možnost odzivanja na morebitni nedemokratični razvoj v državah članicah,
                    kar je vodilo k sklepu Sveta Evrope leta 1978, da sta spoštovanje in ohranitev
                    parlamentarne demokracije in človekovih pravic predpogoj članstva v ES. Proces
                    vstopanja Španije, Portugalske in Grčije v Skupnost je v 80. letih pokazal, da
                    je poglobitev in razširitev demokratizacije skupni projekt ES in pristopajočih
                    držav. To je imelo pomembno vlogo pri vzhodni širitvi ES/EU po letu 1989.</p>
                <p> Kot tretji vidik obravnavanja južnoevropske širitve ES je delavnica opredelila
                    stališča Evropskega parlamenta do nje ter odnos pristopajočih držav do prvih
                    neposrednih volitev v parlament leta 1979. To temo sta predstavila Christian
                    Salm in Ana Mónica Fonseca. Christian Salm se je osredotočil na vprašanje, po
                    katerih kriterijih so poslanci Evropskega parlamenta ocenjevali
                    demokratizacijske procese v Grčiji, Portugalski in Španiji ter kako so bili ti
                    usklajeni z njihovim razumevanjem demokracije. Želena evropska integracijska
                    razvojna perspektiva se je izrazila skozi medsebojno vplivanje na demokratični
                    razvoj v Južni Evropi in krepitev demokratičnih struktur v Evropskem parlamentu.
                    Prve neposredne volitve v Evropski parlament leta 1979 pa na primeru Portugalske
                    izven ES niso odmevale. Ana Mónica Fonseca je poudarila, da se je država tedaj
                    soočala z resnimi notranjepolitičnimi problemi (nestabilnimi razmerami na
                    političnem, gospodarskem, socialnem in kulturnem področju), ki so spremljale
                    zgodnje obdobje njene demokratizacije. Čeprav je bila Portugalska že v procesu
                    pristopnih pogajanj za članstvo v Evropski gospodarski skupnosti, volitve zaradi
                    osredotočenosti na druga vprašanja niso vzbudile zanimanja, ne glede na to, da
                    so predstavljale nekaj, česar bi se lahko Portugalska udeležila v bližnji
                    prihodnosti. </p>
                <p>Evropskemu parlamentu je bil namenjen tudi poseben sklop obravnav. V njem so
                    referate podali Mechthild Roos (Universität-Augsburg) – <hi rend="italic">Die
                        Parlamentarisierung der Europäischen Gemeinschaften vor 1979: Die
                        Entwicklung des Europäischen Parlements vor seinen ersten Direktwahlen</hi>,
                    Zoé Kergomard (Deutsches Historisches Institut, Paris) – <hi rend="italic">Das
                        Schweigen eines nichtexistierenden Demos? Die Wahlenhaltung als
                        Streitgegenstand der ersten europäischen Direktwahlen 1979 im
                        deutsch-französischen Vergleich</hi>, in Ines Soldwisch (Historisches
                    Institut der RWTH Aachen Universität) – <hi rend="italic">Das »demokratische«
                        Europa nach Maastricht – Das Europäische Parlament aus der Sicht seiner
                        Abgeordneten</hi>. Mechthild Roos je v svoji obravnavi tehtno opozorila, da
                    je Evropski parlament v času pred prvimi neposrednimi evropskimi volitvami leta
                    1979 treba razumeti kot delujoč, ne le na evropsko pogodbeno materijo omejen
                    organizem. Delovanje prvih, delegiranih evropskih parlamentarcev ni bilo omejeno
                    le na razpravljanje v strasbourškem plenumu. Opirali so se na povezave, ki so
                    jih imeli v nacionalnih parlamentih in svojih političnih strankah, v mednarodnih
                    strankarskih ter nacionalnih in internacionalnih sindikalnih organizacijah. Na
                    ta način so z neformalnim delovanjem vplivali na parlamentarne procese, pri
                    čemer so posebno pozornost namenili področju socialne politike in parlament
                    uveljavljali kot zastopnika interesov evropskih državljanov. Prvi evropski
                    poslanci so že pred neposrednimi volitvami v Evropski parlament leta 1979 imeli
                    zakonodajni vpliv, ki se je nato razvijal v novooblikovanem nadnacionalnem
                    parlamentu. </p>
                <p>Oblikovanje evropskega nadnacionalnega parlamentarnega subjekta je bilo leta 1979
                    utemeljeno ob nizki udeležbi na prvih evropskih volitvah. To je osvetlila Zoé
                    Kergomard, ki je opozorila na precejšnje nezanimanje Evropejcev za ta dogodek.
                    Na primeru Francije in Zvezne republike Nemčije (ZRN/Zahodne Nemčije) je
                    razčlenila kampanjo za udeležbo na volitvah. Francoska kampanja se je
                    osredotočila na konsenzualni okvir evropske integracije, saj so golisti in
                    komunisti nasprotovali nadaljnjemu prenašanju kompetenc na nadnacionalno raven,
                    nemška, kjer so stranke soglasno delile evropsko usmeritev, pa je udeležbo na
                    volitvah poudarila kot izraz pritrditve ES. Nemška kampanja je imela večji odziv
                    kot francoska, v kateri so se odrazila evropska politična nasprotja in problemi
                    francoske volilne politične prakse. Dodati je treba, da je volilna udeležba v
                    sedemdesetih letih v Franciji nasploh padala, zadnje volitve v Bundestag pred
                    evropskimi pa so izpeljali ob veliki volilni udeležbi. Zoé Kergomard je
                    opozorila na stališče predsednika opozicijske CDU (Christlich Demokratische
                    Union Deutschland) Helmuta Kohla, ki ga je podal o vprašanju legitimnosti v
                    Evropi z nizko udeležbo izvoljenega nadnacionalnega parlamenta. Tolmačenje, da
                    je zaradi nižje volilne udeležbe v primerjavi z volitvami v Bundestag
                    vprašljiva, je zavrnil z utemeljitvijo, da v mnogih državah na svetu, vključno s
                    Švico, 66-odstotna udeležba velja za uspešno. Ameriški predsedniki praviloma
                    pridejo na položaj ob podobno nizki volilni udeležbi. To pa evropskih strank ne
                    odvezuje premisleka, na kakšen način jo lahko izboljšajo. Vsekakor pa so volitve
                    razočarale stranke, medije, politične institucije in politologe v njihovem
                    idealiziranem pričakovanju <hi rend="italic">evropskega državljana</hi>.</p>
                <p>Kar zadeva Evropski parlament, so njegov institucionalni razvoj po letu 1979
                    usmerjale zahteve njegovih poslancev, ki so na podlagi svoje neposredne
                    izvolitve in s tem povezanega predstavniškega položaja terjali večjo udeležbo v
                    evropskih zakonodajnih procesih in odločanju. Kot je poudarila Ines Soldwisch,
                    so poslanci v večji moči parlamenta avtomatično videli več demokracije.
                    Maastrichtska pogodba leta 1993 je zato bila pomemben korak, ne pa še rešitev
                    njihove lastne parlamentarizacije. Maastricht je okrepil vlogo parlamenta do
                    Evropske komisije in Ministrskega sveta. Po Maastrichtu je Evropskemu parlamentu
                    posredno pripadla pravica do zakonodajne pobude, razširili pa so tudi oblike
                    njegovega zakonodajnega soodločanja. Maastrichtska pogodba je pomenila nadaljnje
                    demokratiziranje Evropske unije, povezano z vprašanjem moči Evropskega
                    parlamenta.</p>
                <p> Z razpadom vzhodnoevropskih političnih sistemov po letu 1989 se je razširil
                    prostor evropske parlamentarizacije in demokratizacije. Njun potek v NDR,
                    Poljski in Madžarski sta predstavila Bettina Tüffers (Kommission für Geschichte
                    des Parlamentarismus und der politischen Parteien) – <hi rend="italic"
                        >Selbstwahrnehmung, Selbstparlamentarisierung, Selbstauflösung: die
                        Volkskammer der DDR 1989–1990</hi>, in Thorsten Holzhauser (Jahonnes
                    Gutenberg-Universität Mainz) – <hi rend="italic">Von Geistern der Vengangenheit
                        zu Musterschülerb der Transformation? Die Entwicklung postkommunistischer
                        Parteien im Vergleich</hi>. Parlamentarizacijo NDR so izvajali s pomočjo 18.
                    marca 1990 pluralistično izvoljene 10. Volkskammer (Ljudske zbornice). Bettina
                    Tüffers je poudarila, da so organizacijsko strukturo in delovanje
                    vzhodnonemškega parlamenta dosledno oblikovali po bonskem zgledu, ob tem pa so
                    morali poskrbeti še za ustrezno infrastrukturo (prenočišča za poslance, urade,
                    sejne sobe, pripravo delovnih gradiv, telekomunikacijsko opremo, transportne
                    zahteve), potrebno za parlamentarno dejavnost. Pri <hi rend="italic">learning on
                        the job</hi> (tako Tüffers) so imeli poslanci pomoč zahodnonemških sestrskih
                    strank razen naslednice do tedaj monistične SED (Sozialistische Einheitspartei
                    Deutschlands) – PDS (Partei des demokratischen Sozialismus). Sicer pa se je
                    razumevanje parlamentarnega delovanja v 10. Volkskammer razlikovalo od
                    zahodnonemškega. Poznali so se neizkušenost in manjkajoča profesionalnost
                    poslancev ter vtisnjen kulturni pečat življenja v NDR (nadstrankarska težnja po
                    konsenzu). Vzhodnonemški parlament si je tudi prizadeval, da delikatna vprašanja
                    (vzpostavitev varnostnega območja – klasične zaščite parlamenta; poslanski
                    prejemki) ne bi vzbujala prevelike pozornosti. Ugled 10. Volkskammer je proti
                    njenemu koncu vse bolj izginjal. Kar zadeva vstop NDR v ES, ga je ta podpirala,
                    a je to vprašanje imelo drugoten značaj. Po ponovni nemški združitvi 3. oktobra
                    1990 so v Evropski parlament sprejeli 18 poslancev Volkskammer s statusom
                    opazovalcev. Kot je leta 1990 na vprašanje, ali naj ES od ZRN in NDR pričakuje
                    svojega 13. člana, odgovoril tedanji zahodnonemški zunanji minister
                    Hans-Dietrich Genscher, ga Skupnost torej ni dobila, pač pa se je povečal eden
                    od njenih dvanajstih.</p>
                <p> Razvoju nekdaj vladajočih državnih komunističnih strank v NDR, Madžarski in
                    Poljski se je posvetil Thorsten Holzhauser. Opozoril je, da je bila vsem trem
                    postkomunističnim nasledstvenim strankam v zgodnjih 90. letih skupna opustitev
                    načela demokratičnega centralizma, vodile so jih podobne osebnosti, zavzemale so
                    se za »tretjo pot« med zahodnim kapitalizmom in sovjetskim realnim socializmom,
                    preteklosti niso problematizirale, temveč pa so poudarjale domnevno pozitivne
                    strani socializma, ob tem pa so izjavljale, da bodo v
                    demokratično-kapitalistični razvoj vnesle »dobre stvari« realnega socializma. V
                    nadaljnjih letih je med njimi prišlo do razlik. PDS je kritizirala parlamentarno
                    demokracijo, madžarski in poljski postkomunisti pa so sprejemali
                    demokratično-parlamentarni sistem. PDS je tudi ostro kritizirala Zahod in
                    njegove institucije, v Madžarski in Poljski je bilo ravno obratno. Postkomunisti
                    so odločilno prispevali k vključitvi svojih držav v EU in evroatlantske
                    povezave. Na gospodarsko-političnem področju je PDS nihala med levim
                    keynesijanstvom, socialističnimi tranzicijskimi strategijami in
                    protikapitalistično retoriko, madžarski in poljski postkomunisti pa so podprli
                    tržno gospodarstvo in privatizacijo gospodarske strukture. Stranke so se
                    razlikovale tudi po izvajanju svoje politike. PDS je bila programska stranka, ki
                    so jo označevala notranja ideološka razhajanja, madžarske in poljske
                    postkomuniste pa je vodil postideološki pragmatizem. Tako sta se na nekdanjem
                    Vzhodu oblikovali dve postkomunistični usmeritvi. Usmeritev PDS je temeljila na
                    protizahodnih tradicijah vzhodnega komunizma, kritiki zahodnega sistema in
                    neoliberalizma, madžarski in poljski postkomunisti pa so s prevzemom zahodnega
                    modela družbene ureditve – parlamentarizma, tržnega gospodarstva in
                    evroatlantskih povezav – postali »vzorni učenci« demokratične Evrope.</p>
                <p> S Holzhauserjevo razčlenitvijo je bilo izčrpano zadnje vsebinsko polje
                    delavnice. V zaključni besedi ga je zaokrožil Kiran Klaus Patel (Maastricht
                    University), ki je med drugim opozoril na pomen pravnega in
                    kulturnozgodovinskega vidika v preučevanju parlamentarizma ter upoštevanja
                    (tudi) pozitivističnega raziskovalnega pristopa, da ne bi prihajalo do
                    teleoloških interpretacij.</p>
                <p> O delavnici
                    <hi rend="italic" xml:space="preserve">Das ,demokratische Europa?’ Demokratie- und Parlamenttarismusgeschichte Europas seit 1970 </hi>(prvi
                    dan jo je na Institut für Zeitgeschichte spremljala še dinamična okrogla miza
                        <hi rend="italic">Europa – wie hältst Du’s mit der Demokratie? Historische
                        Perspektiven auf eine Schlüsselfrage europäischer Integration</hi>, na
                    kateri so sodelovali Dominik Geppert (Potsdam-Universität), Silke Mende in
                    Martin Schulze Wessel (Ludwig-Maximilians-Universität, München), moderiral pa jo
                    je Andreas Wirsching (Institut für Zeitgeschichte)), lahko na koncu zapišemo, da
                    je bila dobrodošel prispevek k poglabljanju védenja o razvoju ES/EU v zadnjih,
                    skoraj petdesetih letih. Delavnica je poudarila njegove ključne zgodovinske
                    mejnike in na podlagi prizadevanja svojih snovalcev in udeležencev osmislila
                    novo stopnjo v zgodovinjenju uresničevanja evropske demokratične povezovalne
                    misli. Pripomnimo pa naj, da vanjo niso zajeli tudi vprašanja jugovzhodne
                    širitve EU.</p>
        </body>
    </text>
</TEI>
