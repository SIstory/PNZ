<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Slovenski pravniki in začetki slovenske državnosti</title>
                <author>Jure Gašparič</author>
                <author>Katja Škrubej</author>
            </titleStmt>
            <editionStmt>
                <edition><date>2019-09-03</date>
                </edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Kongresni trg 1</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/316</pubPlace>
                <date>2019</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">59</biblScope>
                <biblScope unit="issue">2</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <revisionDesc>
            <listChange>
                <change>
                    <date>2019-10-14</date>
                    <name>Neja Blaj Hribar</name>
                    <desc>Pretvorba iz DOCX v TEI, dodatno kodiranje</desc>
                </change>
            </listChange>
        </revisionDesc>
    </teiHeader>
    <text>
        <front>
            <docAuthor>Katja Škrubej</docAuthor>
            <docAuthor>Jure Gašparič</docAuthor>
        </front>
        <body>
            <p> Pričujoča številka <hi rend="italic">Prispevkov za novejšo zgodovino</hi> je – v
                skladu z uredniško politiko – znova tematska in interdisciplinarna. Avtorski
                kolektiv, sestavljen iz pravnikov in zgodovinarjev, si je ob stoti obletnici razpada
                habsburške monarhije in oblikovanja Narodne vlade SHS ter skorajšnji stoletnici
                nastanka ljubljanske univerze s Pravno fakulteto zastavil mnoga s tem povezana
                vprašanja:</p>
            <p> Kako so bili z ustanovitvijo nove državne tvorbe, Države SHS in nato Kraljevine SHS,
                povezani pravniki? Kateri pravniki in s katerimi kariernimi izkušnjami v razpadli
                Avstro-Ogrski so bili dejavni v vladi, nato pa v okviru fakultete, a tudi nasploh v
                politiki? Na kakšne načine in na podlagi katerih prepričanj ter vizij? Kakšen je bil
                razkorak med politično realnostjo in pravnimi okviri – tistimi, ki so razpadali, in
                tistimi, ki so jih šele vzpostavljali? Kateri so relevantni mednarodnopravni,
                ustavno-, upravnopravni in drugi vidiki vzpostavitve novih razmerij po razpadu
                Avstro-Ogrske? Kako je bila videti in kako je delovala izvršna oblast pred letom
                1918 in kako kasneje? Katere vzporednice se ponujajo z obdobjem druge svetovne vojne
                in z obdobjem razpadanja Jugoslavije? </p>
            <p> Razpon tem je nedvomno širok in raznovrsten, toda urednika sva prepričana, da tudi
                relevanten in intriganten. Avtorice in avtorji so pripravili sveže in poglobljene
                razprave, ki odstirajo številne novosti in pomembno zaokrožujejo védenje o začetkih
                slovenske državnosti. Struktura revije sledi kronološkemu in problemskemu načelu. Po
                analizi deleža in vloge slovenskih pravnikov v političnem življenju v času od
                preloma 19. v 20. stoletje do druge svetovne vojne sledi razprava o izvršni oblasti
                v zadnjih desetletjih habsburške monarhije in vlogi pravnikov v njej; zlasti na
                Kranjskem. Posebna razprava nato odstre značaj Države SHS, sledita ji analiza
                pogleda nanjo z vidika mednarodnega prava in predstavitev prispevka dveh profesorjev
                prava in enega po krivici manj znanega pravnega strokovnjaka k nastanku slovenske
                državnosti – Ivana Žolgerja, Ivana Tomšiča in Stanka Peterina. Mednarodni in
                diplomatski pogled zaokrožuje razprava o vlogi slovenskih pravnikov na pariški
                mirovni konferenci leta 1919.</p>
            <p> Poseben sklop osvetljuje delovanje nekaterih najvidnejših profesorjev Pravne
                fakultete. Ena od razprav v tem sklopu je posvečena novoodkritim arhivskim
                dokumentom o delovanju Ivana Žolgerja, enega od matičarjev Pravne fakultete, pred
                tem pa profesorja na dunajski Pravni fakulteti, zlasti pa enega največjih
                strokovnjakov za temeljna ustavnopravna vprašanja Avstro-Ogrske pa tudi ministra v
                zadnji t. i. tehnični vladi Ernsta Seidlerja. Druga razprava predstavi in analizira
                arhivske dokumente v zvezi s požrtvovalnim delom pravnika, a tudi skladatelja
                Gregorja Gojmirja Kreka, v monarhiji enega od tajnikov avstrijskega vrhovnega
                sodišča, v novi državi pa sosnovatelja sodstva, zlasti pa vzpostavitelja pravosodne
                knjižnice in knjižnice Pravne fakultete, kjer je takoj v drugem krogu imenovanj
                postal profesor za rimsko in civilno pravo. Tretja razprava v tem sklopu pa je
                posvečena Milanu Škerlju, v monarhiji visokemu uradniku na ministrstvu za pravosodje
                in soavtorju prvega zakona o družbi z omejeno odgovornostjo, v novi državi pa
                ključnemu protagonistu pri razvoju sodstva na Slovenskem ter profesorju Pravne
                fakultete za trgovinsko in menično pravo. Blok razprav po kronološkem načelu
                zaključuje podroben vpogled v delovanje in vlogo pravnikov v oblastnih skupščinah
                (lokalnih parlamentih) ljubljanske in mariborske oblasti konec dvajsetih let 20.
                stoletja in nato tudi v banskem svetu Dravske banovine v tridesetih letih, vse do
                začetka druge svetovne vojne. </p>
            <p> V samostojni rubriki Razmišljanja in razpravljanja, kjer uredništvo objavlja
                pomembne prispevke, ki se razlikujejo od klasičnih razprav, sta tokrat dva članka.
                Najprej nadvse dragocen spominski in obenem strokovni zapis enega od piscev sedanje
                ustave, ob njem pa esejistični prerez pomena prevrata in revolucije v 20. stoletju.
                Revijo kakor vedno zaključujejo poročila o odmevnejših dogodkih in prikazi
                najzanimivejših zgodovinskih knjig.</p>
            <p> Urednika se zahvaljujeva vsem avtoricam in avtorjem, ki so zares številni, še
                posebej pa recenzentom in uredniški ekipi. Navzven nevidno delo slednjih je
                nepogrešljivo pri pripravljanju in izdajanju vsake znanstvene publikacije, a pogosto
                ostaja prezrto. Vsak akademski izdelek, ki pride iz tiskarne ali pa se v e-obliki
                pojavi na spletu – naj prijazno opozoriva, da je naša revija na voljo v obeh oblikah
                –, je plod dela mnogih. Veselje ob tem je zato toliko večje, če vemo, da je revija
                izšla ob tako pomembnem jubileju, kot je stota obletnica nastanka ljubljanske
                univerze in njene Pravne fakultete.</p>
        </body>
    </text>
</TEI>
