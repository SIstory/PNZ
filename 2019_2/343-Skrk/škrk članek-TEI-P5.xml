<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Profesorji Ivan Žolger, Ivan Tomšič in Stanko Peterin ter njihovi prispevki k
                    nastanku slovenske države</title>
                <author>
                    <name>
                        <forename>Mirijam</forename>
                        <surname>Škrk</surname>
                        <roleName>Dr.pravnih znanosti</roleName>
                        <roleName>zaslužna profesorica Univerze v Ljubljani</roleName>
                        <email>mirjam.skrk@pf.uni-lj.si</email>
                    </name>
                </author>
            </titleStmt>
            <editionStmt>
                <edition><date>2019-05-09</date></edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Kongresni trg 1</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/343</pubPlace>
                <date>2019</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">59</biblScope>
                <biblScope unit="issue">2</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <profileDesc>
            <langUsage>
                <language ident="sl"/>
                <language ident="en"/>
            </langUsage>
            <textClass>
                <keywords xml:lang="en">
                    <term>international law</term>
                    <term>the creation</term>
                    <term>continuity, and dissolution of the state</term>
                    <term>Peaces Treaties of Paris 1919–1920</term>
                    <term>annexation</term>
                </keywords>
                <keywords xml:lang="sl">
                    <term>mednarodno pravo</term>
                    <term>nastanek</term>
                    <term>kontinuiteta in razpad države</term>
                    <term>pariške mirovne pogodbe 1919–1920</term>
                    <term>priključitev</term>
                </keywords>
            </textClass>
        </profileDesc>
        <revisionDesc>
            <listChange>
                <change>
                    <date>2019-10-14</date>
                    <name>Neja Blaj Hribar</name>
                    <desc>Pretvorba iz DOCX v TEI, dodatno kodiranje</desc>
                </change>
            </listChange>
        </revisionDesc>
    </teiHeader>
    <text>
        <front>
            <docAuthor>Mirjam Škrk<note place="foot" xml:id="ftn1" n="*"><hi
                        rend="footnote_reference">*</hi>
                    <hi rend="bold" xml:space="preserve">Dr. pravnih znanosti, zaslužna profesorica Univerze v Ljubljani, </hi><ref
                        target="mailto:mirjam.skrk@pf.uni-lj.si"><hi rend="bold"
                            >mirjam.skrk@pf.uni-lj.si</hi></ref></note></docAuthor>
            <docImprint>
                <idno type="cobissType">Cobiss tip: 1.01</idno>
                <idno type="UDC">UDK: 347.96(=163.6):342.1(497.4)</idno>
            </docImprint>
            <div type="abstract">
                <head>IZVLEČEK</head>
                <p><hi rend="italic" style="font-size:10pt" xml:space="preserve">Članek je posvečen 100. obletnici prve slovenske Narodne vlade in 100. obletnici Pravne fakultete Univerze v Ljubljani. 31. oktobra 1918 je Narodno vlado v Ljubljani imenoval Narodni svet Slovencev, Hrvatov in Srbov, vladajoči organ novoustanovljene Države Slovencev, Hrvatov in Srbov s sedežem v Zagrebu. Narodna vlada je de facto upravljala ozemlje avstrijske dežele Kranjske in dela Štajerske do 1. decembra 1918, ko se je Država Slovencev, Hrvatov in Srbov združila s Kraljevino Srbijo v novoustanovljeno Kraljevino SHS. Obe stoletnici sta med seboj povezani, ker so nekateri profesorji Pravne fakultete kot delegati sodelovali na pariški mirovni konferenci 1919–1920. Najprej sta z vidika mednarodnega prava proučeni Država Slovencev, Hrvatov in Srbov in Narodna vlada v Ljubljani. Država Slovencev, Hrvatov in Srbov je izpolnjevala pogoje za državo po mednarodnem pravu, čeprav je zavezniške in pridružene sile niso priznale. Po drugi strani Narodna vlada teh zahtev ni izpolnjevala. V nadaljevanju so predstavljeni trije članki profesorjev Ivana Žolgerja, Ivana Tomšiča in Stanka Peterina. Obravnavajo obstoj Jugoslavije od 1918 do 1992 in njen prehod iz unitarne v zvezno državo. Proces razpada jugoslovanske federacije je leta 1991 pripeljal do nastanka suverene in neodvisne Slovenije. </hi></p>
                <p><hi rend="italic" style="font-size:10pt">Ključne besede: mednarodno pravo,
                        nastanek, kontinuiteta in razpad države, pariške mirovne pogodbe 1919–1920,
                        priključitev</hi></p>
            </div>
            <div type="abstract" xml:lang="en">
                <head>ABSTRACT</head>
                <head>PROFESSORS IVAN ŽOLGER, IVAN TOMŠIČ AND STANKO PETERIN AND THEIR CONTRIBUTIONS
                    TO THE CREATION OF THE SLOVENIAN STATEHOOD</head>
                <p><hi rend="italic" style="font-size:10pt">The article is dedicated to the
                        100</hi><hi rend="italic superscript" style="font-size:10pt"
                        >th</hi><hi rend="italic" style="font-size:10pt" xml:space="preserve"> anniversary of the first Slovenian National Government and the 100</hi><hi
                        rend="italic superscript" style="font-size:10pt"
                    >th</hi><hi rend="italic" style="font-size:10pt" xml:space="preserve"> anniversary of the Faculty of Law, University of Ljubljana. On 31 October 1918, the National Government in Ljubljana was appointed by the National Council of Slovenes, Croats and Serbs, the governing body of the newly created State of Slovenes, Croats and Serbs seated in Zagreb. The National Government had de facto administered the territory of the Austrian Province of Carniola and part of Styria until 1 December 1918, when the State of Slovenes, Croats and Serbs united with the Kingdom of Serbia into the newly created Kingdom of Serbs, Croats and Slovenes. The two centennials are closely related, as certain Faculty of Law Professors participated as delegates at the Paris Peace Conference in 1919–1920. The State of Slovenes, Croats and Serbs and the National Government in Ljubljana are first analysed from the international legal perspective. The State of Slovenes, Croats and Serbs fulfilled the criteria of a state under international law, although it was not recognised by the Allied and Associated Powers. On the other hand, the National Government did not meet such prerogatives. In addition, three articles, written by Professors Ivan Žolger, Ivan Tomšič, and Stanko Peterin are presented. These articles describe the existence of Yugoslavia from 1918 to 1992 and its transition from a unitary to a federal State. The process of the Yugoslav federation’s dissolution gave rise to the creation of the sovereign and independent Slovenia in 1991.</hi></p>
                <p><hi rend="italic" style="font-size:10pt">Key words: international law, the
                        creation, continuity, and dissolution of the state, Peaces Treaties of Paris
                        1919–1920, annexation</hi></p>
            </div>
        </front>
        <body>
            <div>
                <head>Uvod</head>
                <p>Najprej želim z vidika mednarodnega prava opredeliti pomen in vlogo Narodne
                    vlade, ki je bila 31. oktobra 1918 ustanovljena v Ljubljani. Na predlog
                    slovenskega Narodnega sveta jo je imenoval Narodni svet Slovencev, Hrvatov in
                    Srbov v Zagrebu, ki je dva dni pred tem razglasil neodvisnost Države Slovencev,
                    Hrvatov in Srbov.<note place="foot" xml:id="ftn2" n="1"> Peter Vodopivec, <hi
                            rend="italic">Od Pohlinove slovnice do samostojne države</hi>
                        (Ljubljana: Modrijan, 2007), 162.</note> Narodna vlada je do združitve s
                    Kraljevino Srbijo v Kraljevino Srbov, Hrvatov in Slovencev 1. decembra 1918
                    upravljala tedanji slovenski del te države.<note place="foot" xml:id="ftn3"
                        n="2"> Ibid.</note></p>
                <p>Zdi se, da je zgodovinska stroka to obdobje relativno dobro proučila. Ni mi pa
                    uspelo zaslediti morebitne celovite proučitve mednarodnopravnega položaja
                    Slovencev in Narodne vlade v Ljubljani v procesu razpada Avstro-Ogrske do
                    združitve s Srbijo v jugoslovansko državno skupnost 1. decembra 1918. </p>
                <p> Pravna fakulteta v Ljubljani je bila kot ena prvotnih članic Univerze v
                    Ljubljani ustanovljena hkrati z njo leta 1919. Od njenih tedanjih profesorjev je
                    bil Ivan Žolger pooblaščeni član delegacije Kraljevine Srbov, Hrvatov in
                    Slovencev na mirovni konferenci v Parizu leta 1919–1920.<note place="foot"
                        xml:id="ftn4" n="3"> Žolger je poleg Nikole Pašića in Anteja Trumbića kot
                        pooblaščeni kraljevi predstavnik poimensko naštet v Mirovni pogodbi z
                        Avstrijo in Pogodbi med zavezniškimi in pridruženimi silami ter Državo
                        Srbov, Hrvatov in Slovencev, obeh podpisanih v Saint–Germainu 10. 9. 1919,
                        ter Mirovni pogodbi z Madžarsko, podpisani v Trianonu 4. 6. 1920.</note>
                    Leonid Pitamic, prvi dekan Pravne fakultete, je na njej sodeloval v njenem
                    širšem sestavu kot ekspert.<note place="foot" xml:id="ftn5" n="4"> Uroš
                        Lipušček, <hi rend="italic">Sacro egoismo. Slovenci v krempljih tajnega
                            Londonskega pakta</hi> (Ljubljana: Cankarjeva založba, 2012),
                        375.</note> Zato sem si ob stoletnici obeh dogodkov, ustanovitvi prve
                    slovenske Narodne vlade in Pravne fakultete Univerze v Ljubljani, v luči razvoja
                    dogodkov v letih 1918–1991, ki so pripeljali do slovenske državnosti, izbrala
                    tri članke profesorjev ljubljanske Pravne fakultete. V nadaljevanju so
                    obravnavani članek Ivana Žolgerja iz leta 1923 z naslovom »Da li je naša
                    kraljevina nova ili stara država?«,<note place="foot" xml:id="ftn6" n="5"><hi style="font-size:10pt" xml:space="preserve"> Ivan Žolger, »Da li je naša kraljevina nova ili stara država?,« </hi>
                        <hi rend="italic" style="font-size:10pt">Slovenski
                        pravnik</hi><hi style="font-size:10pt" xml:space="preserve"> 37, št. 3-4 (1923): 68–85.</hi></note>
                    članek Ivana Tomšiča o identiteti jugoslovanske države po mednarodnem pravu, ki
                    ga je objavil ob priložnosti 47. konference International Law Association (ILA)
                    v Dubrovniku leta 1956,<note place="foot" xml:id="ftn7" n="6"> Ivan Tomšič,
                        »Identity of the Yugoslav State under International Law,<hi rend="italic">«
                            Jugoslovenska revija za međunarodno pravo</hi>-<hi rend="italic">JRMP
                            1</hi> (Beograd, 1956): 15–27.</note> in članek Stanka Peterina »Naša
                    državnost in pravda za našo zahodno mejo«, ki je bil leta 1978 objavljen v
                    priložnostni publikaciji <hi rend="italic">Primorska srečan</hi>ja ob 25-letnici
                    razglasitve priključitve slovenske Primorske k Jugoslaviji.<note place="foot"
                        xml:id="ftn8" n="7"> Stanko Peterin, »Naša državnost in pravda za našo
                        zahodno
                        mejo,<hi rend="italic" xml:space="preserve">« Primorska srečanja </hi>(september
                        1978): 7–15.</note>
                </p>
                <p>S pomočjo prispevkov omenjenih profesorjev želim osvetliti pomen njihovih
                    razmišljanj o (mednarodno)pravnem položaju in relevantnih dejstvih jugoslovanske
                    države, v kateri smo Slovenci živeli od 1. decembra 1918 do razglasitve in
                    vzpostavitve lastne suverene in neodvisne države 25. junija 1991. Gre za to, da
                    smo se Slovenci, čeprav na mirovni konferenci leta 1919 nismo udejanjili svoje
                    lastne državnosti in neodvisnosti, skupaj s Srbi in Hrvati iz nekdanje
                    Avstro-Ogrske prostovoljno združili s Kraljevino Srbijo v Kraljevino Srbov,
                    Hrvatov in Slovencev (v nadaljevanju Kraljevina SHS) kot njen enakopravni,
                    konstitutivni narod. Vsesplošna ljudska vstaja, oborožen odpor proti
                    okupacijskim silam ter družbena in politična revolucija med drugo svetovno vojno
                    so imeli za posledico, da se je predvojna jugoslovanska unitarna država po koncu
                    te vojne preoblikovala v zvezno državo (federacijo).<note place="foot"
                        xml:id="ftn9" n="8"> Tomšič, »The Identity of the Yugoslav State,«
                        16.</note> V njenem okviru je bila notranja oblast z ustavno pravico do
                    odcepitve formalno dana petim konstitutivnim republikam, Bosni in Hercegovini,
                    Hrvaški, Makedoniji, Sloveniji in Srbiji, čeprav je šlo za nedemokratično državo
                    pod vodstvom Komunistične partije, kasneje preimenovane v Zvezo komunistov. S
                    povojno reorganizacijo države<note place="foot" xml:id="ftn10" n="9"> Proces
                        preobrazbe jugoslovanske notranjepravne ureditve se je začel že prej. –
                        Ibid., 6–17. Peterin, »Naša državnost,« 13.</note> iz unitarne monarhije v
                    federacijo so bili postavljeni ustavnopravni in mednarodnopravni temelji za to,
                    da je Slovenija, ko je nekdanja jugoslovanska državna skupnost začela razpadati,
                    lahko iz nje izšla kot suverena, neodvisna in demokratična država ter ena
                    enakopravnih naslednic nekdanje Jugoslavije.</p>
            </div>
            <div>
                <head>Država Slovencev, Hrvatov in Srbov in mednarodno pravo</head>
                <p>Pred proučitvijo morebitnih elementov državnosti na ozemlju, na katerem je v
                    obdobju med 31. oktobrom in 1. decembrom 1918 Narodna vlada v Ljubljani
                    izvrševala dejansko oblast, je koristno najprej proučiti položaj Države
                    Slovencev, Hrvatov in Srbov od njene razglasitve 29. oktobra 1918 do združitve s
                    Srbijo v Kraljevino SHS 1. decembra 1918.</p>
                <p>Obstoj in prenehanje države sta posledici dejstev<note place="foot"
                        xml:id="ftn11" n="10">
                        <hi rend="italic">Mnenje št. 1</hi>, Arbitražna komisija Konference o
                        Jugoslaviji, 29. november 1991, 31
                        <hi rend="italic" xml:space="preserve">International Legal Materials-ILM </hi>(1992),
                        1495. </note> in sta v izključni domeni mednarodnega prava.</p>
                <p>Glede mednarodnopravnega položaja Države Slovencev, Hrvatov in Srbov, posledično
                    pa tudi glede položaja Narodne vlade v Ljubljani, je torej treba izhajati iz
                    določb Konvencije iz Montevidea iz leta 1933 o pravicah in dolžnostih držav, ki
                    velja za enega najbolj uveljavljenih virov glede pogojev za nastanek države. Ti
                    so: stalno prebivalstvo, določeno ozemlje, vlada (ki je neodvisna od katere koli
                    oblasti, lahko pa je začasna) in sposobnost navezati odnose z drugimi
                        državami.<note place="foot" xml:id="ftn12" n="11"> Člen 1: <hi rend="italic"
                            >League of Nations Treaty Series</hi>, Vol. CLXV (1936), 19.</note>
                    Nastanek države mora biti efektiven.<note place="foot" xml:id="ftn13" n="12"> O
                        efektivnosti gl. Danilo Türk, <hi rend="italic">Temelji mednarodnega
                            prava</hi> (Ljubljana: GV, 2015), 72–73.</note> Država tudi ne sme
                    nastati v nasprotju z mednarodnim pravom (<hi rend="italic">ex iniuria ius non
                        oritur</hi>) oziroma mora nastati legalno.<note place="foot" xml:id="ftn14"
                        n="13"> Ian Brownlie, »Ex iniuria jus non oritur,<hi rend="italic">« British
                            Yearbook of International Law-BYBIL</hi>, (1982): 202–204.</note>
                </p>
                <p>Upoštevaje naštete kriterije, bi Državi Slovencev, Hrvatov in Srbov oziroma
                    Narodnemu svetu Slovencev, Hrvatov in Srbov (v nadaljevanju Narodni svet SHS) v
                    Zagrebu, katerega predsednik je bil dr. Anton Korošec, lahko pripisali, da je na
                    delu ozemlja Avstro-Ogrske izpolnjevala elemente državnosti (prebivalstvo,
                    ozemlje, začasna vlada). Država Slovencev, Hrvatov in Srbov ni nastala v
                    nasprotju z mednarodnim pravom, saj je bila Avstro-Ogrska v kratkem obdobju
                    obstoja te države od 29. oktobra 1918 do 1. decembra 1918 že v dejanskem procesu
                    razpada. Konec oktobra 1918 so nenemški narodi habsburške monarhije odhajali z
                    italijanskih bojišč, njihova politična vodstva pa so razglasila nacionalne
                        države.<note place="foot" xml:id="ftn15" n="14"> Čehi in Slovaki 28. 10.
                        1918. – Janko Prunk, »V mesecu dni iz ene države v drugo in iz enega
                        civilizacijskega kroga v drugega,« <hi rend="italic">Delo, Sobotna
                            priloga</hi>, 3. 11. 2018, 13.</note> Razpad Avstro-Ogrske je bil
                    potrjen v tretji alineji preambule k Saintgermainski mirovni pogodbi z
                        Avstrijo.<note place="foot" xml:id="ftn16" n="15"> Mirovna pogodba z
                        Avstrijo. Australian Treaty Series 1920 No. 3. TREATY OF PEACE WITH AUSTRIA
                        (St. Germain-en-Laye, 10 September 1919). »WHEREAS the former
                        Austro-Hungarian Monarchy has now ceased to exist, and has been replaced in
                        Austria by a republican government, […].«</note>
                </p>
                <p>Država Slovencev, Hrvatov in Srbov naj bi obsegala vse slovensko ozemlje razen
                    Prekmurja, Hrvaško brez Medžimurja, Istro, Dalmacijo ter Bosno in Hercegovino,
                    pri čemer ni imela določenih državnih meja.<note place="foot" xml:id="ftn17"
                        n="16"> Vodopivec, <hi rend="italic">Od Pohlinove slovnice do samostojne
                            države</hi>, 163.</note> Lipušček celo za Kraljevino SHS navaja, da je
                    imela ob nastanku mejo urejeno le z Grčijo, ostale meje pa niso bile določene in
                    so bile odvisne od pogajanj na mirovni konferenci.<note place="foot"
                        xml:id="ftn18" n="17"> Lipušček, <hi rend="italic">Sacro egoismo</hi>,
                        376.</note> Za nastanek države ni potrebno, da ima državne meje v celoti
                        določene.<note place="foot" xml:id="ftn19" n="18"> Juraj Andrassy, <hi
                            rend="italic">Međunarodno pravo</hi> (Zagreb: Školska knjiga 1976),
                        63.</note>
                </p>
                <p>Vendar je treba ugotoviti, da Država Slovencev, Hrvatov in Srbov s sedežem v
                    Zagrebu ni bila mednarodnopravno priznana.<note place="foot" xml:id="ftn20"
                        n="19"> Vodopivec, <hi rend="italic">Od Pohlinove slovnice do samostojne
                            države</hi>, 162. </note> Vodopivec zatrjuje, da so nekatere zavezniške
                    in srednjeevropske države vzpostavile diplomatske stike z Zagrebom in Ljubljano
                    zaradi gospodarskih, prometnih in drugih potreb ter tako dejansko priznale njen
                        obstoj.<note place="foot" xml:id="ftn21" n="20"> Ibid.</note> Drugače meni
                    Bartoš, ki navaja, da se je še pred ustanovitvijo Kraljevine SHS poskušalo
                    doseči priznanje državne skupnosti Jugoslovanov z ozemlja nekdanje
                    Avstro-Ogrske, vendar Narodnega sveta v Zagrebu ni priznala nobena zavezniška
                        vlada.<note place="foot" xml:id="ftn22" n="21"> Milan Bartoš, <hi
                            rend="italic">Međunarodno javno pravo</hi>, <hi rend="italic">1.
                            knjiga</hi> (Beograd: Kultura 1954), 209.</note> Po 6. členu Konvencije
                    iz Montevidea naj bi imelo priznanje države le deklarativni učinek, kar je
                    večinsko stališče v mednarodnopravni doktrini in praksi držav. Toda zavezniške
                    in pridružene sile Državi Slovencev, Hrvatov in Srbov na mirovni konferenci niso
                    priznale mednarodnopravne subjektivitete. So pa priznale mednarodnopravno
                    subjektiviteto srbskemu, hrvaškemu in slovenskemu narodu nekdanje Avstro-Ogrske
                    s tem, da so potrdile njihovo prostovoljno združitev s Srbijo.<note place="foot"
                        xml:id="ftn23" n="22"> Gl. drugo alinejo preambule Pogodbe med zavezniškimi
                        in pridruženimi silami in Državo Srbov, Hrvatov in Slovencev, podpisane v
                        Saint Germainu 10. 9. 1919, The Archives of the League of Nations, R 1615
                        41/9248/608. Prim. s peto alinejo Mirovne pogodbe z Avstrijo.</note>
                </p>
                <p>Zato <hi rend="italic">a fortiori</hi> ne moremo govoriti o mednarodnem priznanju
                    Narodne vlade v Ljubljani, ki je bila z Državo Slovencev, Hrvatov in Srbov v
                    nekakšni konfederalni zvezi in ji je formalno priznavala nadrejeni položaj.
                    Primat Narodnega sveta SHS v Zagrebu je potrdila <hi rend="italic">Naredba
                        celokupne vlade o prehodni upravi v ozemlju Narodne vlade SHS v
                        Ljubljani</hi> (v nadaljevanju Naredba) kot najvišji zakonodajni akt, ki jo
                    je 14. novembra 1918 razglasila Narodna vlada in je bila objavljena v Uradnem
                    listu 21. novembra 1918.<note place="foot" xml:id="ftn24" n="23"> »Žolgerjeva
                        ustava«. Originalni naziv dokumenta je <hi rend="italic">Naredba celokupne
                            vlade o prehodni upravi</hi>. – <hi rend="italic">Uradni list Narodne
                            vlade SHS v Ljubljani,</hi> I, št. 11.</note> Narodna vlada se je po
                    Uredbi imenovala Narodna vlada SHS v Ljubljani, torej je že njeno ime potrjevalo
                    nadrejeni položaj Narodnega sveta SHS v Zagrebu. </p>
                <p>Narodna vlada v Ljubljani je z omenjeno Naredbo kot ozemlje svoje prehodne, a
                    celovite državne uprave, vključno s sodno upravo in organizacijo sodišč,
                    razglasila Kranjsko, Goriško, slovenski del Istre, mesto Trst z okolico,
                    Štajersko in Koroško. Narodna vlada naj bi nad tem ozemljem obdržala prehodno
                    državno upravo do sprejetja ustave Države Slovencev, Hrvatov in Srbov.</p>
                <p>Vendar na vsem zgoraj naštetem, za Slovence narodnem ozemlju njihove poselitve
                    Narodna vlada ni izvrševala efektivne oblasti. Lahko ji pripišemo, da je
                    efektivno upravno oblast, začasno in
                    <hi rend="italic" xml:space="preserve">de facto, </hi>a na temelju Naredbe tudi
                        <hi rend="italic">de iure,</hi> izvrševala pretežno na območju Kranjske do
                    črte premirja z Italijo na zahodu in jugozahodu ter meje s Hrvaško-Slavonijo na
                    vzhodu. </p>
                <p>Po zaslugi generala Rudolfa Maistra, ki je z vojaško akcijo 1. novembra razglasil
                    Maribor za jugoslovansko posest in »rešil Maribor in Podravje za Slovenijo«, je
                    Narodna vlada dejansko oblast razširila tudi na del Štajerske.<note place="foot"
                        xml:id="ftn25" n="24"> Prunk, »V mesecu dni iz ene države v drugo,«
                        13.</note> Njegova dejanja so se pripisala Narodni vladi v Ljubljani. Ta
                    vojaška akcija je bila legalna, tako kot je bilo legalno delovanje Narodne
                    vlade, ker je bila Avstro-Ogrska novembra 1918 že v procesu razpada.
                    Mednarodnopravno potrditev je dobila akcija v določbah Saintgermainske mirovne
                    pogodbe o jugoslovansko-avstrijski meji po mejni črti Špilje–Radgona, ki jo je
                    zasedel Maister.<note place="foot" xml:id="ftn26" n="25"> Vodopivec, <hi
                            rend="italic">Od Pohlinove slovnice do samostojne države</hi>,
                        163.</note> Žal se je zaradi oklevanja Narodne vlade v Ljubljani in njene
                    zavrnitve predloga deželne vlade v Celovcu o demarkacijski črti na Dravi
                    neuspešno končal podoben vojaški poseg na Koroškem.<note place="foot"
                        xml:id="ftn27" n="26"> Ibid.</note> Končna usoda Koroške je bila prepuščena
                    mirovni konferenci in posledično plebiscitu, na podlagi izida katerega je celo
                    plebiscitarno območje pripadlo Avstriji.<note place="foot" xml:id="ftn28" n="27"
                        > Prim. člen 27 (4) s členi 48–51 Mirovne pogodbe z Avstrijo.</note>
                </p>
                <p>Narodna vlada ni izvrševala efektivne oblasti na Goriškem, v slovenskem delu
                    Istre in mestu Trst z okolico, kot je bilo predvideno v Naredbi. Po sklenitvi
                    premirja z Avstro-Ogrsko 3. novembra 1918 je italijanska vojska v skladu z
                    Londonskim paktom s 26. aprila 1915 začela prodirati proti vzhodu.<note
                        place="foot" xml:id="ftn29" n="28"> Besedilo Protokola o premirju,
                        podpisanega v vili Giusti, je priloženo k besedilu Mirovne pogodbe z
                        Avstrijo, gl. zgoraj pod op. 15. Za besedilo Londonskega pakta v angleškem
                        jeziku gl. Lipušček, <hi rend="italic">Sacro egoismo</hi>, 479–484. </note>
                    Po Londonskem paktu naj bi Italija na slovenskem narodnem ozemlju dobila
                    Goriško, Gradiško, Trst z okolico ter Kanalsko dolino, del Notranjske in
                        Istre.<note place="foot" xml:id="ftn30" n="29"> Branko Celar, <hi
                            rend="italic">Slovenija in njene meje</hi> (Ljubljana: Visoka
                        policijsko-varnostna šola pridružena članica Univerze v Ljubljani, 2002),
                        60. </note> Notranjska je po upravni razdelitvi spadala pod deželo Kranjsko.
                    Po pogojih premirja je bila črta premirja določena tako, da je Italiji omogočila
                    zasesti ozemlja po Londonskem paktu, ki jo je Italija prekoračila s prodiranjem
                    proti Ljubljani. Prodrla je do Vrhnike, nadaljnje prodiranje je preprečil
                    poveljnik srbskih čet v Ljubljani, podpolkovnik Stevan Švabić, z nekaj sto
                    srbskimi vojnimi ujetniki, ki so se vračali iz ujetništva.<note place="foot"
                        xml:id="ftn31" n="30"> Lipušček, <hi rend="italic">Sacro egoismo</hi>,
                        343.</note> Italijanski vojski je bil izročen ultimat, da se mora umakniti
                    na razvodje Soče in Save.<note place="foot" xml:id="ftn32" n="31"> Ibid.</note>
                </p>
                <p>Narodna vlada v Ljubljani je torej na delu ozemlja, ki ga je razglasila kot svoje
                    upravno območje, začasno in efektivno opravljala upravno oblast, čeprav formalno
                    pod okriljem Narodnega sveta v Zagrebu oziroma Države Slovencev, Hrvatov in
                    Srbov, in sicer do združitve s Srbijo v Kraljevino SHS 1. decembra 1918. Zato ji
                    lahko v pogledu ozemlja, ki ga je upravljala, pripišemo začasno,
                    <hi rend="italic" xml:space="preserve">de facto, </hi>in omejeno
                    mednarodnopravno subjektiviteto pod okriljem Države Slovencev, Hrvatov in Srbov.
                    Žal pri začasni Narodni vladi v Ljubljani, kljub efektivnemu upravljanju dela
                    ozemlja pod njeno upravo, z vidika mednarodnega prava ne moremo govoriti o
                    nastanku slovenske države. Peterin ugotavlja, da je bil z razpadom Avstro-Ogrske
                    izpolnjen prvi pogoj za samostojnost, pri čemer je bilo potrebno »še učinkovito
                    izvajanje državne suverene oblasti v mejah oklicane države.«<note place="foot"
                        xml:id="ftn33" n="32"> Peterin, »Naša državnost,« 10. </note> Vendar Narodna
                    vlada tega pogoja ni izpolnila. Po Peterinu je kljub težavam organizirala
                    zadovoljivo službo za vzdrževanje reda, več pa Narodna vlada »niti ni
                        nameravala«.<note place="foot" xml:id="ftn34" n="33"> Ibid. </note> Za
                    nastanek države morata biti podana namen in volja (<hi rend="italic"
                    >animus</hi>) ravnati kot suveren, ključno je tudi dejansko izvrševanje ali
                    izkazovanje takšne oblasti.<note place="foot" xml:id="ftn35" n="34">
                        <hi rend="italic">Legal Status of Eastern Greenland (Den. v. Nor.),</hi>
                        1933 P.C.I.J. (ser. A/B) No. 53, 46.</note> Ta pogoja nista izrecno zapisana
                    v Konvenciji iz Montevidea, ker ju je pri nastanku države treba predpostavljati
                    že po naravi stvari. Namen in volja po vzpostavitvi suverenosti in neodvisnosti
                    nad območjem njenega upravljanja po moji oceni pri Narodni vladi v Ljubljani
                    nista bila izkazana. Sicer pa je bil pri Narodni vladi v Ljubljani vprašljiv
                    tudi pogoj neodvisne vlade, ki je eden od pogojev po Konvenciji iz Montevidea,
                    ker je po Naredbi priznala primat Narodnemu Svetu SHS.</p>
                <p>S Trianonsko mirovno pogodbo z Madžarsko<note place="foot" xml:id="ftn36" n="35">
                        Podpisana 4. 6. 1920, <hi rend="italic">League of Nations Treaty
                        Series</hi>, Vol. 6, No. 152, 188.</note> je bilo leta 1920 Kraljevini SHS
                    med drugim priključeno tudi Prekmurje. Pravna podlaga za umik madžarske vlade na
                    črto premirja je bila Konvencija, podpisana v Beogradu 13. novembra 1918, o
                    ureditvi pogojev za izvedbo premirja z Avstro-Ogrsko s 3. novembra 1918.<note
                        place="foot" xml:id="ftn37" n="36"> Military Convention Regulating the
                        Conditions under which the Armistice, Signed between the Allies and
                        Austria-Hungary, is to be Applied in Hungary. 1919 For. Rel. (Paris Peace
                        Conference, II) 183. Senate Document 147, 66<hi rend="superscript">th</hi>
                        Congress, 1<hi rend="superscript">st</hi> Session.</note> Z omenjeno
                    konvencijo je Prekmurje ostalo v okviru Ogrske, kar je pomenilo, »[…] da antanta
                    takrat še ni imela jasne zamisli o tem, kako bodo začrtane povojne meje«.<note
                        place="foot" xml:id="ftn38" n="37"> Uroš Lipušček, <hi rend="italic"
                            >Prekmurje v vrtincu Pariške mirovne konference</hi> (Petanjci: Ustanova
                        dr. Šiftarjeva fundacija, 2019), 97.</note> S Trianonsko pogodbo je
                    Kraljevina SHS dobila Prekmurje, a narodna meja, kar zadeva Slovence v Porabju,
                    ni bila uresničena.<note place="foot" xml:id="ftn39" n="38"> Ibid.,
                        110–13.</note> Vendar je bila priključitev Prekmurja z vidika današnjega
                    ozemlja Republike Slovenije izjemno pomembna. Z Rapalsko pogodbo je Italija v
                    glavnem uresničila določbe Londonskega pakta.<note place="foot" xml:id="ftn40"
                        n="39"> Dogovorjena v Rapallu 12. 11. 1921. <hi rend="italic">Službene
                            novine</hi>, št. 141a, 27. 6. 1921. Sporazum in konvencije med
                        Kraljevino SHS in Kraljevino Italijo, <hi rend="italic">Službene
                        novine</hi>, št. 42, 23. 2. 1923.</note> Z njo je » […] Italija docela
                    zadovoljila italijanske zahteve in je od ozemlja, ki so ga Slovenci obravnavali
                    kot svoj narodni prostor, odtrgala krepko četrtino.«<note place="foot"
                        xml:id="ftn41" n="40"> Milica Kacin Wohinz in Nevenka Troha, ur.,
                        Slovensko-italijanski odnosi 1880–1956 = I raporti italo-sloveni 1880–1956 =
                        Slovene-Italian relations 1880–1956 : Poročilo slovensko–italijanske
                        zgodovinsko – kulturne komisije = Relazione della commissione
                        storico-culturale italo-slovena = Report of the Slovene-Italian historical
                        and cultural commission : Koper – Capodistria, 14. julij – luglio – July
                        2000 (Ljubljana: Nova revija, 2001), 37. </note> Z Rapalsko pogodbo je
                    dobila slovenska območja tudi zunaj nekdanjega Avstrijskega primorja, ki
                    obsegalo Grofijo Istro s Kvarnerskimi otoki, Goriško-Gradiščansko ter mesto in
                    okrožje Trst z okolico.<note place="foot" xml:id="ftn42" n="41"> Za opredelitev
                        Avstrijskega primorja gl. Ernest Petrič et al., <hi rend="italic">Slovenci v
                            očeh Imperija</hi>. <hi rend="italic">Priročnik britanskih diplomatov na
                            Pariški mirovni konferenci leta 1919 = The Slovenes in the eyes of the
                            Empire. Handbooks of the British diplomats attending the Paris Peace
                            Conference 1919</hi> (Mengeš: Ustanova za evropsko prihodnost, 2007),
                        121.</note> Na severu je Italija dobila še Trbiž, s čimer je dobila več, kot
                    je določal Londonski pakt, in s tem neposredno železniško povezavo med Beljakom
                    in Trstom.<note place="foot" xml:id="ftn43" n="42"> Jean-Baptiste Duroselle,
                        <hi rend="italic" xml:space="preserve">Le conflit de Trieste 1943–1954 </hi>(Bruxelles:
                        Editions de l'Institut de sociologie de l'Université libre de Bruxelles,
                        1966), 89, 91.</note>
                </p>
                <p>S tako zaokroženim ozemljem, zunaj katerega so ostali razdeljeni v treh sosednjih
                    državah, so Slovenci začeli svoje življenje v jugoslovanski državi. </p>
            </div>
            <div>
                <head>Obdobje Jugoslavije: pogled treh profesorjev ljubljanske Pravne
                    fakultete</head>
                <div>
                    <head>Prispevek Ivana Žolgerja k nastanku slovenske državnosti</head>
                    <p>Čeprav je Kraljevina SHS nastala s prostovoljno združitvijo slovenskega,
                        hrvaškega in srbskega naroda v nekdanji Avstro-Ogrski in Srbije, je očitno
                        že kmalu po njenem nastanku prišlo do nesoglasja glede vprašanja, ali je
                        Kraljevina SHS nova država ali nadaljuje mednarodnopravno kontinuiteto
                        Kraljevine Srbije, ki je bila priznana kot neodvisna država na Berlinskem
                        kongresu 1878.</p>
                    <p>Članek Ivana Žolgerja »Da li je naša kraljevina nova ali stara država?<hi
                            rend="italic">«</hi>, objavljen v <hi rend="italic">Slovenskem
                            pravniku</hi> leta 1923, prepričljivo odgovarja na to nesoglasje. Žolger
                        v njem dokaže, da je bila Kraljevina SHS nova država, in ne Kraljevina
                        Srbija z novim imenom in s povečanim ozemljem. Članek najprej polemizira z
                        ugotovitvami Mešanega arbitražnega sodišča (<hi rend="italic">Mixed Arbitral
                            Tribunal</hi>),<note place="foot" xml:id="ftn44" n="43"> Žolger ga
                            imenuje
                            <hi rend="italic" xml:space="preserve">Mešoviti izborni sud. – </hi>Žolger,
                            »Da li je naša kraljevina nova ali stara država?,<hi rend="italic"
                                >«</hi> 68.</note> ki je reševalo likvidacijo nemškega premoženja na
                        ozemlju zavezniških sil, med katerimi je bila tudi Kraljevina SHS.</p>
                    <p>Žolger z namensko razlago določb Versajske mirovne pogodbe o reparacijah
                        zavrne utemeljitev, da Kraljevina SHS ni nova država, ker ji je bila
                        priznana pravica do reparacij proti Nemčiji. Razloži, da je bil namen
                        pridržka 297. člena Versajske pogodbe izključiti iz reparacij tiste nove
                        države, katerih civilno prebivalstvo ni bilo prizadeto z izvrševanjem
                        nemških sovražnosti. Kraljevina Srbija je takšno škodo utrpela. Zato je bila
                        Država Srbov, Hrvatov in Slovencev (v nadaljevanju Država SHS)<note
                            place="foot" xml:id="ftn45" n="44"> Obe saintgermainski pogodbi in
                            Trianonska mirovna pogodba opredeljujejo Kraljevino SHS kot Državo
                            Srbov, Hrvatov in Slovencev. V izogib zamenjavi z (nepriznano) Državo
                            Slovencev, Hrvatov in Srbov je slednja v tem članku navedena s polnim
                            imenom.</note> upravičena do likvidacije nemškega premoženja in se je po
                        tem kriteriju razlikovala od Poljske in Češkoslovaške. Po Žolgerju bi moralo
                        arbitražno sodišče pojem novonastale države razlagati v zvezi s temeljnimi
                        določbami Versajske pogodbe, in ne po omenjenem pridržku, pod katerega
                        Država SHS ni spadala.<note place="foot" xml:id="ftn46" n="45"> Ibid.,
                            73.</note></p>
                    <p>Nadalje Žolger kritizira arbitražno sodišče, ker je pri opredelitvi novih
                        držav uporabilo valutne klavzule Saintgermainske in Trianonske mirovne
                        pogodbe. Žolger priznava, da sta bili Češkoslovaška in Poljska kot novi
                        državi v drugačnem položaju glede prevzema avstro-ogrskih dolgov kot Država
                        SHS, ki je med sklepanjem mirovnih pogodb imela svojo dinarsko valuto. Zato
                        zanjo valutna določba ni bila potrebna, kar pa ni spremenilo dejstva, da je
                        šlo tudi pri Državi SHS za novo državo.<note place="foot" xml:id="ftn47"
                            n="46"> Ibid., 77. </note></p>
                    <p>Žolger v članku odgovarja tudi arbitru Dušanu Subotiću na članek »Naša
                        kraljevina nije nova država<hi rend="italic">«</hi>, objavljen
                        v<hi rend="italic" xml:space="preserve"> Narodni samoupravi</hi>, 1922. </p>
                    <p>Na vprašanje, ali je Kraljevina SHS nova država ali razširjena Kraljevina
                        Srbija, odgovarja Žolger z vidika notranjega in mednarodnega prava. </p>
                    <p>Po Žolgerju je odgovor na vprašanje, ali je država stara ali nova, treba
                        iskati v bistvu države. Izhaja iz Aristotela in njegovega rekla, da je
                        »država skupnost v ustavi«.<note place="foot" xml:id="ftn48" n="47"> Ibid.,
                            78. Pri tem se sklicuje tudi na profesorja Pitamica.</note> Država je
                        torej nova, če je nova njena ustava. Žolger pripisuje značaj takšne nove
                        (začasne) ustave Ustavi Kraljevine SHS. Ta je bila sprejeta na podlagi aktov
                        s 1. decembra 1918, in ne na podlagi srbske ustave iz leta 1903, temveč v
                        zavestnem nasprotju z njo. S tem je prišlo do ustavnega preloma in pretrgana
                        je bila pravna kontinuiteta s Kraljevino Srbijo.<note place="foot"
                            xml:id="ftn49" n="48"> Ibid.</note> Pri tem Žolger zavzema stališče, da
                        ta prelom ni bil naključen oziroma faktičen, temveč nekaj, kar je bilo
                        pravno nujno. In nadaljuje: »Ta prelom torej tvori bistveno vsebino
                        mednarodnega dogovora, ki ne vsebuje nič drugega kot določbo in potrditev
                        nove Ustave, in s tem utemeljitev nove države.« Žolger torej zagovarja
                        mednarodnopravno dogovorjeno prekinitev ustavne kontinuitete.<note
                            place="foot" xml:id="ftn50" n="49"> Ibid. in op. 8.</note>
                        Mednarodnopravnega dogovora Žolger ne opredeli, a zdi se, da s tem misli akt
                        združitve s 1. decembra 1918.<note place="foot" xml:id="ftn51" n="50"> Gl.
                            Vodopivec, <hi rend="italic">Od Pohlinove slovnice do samostojne
                                države</hi>, 166. Vodopivec omenja »adreso«, ki so jo odposlanci
                            Narodnega sveta SHS 1. decembra 1918 prebrali pred prestolonaslednikom
                            Aleksandrom. »'Adresa' je prestolonasledniku sporočala voljo
                            prebivalstva Države SHS za združitev s Kraljevino Srbijo in Črno Goro v
                            'edinstveno državo' pod oblastjo Petra Karađorđevića in se zavzela za
                            izvolitev demokratično izvoljene ustavodajne skupščine.«</note></p>
                    <p>Že iz navedenih razlogov je za Žolgerja Kraljevina SHS nova država. Narodi,
                        ki so živeli na ozemlju nekdanje Avstro-Ogrske, se niso združili v ustavno
                        skupnost na podlagi srbske ustave iz leta 1903, temveč je bil z decembrskim
                        aktom združitve oziroma z novo ustavo ustanovljen nov subjekt mednarodnega
                        prava. </p>
                    <p> Po Žolgerju fizične osebe, kot so člani srbske kraljeve hiše, tega dejstva
                        niso spremenile. Tudi oni so postali organ nove države na osnovi
                        mednarodnega dogovora, in ne stare srbske ustave.<note place="foot"
                            xml:id="ftn52" n="51"> Žolger, »Da li je naša kraljevina nova ali stara
                            država?,« 80.</note></p>
                    <p>Žolger utemelji dejstvo, da je Kraljevina SHS nova država, tudi z vidika
                        mednarodnega prava. Po njegovem je nesprejemljivo, da bi država bila po
                        notranjem pravu nova, po mednarodnem pravu pa stara država. Izhaja iz
                        monističnega pristopa glede odnosa med notranjim in mednarodnim pravom: če
                        je Kraljevina SHS nova država z vidika ustavnega reda, mora to veljati tudi
                        za mednarodno pravo, in to tem bolj, ker je prekinitev ustavne kontinuitete
                        rezultat mednarodnega dogovora.</p>
                    <p>To svojo ugotovitev potrjuje tudi s preambulo in določbami saintgermainske
                        pogodbe med glavnimi zavezniškimi in pridruženimi silami ter Državo SHS,
                        znano tudi kot Minoritetna pogodba, ki jo opredeljuje kot pozitivno
                        mednarodno pravo.<note place="foot" xml:id="ftn53" n="52"> Ibid., 82,
                            83.</note> Že omenjena druga alineja njene preambule, ki jo zaradi njene
                        pomembnosti Žolger citira v francoskem in angleškem izvirniku,<note
                            place="foot" xml:id="ftn54" n="53"> Za besedilo pogodbe gl. op. 22. Po
                            drugem odst. 16. člena ima v primeru razhajanj prednost francoski
                            izvirnik. Žolger, »Da li je naša kraljevina nova ali stara država?,«
                            83.</note> določa, da so se avstro-ogrski Jugoslovani združili s Srbijo
                        z namenom, da nastane nova država Kraljevina SHS in da se je ta država
                        faktično ustanovila in nastala na vsem združenem ozemlju. Žolger zaključuje,
                        da Kraljevina SHS ni razširjena Srbija, temveč gre za lastno, originarno
                        suverenost novonastale države.<note place="foot" xml:id="ftn55" n="54">
                            Ibid., 84.</note>
                    </p>
                    <p>Mirovne pogodbe so to suverenost predpostavljale in niso ustanovile novih
                        držav, temveč urejajo pravne odnose med obstoječimi državami, in to med
                        silami antante na eni strani in premaganimi državami na drugi.<note
                            place="foot" xml:id="ftn56" n="55"> Ibid. </note> Žolger zaključi, da
                        Saintgermainska mirovna pogodba z Avstrijo to jasno dokazuje. Pri tem se
                        sklicuje na njeno preambulo, kjer je ugotovljeno, da je Avstro-Ogrska
                        razpadla in da sta bili na njenem ozemlju ustanovljeni češkoslovaška in
                        jugoslovanska država, ki sta že priznani.<note place="foot" xml:id="ftn57"
                            n="56"> Ibid., 85.</note> Naj k temu dodamo, da že sama ugotovitev
                        priznanja jugoslovanske države v mirovni pogodbi pomeni potrditev, da gre za
                        novo državo. </p>
                    <p>Utemeljitev Ivana Žolgerja, da je bila Jugoslavija, ki je nastala 1. decembra
                        1918, nova država, je izjemnega pomena za nastanek slovenske države leta
                        1991. Slovenija izhaja iz dejstva, da je Jugoslavija razpadla in prenehala
                        obstajati kot mednarodnopravni subjekt, in dejstva, da so Slovenija,
                        Hrvaška, BiH, Makedonija in FRJ (Srbija in Črna Gora)<note place="foot"
                            xml:id="ftn58" n="57"> Identiteto in kontinuiteto te države nadaljuje
                            Srbija.</note> njene enakopravne naslednice. Ne smemo pozabiti, da je to
                        vprašanje obremenjevalo reševanje nasledstvenih vprašanj in drugih
                        političnih vprašanj po Jugoslaviji vse do padca Miloševićevega režima v
                        Srbiji leta 2000. Privolitev Zvezne republike Jugoslavije (Srbije in Črne
                        Gore) v položaj ene od enakovrednih naslednic nekdanje Jugoslavije v pogledu
                        suverene enakosti in s tem njen odrek mednarodnopravni kontinuiteti s
                        predvojno Jugoslavijo in pred tem Kraljevino Srbijo sta omogočila sklenitev
                        Sporazuma o vprašanjih nasledstva, ki je bil podpisan na Dunaju 29. junija
                            2001.<note place="foot" xml:id="ftn59" n="58">
                            <hi rend="italic">Uradni list RS</hi>, št. 71/01, MP, št. 20/01. Gl.
                            prvo alinejo preambule v zvezi s 1. členom Sporazuma o
                            nasledstvu.</note></p>
                </div>
                <div>
                    <head>Prispevek Ivana Tomšiča k slovenski državnosti</head>
                    <p>Tudi Ivan Tomšič v svojem članku <hi rend="italic">Identiteta jugoslovanske
                            države po mednarodnem pravu</hi> izhaja iz nastanka jugoslovanske države
                        1. decembra 1918 pod imenom Kraljevina SHS, ki se je leta 1929 preimenovala
                        v Kraljevino Jugoslavijo, ki so jo 6. aprila 1941 napadle sile osi in je
                        bila predmet vojaške zasedbe. Hkrati je na jugoslovanskem ozemlju prišlo do
                        revolucije, ki je prekinila verigo kontinuitete jugoslovanske ustavne
                        ureditve. Posledično je bila jugoslovanska država 29. novembra 1943 najprej
                        razglašena za Demokratično federativno Jugoslavijo (v nadaljevanju DFJ) in
                        nato 29. novembra 1945 kot Federativna ljudska republika Jugoslavija (v
                        nadaljevanju FLRJ).<note place="foot" xml:id="ftn60" n="59"> Tomšič,
                            »Identity of the Yugoslav State under International Law,« 15.</note></p>
                    <p>Ob tem se Tomšič sprašuje, ali so vojni dogodki in revolucija vplivali na
                        identiteto jugoslovanske države po mednarodnem pravu in ali je Jugoslavija,
                        kot je obstajala 6. aprila 1941, pravno prenehala obstajati, oziroma, ali je
                        ostala ista država in isti subjekt mednarodnega prava.</p>
                    <p> Tomšič na podlagi uveljavljenih pravil mednarodnega prava o vojaški
                        okupaciji in aneksiji tujega ozemlja v času vojne zaključi, da zaradi
                        vojaške zasedbe država ohrani svojo mednarodnopravno subjektiviteto in da se
                        pri Jugoslaviji vprašanje njene identitete in kontinuitete sploh ne bi
                        odprlo, če bi šlo v obdobju od 6. aprila 1941 do 9. maja 1945 le za vojne
                            dogodke.<note place="foot" xml:id="ftn61" n="60"> Ibid., 16.</note>
                    </p>
                    <p>Vendar Tomšič ugotavlja, da je na ozemlju Jugoslavije med vojno prišlo do
                        osvobodilnega boja in do narodne revolucije pod vodstvom Josipa Broza Tita.
                        Posebej poudari, da je bila po kapitulaciji Italije na 2. zasedanju AVNOJ-a
                        29. novembra 1943 jugoslovanska država razglašena za DFJ, AVNOJ pa kot
                        vrhovni predstavnik ljudske suverenosti in Jugoslavije kot celote. Po
                        Tomšiču je bil Jugoslovanski narodni osvobodilni odbor, imenovan 29.
                        novembra 1943, prva jugoslovanska revolucionarna vlada, ki jo opredeli kot
                            <hi rend="italic">de facto</hi> vlado, kot je to praksa pri vladah, ki
                        pridejo na oblast z revolucijo ali državnim udarom (<hi rend="italic">coup
                            d'état</hi>).<note place="foot" xml:id="ftn62" n="61"> Ibid.,
                        17.</note></p>
                    <p>Nadalje zapiše, da je imela Jugoslavija od 29. novembra 1943 dve vladi. Prva
                        je bila kraljeva jugoslovanska v tujini, ki je bila <hi rend="italic">de
                            iure</hi> vlada in mednarodno priznana in s katero so zavezniške in
                        nevtralne države vzdrževale diplomatske odnose. To je bila po njegovi oceni
                        legitimna jugoslovanska vlada, čeprav ni izpolnjevala pogoja efektivnosti.
                        Po drugi strani je na jugoslovanskem ozemlju hkrati obstajala <hi
                            rend="italic">de facto</hi> vlada, ki je v boju z okupacijskimi silami
                        in njihovimi sodelavci postopoma širila efektivno oblast nad jugoslovanskim
                        ozemljem. Ta ni bila priznana niti kot <hi rend="italic">de facto</hi> in še
                        manj kot <hi rend="italic">de iure</hi> vlada, kljub temu da je izmenjavala
                        vojaške misije in so bili partizani priznani kot zavezniška vojska.<note
                            place="foot" xml:id="ftn63" n="62"> Ibid.</note></p>
                    <p>Po vojaških uspehih jugoslovanske narodnoosvobodilne vojske in partizanskih
                        odredov leta 1944 sta predsednik kraljeve vlade dr. Ivan Šubašić in maršal
                        Tito sklenila dva sporazuma, enega na Visu 16. junija 1944 in drugega 1.
                        novembra 1944 v Beogradu.<note place="foot" xml:id="ftn64" n="63"> Ibid.,
                            18.</note> Z drugim sporazumom, ki je znan kot Sporazum Tito-Šubašić, je
                        bila kralju Petru II. prepovedana vrnitev v državo, dokler o tem ne odloči
                        jugoslovansko ljudstvo, v njegovi odsotnosti pa je kraljevo oblast izvrševal
                        regentski svet, ki naj bi imenoval skupno jugoslovansko vlado. Deklaracija,
                        podpisana na jaltski konferenci 11. februarja 1945, je vsebovala
                        priporočilo, da Tito in Šubašić sporazum čim prej uresničita.<note
                            place="foot" xml:id="ftn65" n="64"> Ibid. Gl. tudi Peterin, »Naša
                            državnost,« 13.</note>
                    </p>
                    <p>Kot pojasni Tomšič, je paralelizem dveh jugoslovanskih vlad trajal do 7.
                        marca 1945, ko je bila v skladu s sporazumom med obema vladama imenovana
                        enotna jugoslovanska vlada. Ta združena efektivna vlada je bila od tega dne
                        dalje legitimna vlada jugoslovanske države.<note place="foot" xml:id="ftn66"
                            n="65"> Ibid.</note></p>
                    <p>Ob takšni ugotovitvi dejanskega stanja se Tomšič sprašuje, ali je
                        jugoslovanska država prenehala obstajati zaradi dogodkov, ki so sledili
                        socialni in politični revoluciji med drugo svetovno vojno. Ugotavlja, da v
                        primeru jugoslovanske države med vojno ni prenehal obstajati noben
                        konstitutiven element države: prebivalstvo, ozemlje in ime države se niso
                        spremenili niti ni v celoti prenehala obstajati organizacija države ali
                        državna oblast. Na ozemlju ni bilo popolne anarhije, ker so na okupiranem
                        delu ozemlja oblast izvrševale okupacijske sile, na nezasedenem ozemlju pa
                            <hi rend="italic">de facto</hi> vlada. Poleg tega ni prišlo do dejanskih
                        okoliščin, ki po mednarodnem pravu pomenijo prenehanje države (razdružitev
                        zaradi nastanka več novih držav ali združitve v konfederacijo, združitev z
                        drugo državo v novo državo ipd).<note place="foot" xml:id="ftn67" n="66">
                            Ibid., 19.</note> Zato Tomšič zaključuje, da je kljub revoluciji med
                        drugo svetovno vojno Jugoslavija nadaljevala svojo mednarodno subjektiviteto
                        kot država. </p>
                    <p>Nadalje Tomšič na podlagi proučitve stališč klasikov mednarodnega prava in
                        prakse držav po oktobrski revoluciji v Rusiji in formiranju Sovjetske zveze
                        ugotavlja, da politična in socialna revolucija, zaradi katere je
                        jugoslovanska monarhija postala republika z istim ozemljem in prebivalstvom,
                        ne vpliva na identiteto in kontinuiteto države. Revolucije štejejo za
                        notranje zadeve držav in postanejo problem mednarodnega prava, če zaradi
                        njih pride do kršitev mednarodnih pogodb ali kršitev pridobljenih pravic
                        drugih držav.<note place="foot" xml:id="ftn68" n="67"> Ibid., 20.</note></p>
                    <p>Tomšič naprej ugotavlja, da je staro pravilo mednarodnega prava, da
                        mednarodne obveznosti in pravice države ostanejo nespremenjene kljub novi
                        vladi, pa čeprav gre le za <hi rend="italic">de facto</hi> vlado, ki ni
                        priznana. Zato sta bili DFJ in FLRJ zavezani izpolnjevati pogodbene
                        obveznosti, ki so jih v imenu Kraljevine Jugoslavije sklenili organi, ki so
                        bili za to pristojni pred 7. marcem 1945, ne glede na to, katera vlada je
                            prevladala.<note place="foot" xml:id="ftn69" n="68"> Ibid., 24.</note>
                        Na drugi strani sta bili DFJ in FLRJ upravičeni do vseh mednarodnih pravic,
                        pridobljenih od Kraljevine Jugoslavije.<note place="foot" xml:id="ftn70"
                            n="69"> Ibid.</note> Tomšič torej obrazloži mednarodnopravno podlago,
                        zakaj je Jugoslavija pogodbenica ali podpisnica vseh medvojnih zavezniških
                        pogodb ali deklaracij, ki so bile podlaga za kasnejšo povojno svetovno
                        ureditev, in najpomembnejše tudi našteje.<note place="foot" xml:id="ftn71"
                            n="70"> Ibid. in op. 42. Npr. Deklaracija Združenih narodov, podpisana v
                            Washingtonu 1. 1. 1942, Brettonwoodski sporazumi iz leta 1944 o
                            ustanovitvi Svetovne banke in Mednarodnega monetarnega
                        sklada.</note></p>
                    <p>V tej luči kritizira Odlok AVNOJ-a z 29. novembra 1943, ki je določal, da se
                        pregledajo vse mednarodne pogodbe, ki jih je sklenila vlada v izgnanstvu v
                        imenu Jugoslavije, glede potrebe, da se razveljavijo, ponovno sklenejo ali
                        odobrijo, in da mednarodne pogodbe, ki jih bo v bodoče sklenila vlada v
                        izgnanstvu, ne bodo priznane.<note place="foot" xml:id="ftn72" n="71">
                            Ibid., 25 in op. 43 po <hi rend="italic">Uradni list DFJ</hi>, 1. 2.
                            1945, št. 1/1. </note>
                    </p>
                    <p>Tomšič zavzema stališče, da AVNOJ ni mogel razveljaviti (»anulirati«)
                        mednarodnih pogodb, ki jih je jugoslovanska država sklenila z drugimi
                        državami, ker bi bilo v tem primeru kršeno splošno priznano načelo v praksi
                        držav <hi rend="italic">pacta sunt servanda</hi>.<note place="foot"
                            xml:id="ftn73" n="72"> Ibid.</note> Ob tem ugotavlja, da niti FDJ niti
                        FLRJ nista zavrnili izpolnjevanja nobene mednarodne pogodbe, ki so jih
                        sklenile prejšnje jugoslovanske vlade.<note place="foot" xml:id="ftn74"
                            n="73"> Ibid., str. 26.</note> Poudari, da je kraljeva vlada podpisala
                        Deklaracijo Združenih narodov iz leta 1942, zaradi česar je bila skupna
                        vlada DFJ med drugim povabljena na ustanovno konferenco Združenih narodov v
                        San Franciscu junija 1945. DFJ je podpisala in ratificirala Ustanovno
                        listino in Jugoslavija je 24. oktobra 1945 postala ena od prvotnih članic
                        ZN.</p>
                    <p>Tomšičev članek odlikujeta korekten povzetek poteka mednarodnopravno
                        relevantnih dogodkov glede Jugoslavije v času druge svetovne vojne in ob tem
                        natančna proučitev mednarodnega prava v zvezi z njimi. Pomemben je tudi
                        zaradi razvoja povojne federativne ureditve države, čeprav je bila to
                        socialistična država, ki je v končni fazi razpadla zaradi nespoštovanja
                        individualnih in kolektivnih pravic ter svoboščin njenih državljanov in
                        njenih narodov. Pomemben je tudi njegov prispevek glede utemeljitve
                        nadaljevanja veljavnosti mednarodnih pogodb, ki so po načelu kontinuitete
                        prešle na Slovenijo 25. junija 1991, če so se nanašale nanjo. </p>
                    <p>Že omenjena Minoritetna pogodba iz leta 1919 v 12. členu določa, da do
                        sklenitve novih mednarodnih pogodb Kraljevino SHS <hi rend="italic">ipso
                            facto</hi> obvezujejo vse mednarodne pogodbe in obveznosti, ki jih je
                        Kraljevina Srbija sklenila z zavezniškimi in pridruženimi silami do 1.
                        avgusta 1914. Po tej določbi je Slovenija po mednarodnopravnem načelu
                        kontinuitete mednarodnih pogodb njihova pogodbenica, če se nanašajo nanjo.
                        Na omenjeni pravni podlagi je Slovenija med drugim nasledila haaške
                        konvencije prve in druge Haaške mirovne konference leta 1899 in leta 1907,
                        katerih pogodbenica je bila Kraljevina Srbija, ter dvostranske pogodbe
                        Kraljevine Srbije o trgovini in pravni pomoči ter izročitvi. Med njimi velja
                        omeniti Sporazum o izročanju krivcev, sklenjen med Švicarsko konfederacijo
                        in Srbijo 28. novembra 1887, ki je postal del pravnega reda Slovenije z
                        razglasitvijo Ustavnega zakona za izvedbo temeljne ustavne listine o
                        samostojnosti in neodvisnosti Republike Slovenije (UZITUL) s 25. junija
                            1991.<note place="foot" xml:id="ftn75" n="74"> Pritrdilno ločeno mnenje
                            sodnice dr. Mirjam Škrk k Sklepu Ustavnega sodišča št. Up 129/00 z dne
                            4. 6. 2000, neobjavljeno, dostopno na spletu Ustavnega sodišča.</note>
                        Ker je Švicarska konfederacija na zahtevo Slovenije na njegovi podlagi
                        izvršila ekstradicijo dne 9. novembra 1991, je s tem tudi <hi rend="italic"
                            >de facto</hi> priznala Republiko Slovenijo kot suvereno in neodvisno
                            državo.<note place="foot" xml:id="ftn76" n="75"> Ibid.</note></p>
                </div>
                <div>
                    <head>Prispevek Stanka Peterina k slovenski državnosti</head>
                    <p>Članek Stanka Peterina »Naša državnost in pravda za našo zahodno mejo<hi
                            rend="italic">«</hi> je v nasprotju s člankom Ivana Tomšiča nekoliko
                        ideološko obarvan, a mednarodnopravno povsem korekten. Peterin prouči
                        položaj Slovenije in Slovencev od razpada Avstro-Ogrske dalje ter razvoj
                        jugoslovanske države, s posebnim poudarkom na proučitvi dokumentov o
                        priključitvi Primorske Jugoslaviji. V zvezi z njegovimi razmišljanji je
                        treba poudariti še en pomemben vidik, to je načelo samoodločbe, ki je v
                        bistvu osrednje vodilo njegovega razmišljanja. </p>
                    <p>Peterin izhaja iz ugotovitve, da se ob razpadu Avstro-Ogrske ni pojavilo
                        vprašanje razmejitve tedanjega slovenskega ozemlja, temveč »vprašanje
                        ohranitve samega ozemlja kot sklenjenega območja, ki je pogoj za življenje
                        vsakega naroda«.<note place="foot" xml:id="ftn77" n="76"> Peterin, »Naša
                            državnost,« 7. </note> Uvodoma glede položaja državnega ozemlja in
                        državnih meja poleg pomena mednarodnih pogodb o mejah poudari pomen načela
                        efektivnosti, ki ga poveže s razglasitvijo pravice narodov do samoodločbe.
                        Določanje in uveljavljanje državnih meja sta po Peterinu povezani z
                        dejanskim obstojem suverene države in v tej luči presoja nastanek slovenske
                            državnosti.<note place="foot" xml:id="ftn78" n="77"> Ibid.,
                        10.</note></p>
                    <p>Peterin je kritičen do Majniške deklaracije, 1917, ki po njegovem s stališča
                        mednarodnega prava ni imela nobenega pomena, ker je predvidevala preureditev
                        monarhije, in ne nastanka države v pomenu mednarodnega prava.<note
                            place="foot" xml:id="ftn79" n="78"> Ibid. »Če je ta deklaracija
                            prispevala k političnemu osveščanju, pa po drugi strani ni dvoma, da ni
                            imela s stališča mednarodnega prava nobenega pomena. Njena dvoumna
                            formulacija je sicer res predvidevala temeljito preureditev
                            avstro-ogrske monarhije in državnost po ustavnem pravnem redu, nikakor
                            pa ne državnosti v smislu mednarodnega prava. Še slabši je bil njen
                            mednarodni politični vidik […]; usodo bodoče 'samostojne države' je
                            deklaracija povezovala z usodo skorajšnjega premaganca.«</note> Kot je
                        bilo že omenjeno, je bil po Peterinu z ustanovitvijo Države Slovencev,
                        Hrvatov in Srbov izpolnjen prvi pogoj za samostojnost nove države. A Peterin
                        Narodni vladi v Ljubljani očita, da ni izkoristila zgodovinskega trenutka
                        glede izvrševanja suverene oblasti v mejah oklicane države.<note
                            place="foot" xml:id="ftn80" n="79"> Ibid. Gl. pod op. 32, 33.</note>
                    </p>
                    <p>Do centralistične ureditve med obema vojnama je Peterin kritičen, ker ni
                        rešila nacionalnega vprašanja.<note place="foot" xml:id="ftn81" n="80">
                            Ibid., 11.</note></p>
                    <p>Podobno kot Tomšič posebno pozornost posveti 2. zasedanju Protifašističnega
                        sveta narodne osvoboditve Jugoslavije (v nadaljevanju AVNOJ) 29. novembra
                        1943 in njegovim sklepom. Ti so položili temelje nove ustavne ureditve, ki
                        jo je dve leti kasneje sprejela ustavodajna skupščina.<note place="foot"
                            xml:id="ftn82" n="81"> Ibid., 13.</note> Avnojskim sklepom pripiše
                        značaj notranjepravnih aktov in tako kot Tomšič meni, da je do rešitve
                        problema med begunsko in začasno vlado, ki jo je izvrševal Nacionalni komite
                        osvoboditve Jugoslavije (NKOJ) prišlo po Sporazumu Tito-Šubašić leta 1944,
                        ko je bila po prenosu namestništva osnovana nova vlada, ki so jo priznale
                        zavezniške države.<note place="foot" xml:id="ftn83" n="82"> Ibid.</note></p>
                    <p>V zvezi z načelom samoodločbe Peterin poudari preambulo odloka 2. zasedanja
                        AVNOJ-a o zgraditvi Jugoslavije na federativnem načelu in na temelju pravice
                        vsakega naroda do samoodločbe.</p>
                    <p>Po Peterinu je nosilec pravice do samoodločbe posamezen narod, ki želi živeti
                        kot narod, in ne v diaspori ali razkosan. Pravica do samoodločbe je tudi
                        pravica do sklenjenega ozemlja, na katerem narod prebiva. Zato Peterin meni,
                        da s federativno ureditvijo pravica do samoodločbe za slovenski narod še ni
                        bila izčrpana. Drugi vidik in nadaljnjo razsežnost slovenske samoodločbe
                        vidi v pravici slovenskega naroda do sklenjenega narodnega ozemlja.<note
                            place="foot" xml:id="ftn84" n="83"> Ibid., 14.</note>
                    </p>
                    <p>Na podlagi teh ugotovitev se Peterin loti vsebine in narave sklepov o
                        priključitvi slovenske Primorske k Jugoslaviji.</p>
                    <p>Z vidika mednarodnega prava najprej razloži izraz »priključitev«, ki ga vidi
                        kot slovenski izraz za običajni strokovni termin »aneksija«,<note
                            place="foot" xml:id="ftn85" n="84"> Ibid.</note> kar pomeni »[…]
                        enostranski akt, s katerim neka država tuj teritorij vključi v svoje lastno
                        državno ozemlje ter izvaja na njem svojo suvereno oblast«.<note place="foot"
                            xml:id="ftn86" n="85"> Ibid.</note> Dokler med vojskujočimi se državami
                        traja vojno stanje, je tak akt po mednarodnem pravu prepovedan.<note
                            place="foot" xml:id="ftn87" n="86"> Ibid.</note> Zato ni vsaka
                        priključitev aneksija in Peterin dopušča priključitev, ki ni aneksija.</p>
                    <p>V tej luči Peterin proučuje Odlok 2. zasedanja AVNOJ-a o priključitvi
                        Slovenskega Primorja in vseh anektiranih delov Slovenije (in Hrvaške) s
                        strani Italije.<note place="foot" xml:id="ftn88" n="87"> Ibid., 15. Prim. z
                            Odlokom AVNOJ-a pod tč 1, <hi rend="italic">Uradni list DFJ</hi>, št. 1,
                            leto I, 1. 2. 1945, str. 5.</note> Meni, da so redaktorji odloka tako
                        zapisali namenoma, ker so želeli poudariti razliko med priključitvijo v
                        pomenu odloka in aneksijami, ki jih je izvršila Italija. Aneksija je po
                        Peterinu razširitev suverenosti države, ki jo izvrši, na določeno ozemlje.
                        Anektirano območje ima jasno določene meje, v Odloku AVNOJ-a o priključitvi
                        Slovenskega Primorja pa potek meje ni bil določen.<note place="foot"
                            xml:id="ftn89" n="88"> Ibid.</note> Odlok AVNOJ-a je potrdil Proglas
                        Vrhovnega plenuma OF o priključitvi slovenske Primorske k Sloveniji v
                        federativni Jugoslaviji. Peterin ob tem opozori na navidezno nedoslednost
                        okoli uporabe izrazov Slovensko Primorje po Odloku AVNOJ-a oziroma slovenska
                        Primorska po Proglasu Vrhovnega plenuma OF. Vendar meni, da gre pri njiju le
                        za »navidezno zmedo«, saj gre za naziv ozemlja, ki nikoli v zgodovini ni
                        bilo administrativna enota.<note place="foot" xml:id="ftn90" n="89">
                            Ibid.</note>
                    </p>
                    <p>Peterin ugotavlja, da Odlok AVNOJ-a ni rešil vprašanja razmejitve na zahodni
                        meji. V obeh omenjenih aktih gre za ugotovitev pravno edinega učinkovitega
                        dejstva, tj. »[…] da si je v izvajanju pravice do samoodločbe, […] in z
                        lastno državnostjo slovenski narod priboril tudi pravico do svojega
                        narodnega ozemlja na zahodni meji«.<note place="foot" xml:id="ftn91" n="90">
                            Ibid.</note> Peterin zaključi, da pravda za zahodno mejo s sprejetjem
                        Odloka AVNOJ-a še ni bila končana, bila pa je dobljena.</p>
                    <p>Dodana vrednost članka Peterina je v tem, da se je v luči mednarodnega prava
                        dotaknil vprašanja Narodne vlade v Ljubljani in njenega začasnega
                        izvrševanja oblasti ter se lotil razvoja slovenskega naroda v različnih
                        oblikah jugoslovanske državnosti z vidika pravice do samoodločbe. Ta je
                        vključevala odločitev o ureditvi jugoslovanske države po federativnem
                        načelu. Pravica do samoodločbe po Peterinu vsebuje tudi pravico do lastnega
                        ozemlja, njegova razmišljanja pa se nanašajo na priključitev Primorske k
                        Sloveniji. Ta je bila priključena Jugoslaviji in posledično Sloveniji na
                        temelju Mirovne pogodbe z Italijo, 1947. Po priključitvi Primorske je bila
                        na temelju Londonskega memoranduma o sporazumevanju s 5. oktobra 1954
                        civilna jugoslovanska (in slovenska) uprava razširjena na slovenski del
                        Zahodne Istre. Če si od Stanka Peterina izposodim besedno zvezo »naša
                        zahodna meja«, so to dokončno potrdili in uredili Osimski sporazumi iz leta
                        1975.</p>
                    <p>S tako zaokroženim narodnim ozemljem na zahodni meji so Slovenci leta 1991
                        vstopili v svojo lastno neodvisno in suvereno državo.</p>
                </div>
            </div>
            <div>
                <head>Sklepne misli</head>
                <p>Slovenci novembra 1918 s postavitvijo Narodne vlade v Ljubljani po uveljavljenih
                    kriterijih mednarodnega prava o nastanku države niso ustanovili lastne
                    nacionalne države in vse kaže, da tega pravzaprav niti niso nameravali, če
                    pustimo ob strani dejstvo, da v tedanjih mednarodnih okoliščinah tega verjetno
                    tudi ne bilo mogoče doseči. Politične izkušnje iz obdobja razpada Avstro-Ogrske
                    pa so bile dragocene in koristne v novih okoliščinah, ko so razmere v mednarodni
                    skupnosti po koncu hladne vojne dopustile razpade večnacionalnih socialističnih
                    federacij, med njimi tudi nekdanje Jugoslavije, in nastanek novih neodvisnih
                    nacionalnih držav na njihovih ozemljih. </p>
                <p>V svojih razmišljanjih ob stoletnici Narodne vlade v Ljubljani sem poskušala z
                    vidika mednarodnega prava opredeliti njen tedanji položaj pred združitvijo s
                    Kraljevino Srbijo v Kraljevino SHS. Ker pa ta stoletnica tako rekoč sovpada s
                    stoletnico Pravne fakultete Univerze v Ljubljani, sem si izbrala tri članke treh
                    profesorjev mednarodnega prava te fakultete, ki proučujejo jugoslovansko državo
                    in zapletene razmere v njej ter tudi mednarodno okolje, v katerem je nastala in
                    razpadla. </p>
                <p>Nerazumno bi bilo pričakovati, da bi profesorji Žolger, Tomšič in Peterin v času
                    pisanja prikazanih prispevkov načenjali vprašanje slovenske državnosti, pri tem
                    mislim na suvereno in neodvisno Slovenijo. To v okoliščinah, v katerih so živeli
                    in delovali, niti ne bi bilo pravno dopustno. Poleg tega so kot mednarodni
                    pravniki izhajali iz dejstev in dejanskih okoliščin svojega pravnega,
                    političnega in zgodovinskega okolja. So pa s svojimi pogledi nesporno prispevali
                    k celoviti proučitvi jugoslovanske države z vidika mednarodnega prava v obdobju
                    od 1. decembra 1918 do njenega razpada.<note place="foot" xml:id="ftn92" n="91">
                        »Proces razpada SFRJ, naveden v Mnenju št. 1 z 29. novembra 1991, je končan
                        in SFRJ ne obstoja več«. – <hi rend="italic">Mnenje št. 8</hi>, Arbitražna
                        komisija Konference o Jugoslaviji, 4. julij 1992. 31 ILM (1992),
                        1521.</note>
                </p>
                <p>Ivan Žolger je potrdil tezo o enakopravni združitvi v jugoslovansko skupnost, ki
                    jo je Slovenija dosledno zastopala ob njenem razpadu, mednarodnopravno in
                    notranjepravno ter politično. Profesorja Tomšič in Peterin sta z
                    mednarodnopravno znanstvenim pristopom opisa jugoslovanske države pripomogla k
                    utrditvi identitete Slovencev in kasneje republike Slovenije kot federalne enote
                    in države z ustavno pravico do lastnega ozemlja in odcepitve, ki so jo
                    priznavale vse povojne jugoslovanske ustave. Stanko Peterin je na podlagi načela
                    samoodločbe osvetlil pravico slovenskega naroda v jugoslovanski federaciji do
                    lastnega narodnega ozemlja.</p>
                <p>Na koncu želim poudariti, da so svoj prispevek k slovenski državnosti pred letom
                    1991 in po njem, ko je Slovenija postala neodvisna in suverena država ter si je
                    utrjevala pot v mednarodni skupnosti, dali tudi nekdanja predstojnika Katedre za
                    mednarodno pravo, zaslužna profesorja Borut Bohte in Danilo Türk, ter drugi
                    profesorji ljubljanske Pravne fakultete vse od njene ustanovitve naprej, ki v
                    tem članku niso zajeti. </p>
            </div>
        </body>
        <back>
            <div type="bibliography">
                <head>Viri in literatura</head>
                <div>
                    <head>Viri</head>
                    <listBibl>
                        <head>Uradni listi in mednarodne pogodbe</head>
                        <bibl><hi rend="italic" style="font-size:10pt">Australian Treaty Series</hi>
                            <hi style="font-size:10pt">1920 No. 3. Treaty of Peace with Austria (St.
                                Germain-en-Laye, 10 September 1919).</hi>
                        </bibl>
                        <bibl><hi rend="italic" style="font-size:10pt">League of Nations Treaty
                                Series</hi><hi style="font-size:10pt">, CLXV (1936), 19. Konvencija
                                o pravicah in dolžnostih držav (Montevideo, 26. december 1933).</hi>
                        </bibl>
                        <bibl><hi rend="italic" style="font-size:10pt">The Archives of the League of
                                Nations</hi><hi style="font-size:10pt">, R 1615 41/9248/608. Pogodba
                                med zavezniškimi in pridruženimi silami in Državo Srbov, Hrvatov in
                                Slovencev (St. Germain-en-Laye, 10. september 1919).</hi>
                        </bibl>
                        <bibl><hi rend="italic" style="font-size:10pt">League of Nations Treaty
                                Series</hi><hi style="font-size:10pt" xml:space="preserve">, 6, No. 152, 188. Treaty of Peace with Hungary (Trianon, 4. June 1920). </hi>
                        </bibl>
                        <bibl><hi rend="italic" style="font-size:10pt">1919 For. Rel. (Paris Peace
                                Conference,
                                II)</hi><hi style="font-size:10pt" xml:space="preserve"> 183</hi><hi rend="italic" style="font-size:10pt" xml:space="preserve">. </hi><hi
                                style="font-size:10pt">Senate Document 147, 66th Congress, 1st
                                Session. Military Convention Regulating the Conditions under which
                                the Armistice, Signed between the Allies and Austria-Hungary, is to
                                be Applied in Hungary.</hi>
                        </bibl>
                        <bibl><hi rend="italic" style="font-size:10pt">Službene
                            novine</hi><hi style="font-size:10pt" xml:space="preserve">, št. 141a, 27. 6. 1921. Pogodba med Kraljevino Srbov, Hrvatov in Slovencev in Kraljevino Italijo (Rapallo, 12. 11. 1921). </hi>
                        </bibl>
                        <bibl><hi rend="italic" style="font-size:10pt">Službene
                            novine</hi><hi style="font-size:10pt" xml:space="preserve">, št. 42, 23. 2. 1923. Sporazum in konvencije med Kraljevino SHS in Kraljevino Italijo. </hi></bibl>
                        <bibl><hi rend="italic" style="font-size:10pt">Uradni list Narodne vlade SHS
                                v
                            Ljubljani</hi><hi style="font-size:10pt" xml:space="preserve"> 1, št. 11. Naredba celokupne vlade o prehodni upravi; »Žolgerjeva ustava«.</hi></bibl>
                        <bibl><hi rend="italic" style="font-size:10pt">Uradni list DFJ</hi><hi
                                style="font-size:10pt">, št. 1, leto I, 1. 2. 1945, Odlok o
                                priključitvi Slovenskega Primorja, Beneške Slovenije, Istre in
                                hrvatskih jadranskih otokov k Jugoslaviji.</hi></bibl>
                        <bibl><hi rend="italic" style="font-size:10pt">Uradni list Republike
                                Slovenije,</hi><hi style="font-size:10pt" xml:space="preserve"> št. 71/01, MP, št. 20/01. Sporazum o vprašanjih nasledstva (Dunaj, 29. 6. 2001).</hi></bibl>
                    </listBibl>
                    <listBibl>
                        <head>Mnenja in razsodbe</head>
                        <bibl><hi rend="italic" style="font-size:10pt">Legal Status of Eastern
                                Greenland (Den. v.
                            Nor.),</hi><hi style="font-size:10pt" xml:space="preserve"> 1933 P.C.I.J. (ser. A/B) št. 53, 46.</hi></bibl>
                        <bibl><hi rend="italic" style="font-size:10pt">Mnenje št.
                                1.</hi><hi style="font-size:10pt" xml:space="preserve"> Arbitražna komisija Konference o Jugoslaviji. 29. november 1991, 31 </hi><hi
                                rend="italic" style="font-size:10pt">International Legal
                                Materials</hi><hi style="font-size:10pt">-ILM (1992),
                            1495.</hi></bibl>
                        <bibl><hi rend="italic" style="font-size:10pt">Mnenje št. 8</hi><hi
                                style="font-size:10pt">. Arbitražna komisija Konference o
                                Jugoslaviji. 4. julij 1992. 31</hi>
                            <hi rend="italic" style="font-size:10pt">International Legal
                                Materials</hi><hi style="font-size:10pt" xml:space="preserve"> (1992), 1521.</hi></bibl>
                        <bibl><hi rend="italic" style="font-size:10pt">Sklep Ustavnega sodišča št.
                                Up 129/00 z dne 4. 6. 2000, neobjavljeno, dostopno na spletu
                                Ustavnega
                            sodišča.</hi><hi style="font-size:10pt" xml:space="preserve"> Pritrdilno ločeno mnenje sodnice dr. Mirjam Škrk.</hi></bibl>
                    </listBibl>
                </div>
                <listBibl>
                    <head>Literatura</head>
                    <bibl>Andrassy, Juraj. <hi rend="italic">Međunarodno pravo</hi>. Zagreb: Školska
                        knjiga, 1976.</bibl>
                    <bibl>Bartoš, Milan. <hi rend="italic">Međunarodno javno pravo</hi>, <hi
                            rend="italic">1. knjiga</hi>. Beograd: Kultura, 1954.</bibl>
                    <bibl>Brownlie, Ian. »Ex iniuria jus non oritur.<hi rend="italic">« British
                            Yearbook of International Law-BYIL</hi>, (1982): 202–204.</bibl>
                    <bibl>Celar, Branko. <hi rend="italic">Slovenija in njene meje</hi>. Ljubljana:
                        Visoka policijsko-varnostna šola pridružena članica Univerze v Ljubljani,
                        2002.</bibl>
                    <bibl>Duroselle, Jean-Baptiste. <hi rend="italic">Le conflit de Trieste
                            1943</hi>–<hi rend="italic" xml:space="preserve">1954. </hi>Bruxelles:
                        Editions de l'Institut de sociologie de l'Université libre de Bruxelles,
                        1966. </bibl>
                    <bibl>Kacin Wohinz, Milica in Nevenka Troha, ur. <hi rend="italic"
                            >Slovensko-italijanski odnosi 1880–1956 = I raporti italo-sloveni
                            1880–1956 = Slovene-Italian relations 1880–1956 : Poročilo
                            slovensko–italijanske zgodovinsko – kulturne komisije = Relazione della
                            commissione storico-culturale italo-slovena = Report of the
                            Slovene-Italian historical and cultural commission : Koper –
                            Capodistria, 14. julij – luglio – July 2000</hi> (Ljubljana: Nova
                        revija, 2001).</bibl>
                    <bibl>Lipušček,
                        Uroš.<hi rend="italic" xml:space="preserve"> Prekmurje v vrtincu Pariške mirovne konference</hi>.
                        Petanjci: Ustanova dr. Šiftarjeva fundacija, 2019.</bibl>
                    <bibl>Lipušček, Uroš. <hi rend="italic">Sacro egoismo</hi>. <hi rend="italic"
                            >Slovenci v krempljih tajnega Londonskega pakta</hi>. Ljubljana:
                        Cankarjeva založba, 2012.</bibl>
                    <bibl>Peterin, Stanko. »Naša državnost in pravda za našo zahodno mejo<hi
                            rend="italic">«</hi>.
                        <hi rend="italic" xml:space="preserve">Primorska srečanja </hi>(september
                        1978): 7–15.</bibl>
                    <bibl>Petrič, Ernest, Golec, Boris, Bajc, Gorazd in Andrej Rahten. <hi
                            rend="italic">Slovenci v očeh Imperija</hi>. <hi rend="italic">Priročnik
                            britanskih diplomatov na Pariški mirovni konferenci leta 1919 = The
                            Slovenes in the eyes of the Empire. Handbooks of the British diplomats
                            attending the Paris Peace Conference 1919</hi>. Mengeš: Ustanova za
                        evropsko prihodnost, 2007.</bibl>
                    <bibl>Prunk, Janko. »V mesecu dni iz ene države v drugo in iz enega
                        civilizacijskega kroga v drugega.«
                        <hi rend="italic" xml:space="preserve">Delo, Sobotna priloga, </hi>3. 11.
                        2018, 13.</bibl>
                    <bibl>Tomšič, Ivan. »Identity of the Yugoslav State under International Law.<hi
                            rend="italic">« Jugoslovenska revija za međunarodno pravo</hi>-<hi
                            rend="italic">JRMP 1</hi>, 15–27. Beograd, 1956.</bibl>
                    <bibl>Türk,
                        Danilo.<hi rend="italic" xml:space="preserve"> Temelji mednarodnega prava</hi>
                        [2. pregledana in dopolnjena izdaja]. Ljubljana: GV, 2015.</bibl>
                    <bibl>Vodopivec, Peter. <hi rend="italic">Od Pohlinove slovnice do samostojne
                            države</hi>. Ljubljana: Modrijan, 2007.</bibl>
                    <bibl>Žolger, Ivan. »Da li je naša kraljevina nova ili stara država<hi
                            rend="italic">«</hi>? <hi rend="italic">Slovenski pravnik,</hi> 37, št.
                        3-4 (1923): 68–85.</bibl>
                </listBibl>
            </div>
            <div type="summary" xml:lang="en">
                <docAuthor>Mirjam Škrk</docAuthor>
                <head>PROFESSORS IVAN ŽOLGER, IVAN TOMŠIČ AND STANKO PETERIN AND THEIR CONTRIBUTIONS
                    TO THE CREATION OF THE SLOVENIAN STATEHOOD</head>
                <head>SUMMARY</head>
                <p><hi style="font-size:10pt">The article is devoted to the 100</hi><hi
                        rend="superscript" style="font-size:10pt"
                        >th</hi><hi style="font-size:10pt" xml:space="preserve"> anniversary of the first Slovenian National Government and the 100</hi><hi
                        rend="superscript" style="font-size:10pt"
                    >th</hi><hi style="font-size:10pt" xml:space="preserve"> anniversary of the Faculty of Law, University of Ljubljana. On 31 October 1918, the National Government in Ljubljana was appointed by the National Council of Slovenes, Croats and Serbs (the SHS National Council), the governing body of the newly created State of Slovenes, Croats and Serbs seated in Zagreb. On 1 December 1918, the State of Slovenes, Croats and Serbs united with the Kingdom of Serbia into the Kingdom of Serbs, Croats and Slovenes (the Kingdom of SHS), which later became the Kingdom of Yugoslavia. In 1919, the Faculty of Law was founded as one of the constituent faculties of the newly established University of Ljubljana. The two anniversaries are closely related, as certain law professors participated as members of the delegation of the newly created Kingdom of SHS at the Paris Peace Conference in 1991–1920. </hi></p>
                <p><hi style="font-size:10pt" xml:space="preserve">The article consists of two parts. The first part addresses the international legal aspects of the State of Slovenes, Croats and Serbs and the National Government in Ljubljana. </hi></p>
                <p><hi style="font-size:10pt" xml:space="preserve">In order to explain the international legal position of the State of Slovenes, Croats and Serbs and the Slovenian National Government, the criteria for a state stemming from Article 1 of the Montevideo Convention on the Rights and Duties of States of 1933 are applied. According to this Convention, a state must possess a permanent population, defined territory, (temporary) government, and the capacity to enter into relations with other states. In addition, the creation of a state must be effective. Taking into account the said criteria, the author assesses that the State of Slovenes, Croats and Serbs fulfilled the requirements for statehood in the part of the territory it </hi><hi
                        rend="italic" style="font-size:10pt">de
                    facto</hi><hi style="font-size:10pt" xml:space="preserve"> administered. The creation of the State of Slovenes, Croats and Serbs was in conformity with the international law, as at the time of its establishment, the Austro-Hungarian Empire was already in the process of dissolution. However, none of the Allied and Associated Powers fully recognised this newly created state. </hi></p>
                <p><hi style="font-size:10pt" xml:space="preserve">Moreover, the National Government in Ljubljana, which was united with the State of Slovenes, Croats and Serbs under the supremacy of the SHS National Council in a kind of a confederation, was not fully recognised either. The supremacy of the SHS National Council in Zagreb was confirmed by the Decree on the Transitional Administration, adopted by the National Government in Ljubljana on 14 November 1918. The Decree, also called Žolger’s Constitution, was the highest legislative act issued by the National Government. The Decree proclaimed that the territory of the transitional administration of the National Government in Ljubljana consisted of the Austrian Provinces of Carniola, Gorizia, the Slovenian part of Istria, the municipality of Trieste with its surroundings, Styria, and Carinthia. However, the National Government did not effectively administer the defined territory. It </hi><hi
                        rend="italic" style="font-size:10pt">de
                    facto</hi><hi style="font-size:10pt" xml:space="preserve"> carried out its administrative authority mainly in Carniola, up to the armistice line kept by the Kingdom of Italy in the west and south-west and the border with Croatia-Slavonia to the east. </hi></p>
                <p><hi style="font-size:10pt">Because General Rudolf Maister occupied Maribor and
                        crossed the nearby river Drava, the National Government extended its
                        administrative authority to that part of Styria as well. As the National
                        Government had refused the proposal of the Provincial Government in
                        Klagenfurt to recognise the river Drava as a demarcation line with
                        Carinthia, the final destiny of Carinthia was left to the Paris Peace
                        Conference and consequently to the plebiscite. Based on the results of the
                        latter, the entire plebiscite area went to Austria. The 1919 Peace Treaty of
                        Saint-Germain with Austria defined the new boundary between Austria and the
                        Kingdom of SHS.</hi></p>
                <p><hi style="font-size:10pt" xml:space="preserve">The author assesses that the National Government in Ljubljana effectively implemented its administrative authority in the part of the territory proclaimed by the Decree on the Transitional Administration. Consequently, she assigns to the National Government in Ljubljana the transitional, </hi><hi
                        rend="italic" style="font-size:10pt">de
                        facto</hi><hi style="font-size:10pt" xml:space="preserve"> and limited international legal personality over the territory it effectively administered under the auspices of the SHS National Council. This transitional administration lasted until 1 December 1918, when the SHS National Council united with the Kingdom of Serbia into the Kingdom of SHS. The author believes that during its </hi><hi
                        rend="italic" style="font-size:10pt">de
                        facto</hi><hi style="font-size:10pt" xml:space="preserve"> functioning, the National Government in Ljubljana did not meet the criteria for the creation of a new state. She considers that the intention and the will (</hi><hi
                        rend="italic" style="font-size:10pt">animus</hi><hi style="font-size:10pt">)
                        to act as a sovereign over the administered territory were lacking.</hi></p>
                <p><hi style="font-size:10pt" xml:space="preserve">In the second part, three articles written by the international law professors of the Ljubljana Faculty of Law are introduced. Ivan Žolger, the former Minister in the Austro-Hungarian imperial government and the plenipotentiary delegate of the Kingdom of SHS at the 1919–1920 Peace Conference, published an article “Is Our Kingdom a New or an Old State?” in 1923. In terms of internal and international law, he wrote about the legal position of the said Kingdom and labelled it a new state. In 1956 and 1978 respectively, Ivan Tomšič and Stanko Peterin described the international legal position of Yugoslavia and its transition from a unitary monarchy to a federal state. According to Tomšič, the Partisan struggle for independence against the occupying powers that coincided with the social and political revolution during World War II did not produce a break of the continuity of the Yugoslav state. In addition, Peterin explained the difference between the term “annexation” and “incorporation” of a territory. In his view, the 1943 Decrees passed by the Supreme Plenum of the Slovenian Liberation Front and the Anti-Fascist Council of National Liberation of Yugoslavia (AVNOJ) concerning the incorporation of the Slovenian Littoral into Slovenia reflected the right of Slovenia to its national territory as part of its right to self-determination. The author has decided to include these three articles in her study, as she believes they shed light on the international legal position of the National Government in Ljubljana (Peterin) and the former Yugoslav State from its creation on 1 December 1918 until its dissolution in 1991–1992. </hi>
                </p>
                <p><hi style="font-size:10pt">According to the author, Slovenians did not succeed in
                        achieving their national statehood in terms of international law at the end
                        of World War I. Nonetheless, the political experience achieved during the
                        functioning of the first Slovenian National Government in November 1918
                        proved useful and valuable when the creation of the Slovenian national state
                        once again became an issue in 1990-1991.</hi></p>
            </div>
        </back>
    </text>
</TEI>
