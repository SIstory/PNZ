<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Andreas Biefang, Leopold Braun (1868–1943). Kunst, Politik, Bohème und die Frage: Wozu malt man ein Parlament? Berlin – Düsseldorf: Kommission für Geschichte des
                    Parlamentarismus und der politischen Parteien – Droste, 2018, 196 strani, mnoge
                    barvne slike</title>
        <fileDesc>
            <author>
                <forename>Jure</forename>
                <surname>Gašparič</surname>
            </author>
            </titleStmt>
            <editionStmt>
                <edition><date>2019-04-10</date>
                </edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Kongresni trg 1</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/337</pubPlace>
                <date>2019</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">59</biblScope>
                <biblScope unit="issue">2</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <revisionDesc>
            <listChange>
                <change>
                    <date>2019-09-26</date>
                    <name>Neja Blaj Hribar</name>
                    <desc>Pretvorba iz DOCX v TEI, dodatno kodiranje</desc>
                </change>
            </listChange>
        </revisionDesc>
    </teiHeader>
    <text>
        <front>
            <docAuthor>Jure Gašparič</docAuthor>
        </front>
        <body>
            <p>Knjiga o slikarju, dveh slikah in njihovi usodi.</p>
           <p rend="Body A"><hi style="font-size:12pt">Andreas Biefang, nemški zgodovinar pri
                    berlinskem inštitutu za raziskovanje parlamentarizma in eden najbolj
                    uveljavljenih strokovnjakov za vizualno zgodovino predstavniških teles in
                    politike, je sprva nameraval napisati zgolj še eno razpravo. Želel je nekoliko
                    osvetliti neko sliko parlamentarnega zasedanja izpod čopiča neznanega slikarja
                    po imenu Leopold Braun. Lotil se je dela, začel zbirati material. Podal se je na
                    še eno klasično raziskovalno pot, ki pa se je nenavadno zapletla in postajala
                    vedno bolj razburljiva. Kazati se je začela enkratna transnacionalna zgodba o
                    sploh ne neznanem umetniku, ki je naposled prerasla v knjigo. Eno izmed tistih
                    znanstvenih monografij, ki jo zainteresiran bralec prebere v eni sapi.</hi>
            </p>
            <p rend="Body A"><hi style="font-size:12pt">Biefang je knjigo zasnoval kot biografsko
                    študijo, a členjeno izrazito problemsko, osredotočeno na tiste lastnosti in
                    okoliščine, ki so historično posebej zanimive. Prva je kakopak dejstvo, da je
                    Braun slikal parlament, konkretno je vzbudil in še vzbuja pozornost z dvema
                    slikama velikega formata. Z oljem na platnu v izmeri dva metra krat dva metra in
                    pol, kjer je prikazano zasedanje nemškega Reichstaga pozimi 1892/1893, in oljem
                    v izmeri dva metra krat meter in pol, kjer je prikazano zasedanje londonske
                    House of Commons spomladi 1914. Obe deli sta sami po sebi umetnostnozgodovinsko
                    vredni pozornosti, kakor tudi siceršnji Braunov opus, a še bolj je zanimivo
                    dejstvo, da je v času moderne sploh slikal parlament, ki tedaj med večino
                    uveljavljenih umetnikov ni veljal za priljubljen motiv. Še več, njegova slika
                    Reichstaga je sploh prvi poskus upodobitve dela parlamenta kot »Ereignisbild«
                    (slikanje dogodka; vrsta historičnega slikarstva, ki upodablja konkreten
                    dogodek). Braun je videl v parlamentu več kot drugi, videl je pravzaprav veliko,
                    bil je »parlamentsfreundlich«, parlamentu prijazen slikar.</hi></p>
            <p rend="Body A"><hi style="font-size:12pt">Druga stvar, ki je pri Braunu zanimiva, pa
                    sta gotovo njegovo poreklo in njegov družinski, prijateljski in profesionalni
                    milje. Prihajal je iz znane socialdemokratske družine Braun, tesno povezane z
                    družino Adler. Njegov najstarejši brat Heinrich Braun se je uveljavil v nemški
                    socialdemokratski stranki (njegova tretja žena Lily je vse do danes ena najbolj
                    cenjenih avtoric feministične literature), ravno tako drugi brat Adolf.
                    Leopoldova sestra Emma, ena vodilnih osebnosti socialistične internacionale, pa
                    je bila poročena z Victorjem Adlerjem, na Slovenskem dobro znanim voditeljem
                    avstrijske socialdemokracije. Njun sin Friedrich, ki je leta 1916 v jedilnici
                    dunajskega hotela Meisssl &amp; Schadn ustrelil avstrijskega ministrskega
                    predsednika grofa Karla Stürgkha, je ostajal v tesnih pisemskih stikih s stricem
                    Leopoldom do njegovih zadnjih dni (po atentatu je bil Friedrich obsojen na smrt,
                    a pomiloščen in nato amnestiran. Po vojni je postal tajnik socialistične
                    internacionale v Zürichu).</hi></p>
            <p rend="Body A"><hi style="font-size:12pt">Kakšna je torej bila življenjska, umetniška
                    in politično-boemska pot Leopolda Brauna?</hi></p>
            <p rend="Body A"><hi style="font-size:12pt">Braun se je rodil v meščanski judovski
                    družini na cesarskem Dunaju in se oblikoval kot »tipičen produkt dunajskega
                    miljeja meščanstva po izobrazbi«. Del mladosti je preživel v gospodinjstvu
                    Adlerjevih, s svojo precej starejšo sestro Emmo; zanj je skrbel njegov svak
                    Victor (veljal je za »Ziehsohna«). Tako je že v svojih ranih letih prišel v
                    tesen stik z izstopajočimi socialisti, literati in umetniki dunajske moderne. V
                    hiši Adlerjevih so si podajali kljuko in z družino gojili pristne odnose ljudje
                    kot Karl Kautsky in Friedrich Engels. Po maturi je odšel študirat slikarstvo na
                    münchensko akademijo in se po uspešnem zaključku jeseni 1892 odpravil v Berlin.
                    Pred sabo je že takrat imel jasen cilj; ustvariti sliko zasedanja nemškega
                    Reichstaga.</hi></p>
            <p rend="Body A"><hi style="font-size:12pt">Nastajanje slike z vsemi okoliščinami vred
                    je Biefang podrobno orisal, pri čemer ni izpustil ne političnih, ne družbenih,
                    ne umetnostnozgodovinskih ozadij. Delo je prepričljivo umestil v tedanji
                    kontekst, pri čemer je poudaril, da se je Braun odločil za moderno varianto
                    historičnega slikarstva; (Ereignisbild), ki je sledila fotografskemu aspektu. Po
                    eni strani je »kot reporter s kamero zajel konkretno konfliktno politično
                    situacijo« (opazovalec lahko prepozna podobe poslancev), hkrati pa je približal
                    bistvo parlamentarne razprave, saj slika plastično kaže dinamiko parlamentarnega
                    dela. Njena osrednja tema je deliberacija, kar Brauna odmika od siceršnjega
                    političnega slikarstva. Kupca zanjo v wilhelminskem ozračju pred svetovno vojno
                    seveda ni našel, naposled je pristala v mestnem muzeju v Bonnu.</hi></p>
            <p rend="Body A"><hi style="font-size:12pt">Želja po ustvarjanju in uveljavljanju je
                    Brauna iz Berlina kmalu vodila v tedaj nesporno osrednjo svetovno umetnostno
                    metropolo – v Pariz, na Montmartre. Konec leta 1895 je prispel tja in tam –
                    razen rednih potovanj in zadrževanj na francoski rivieri – ostal do začetka
                    svetovne vojne. Francoska prestolnica je postala središče njegovega življenja,
                    tamkajšnji boemski svet je postal tudi njegov svet. V začetku je bil precej
                    uspešen, svoja dela je razstavljal v etabliranih pariških galerijah, pogumno pa
                    se je vračal tudi na Dunaj, kjer se je med drugim udeležil prve razstave
                    dunajske secesije pod predsedstvom Gustava Klimta in Carla Molla. Tam je
                    razstavljal ob Alfonsu Muchi iz Prage, razstavo si je ogledal tudi cesar Franc
                    Jožef.</hi>
            </p>
            <p rend="Body A"><hi style="font-size:12pt">Njegovi motivi so bili raznoliki, a pri tem
                    ne gre prezreti, da je bil Braun ves čas predvsem »politični umetnik«, kakor
                    pravi Biefang. To je ne nazadnje dokazal že s svojim pristopom k slikanju
                    Reichstaga, kasneje pa še utrdil s kopico portretov vidnih politikov. V naravi
                    je portretiral domala vse tedanje socialistične prvake, kar je svojevrstna
                    redkost – Augusta Bebla, Wilhelma Liebknechta, Friedricha Engelsa, heroje nemške
                    socialdemokracije, Victorja Adlerja, prvaka avstrijskih socialdemokratov, in
                    Jeana Jaurèsa, znamenitega francoskega socialista. Poleg tega je upodabljal
                    delavce, ustvarjal agitacijske risbe (ob prvem maju) in mnoge politične
                    karikature. Posebej se je eksponiral ob aferi Dreyfus, ko je v ugledni reviji Le
                    Cri de Paris upodobil vse osrednje dreyfusarde – od Émila Zolaja do Georgesa
                    Picquarta in Georgesa Clemenceauja.</hi></p>
            <p rend="Body A"><hi style="font-size:12pt">Avtor knjige minuciozno sledi številnim
                    Braunovim objavam v različnih revijah, jih primerja, kontekstualizira in
                    komentira, ob tem pa skuša kljub skopim virom pojasnjevati tudi Braunove
                    življenjske okoliščine. Kakor preštevilni drugi umetniki si je vse težje služil
                    vsakdanji kruh, velikega umetniškega preboja pa tudi ni bilo od nikoder. Nekaj
                    let pred vojno je poniknil, avtor ga je znova odkril leta 1914 v Londonu,
                    poročenega z angležinjo Ethel Florence Raikes, hčerko znamenitega kolonialnega
                    oficirja generala Roberta Raiksa.</hi></p>
            <p rend="Body A"
                    ><hi style="font-size:12pt" xml:space="preserve">Z Ethel se je za Brauna začelo novo obdobje, tudi finančno stabilnejše. Skupaj sta potovala, med drugim sta se za več mesecev odpravila v Tripoli. Na poti je Leopold slikal, Ethel pisala (po povratku je izdala knjigo </hi><hi
                    rend="italic" style="font-size:12pt">The New Tripoli</hi><hi
                    style="font-size:12pt">, ki pri proučevalcih italijanskega gospostva v severni
                    Afriki vse do danes velja za prvovrsten vir; nazadnje je bila ponatisnjena leta
                    1986). A bolj kot kar koli drugega je Braunovo londonsko obdobje zaznamovala
                    odločitev, da po dvajsetih letih znova upodobi motiv, ki si ga je izbral nekoč v
                    Berlinu – parlamentarizem. Očitno je bil nad njim navdušen. House of Commons se
                    je zdela naravna izbira, četudi ni bilo nič kaj enostavno dobiti dovoljenja za
                    delo v njej. Braunu je naposled uspelo in lotil se je študija. Dve leti kasneje
                    je nastala nova parlamentarna slika, ki po kompoziciji močno spominja na sliko
                    Reichstaga. Spet je izbral fotografski pogled (tokrat iz opozicijskih klopi) in
                    poudaril deliberativni značaj parlamenta. Obrazi poslancev so jasno prepoznavni,
                    opazovalec zlahka opazi Lloyda Georgea, Winstona Churchilla, Arthurja Balfourja,
                    Ramsayja MacDonalda. Sliko je zaključil v ZDA, saj je kot avstrijski državljan
                    ob izbruhu vojne Francijo iz razumljivih razlogov zapustil. Postal je Leo Brown.
                    V Francijo se je vrnil deset let kasneje, a takrat ni več našel stika z novimi
                    avantgardnimi umetniškimi krogi. Poznoimpresionistični portretist je bil le še
                    »živ fosil«. Umrl je leta 1943 v Parizu – naravne smrti, nacistični okupatorji
                    so njegovo judovsko poreklo in umetniško-boemski značaj spregledali.</hi>
            </p>
            <p rend="Body A"><hi style="font-size:12pt">Enkraten in nadvse zanimiv biografski del
                    knjige se tako z letom 1943 zaključuje. Toda knjige s tem še ni konec, tedaj se
                    pravzaprav začenja njen najbolj intrigantni del – zgodba o usodi Braunovih
                    parlamentarnih slik. Takšna odločitev avtorja Andreasa Biefanga vsekakor ni
                    presenetljiva, njegov fokus je vendar ves čas veljal vizualnim prezentacijam
                    političnega, poleg Brauna je dosledno zasledoval poti in usode njegovih
                    stvaritev.</hi></p>
            <p rend="Body A"
                    ><hi style="font-size:12pt" xml:space="preserve">Za Braunovo prvo parlamentarno delo, sliko Reichstaga, je bilo zlasti prelomno dejstvo, da je bil po drugi svetovni vojni za provizorično prestolnico Zvezne republike Nemčije izbran Bonn. Tam se je sestal novi parlament, Bundestag, ki se je odločil simbolično nasloniti na nemško parlamentarno tradicijo in zato načrtno zbirati parlamentarne slike iz preteklosti. Tako so opazili tudi zanimivo sliko Reichstaga in se z mestom Bonn naglo dogovorili za trajno izposojo. Kdo je bil njen avtor, je bilo po vojni neznano Bundestagu in bonnskemu muzeju. Slavnostna primopredaja slike je sledila leta 1958, izobesili so jo na parlamentarnem stopnišču. Lokalni časnik </hi><hi
                    rend="italic" style="font-size:12pt">Bonner
                Rundschau</hi><hi style="font-size:12pt" xml:space="preserve"> je objavil fotografijo nove pridobitve, slikarja je imenoval Leopold Breuer. </hi></p>
            <p rend="Body A"><hi style="font-size:12pt">Če umetnik tedaj še ni dobil ustreznega
                    prostora, ga je vsaj slika, a njena pot se še ni končala. Leta 1987 jo je
                    Bundestag poslal v Berlin, v stavbo starega Reichstaga (in današnjega
                    Bundestaga), kjer so pripravili razstavo Fragen an die Deutsche Geschichte. Tam
                    je ostala do leta 1995, ko so jo spet poslali nazaj v Bonn. Danes je del stalne
                    razstave bonnskega mestnega muzeja. Vmes so začeli njenega avtorja končno
                    označevati s pravim imenom.</hi></p>
            <p rend="Body A"><hi style="font-size:12pt">Slika londonskega parlamenta je imela še
                    bolj zavito usodo. Braun jo je končal v ZDA in razstavil na Panama-California
                    Exposition v San Diegu, kjer jo je opazil stotnik Arthur W. Hughes iz Toronta.
                    Podoba britanskih politikov, ki so ravno vodili vojno, ga je očarala. Sliko je
                    kupil in odpeljal domov v Kanado. Po številnih kolobocijah jo je nato po drugi
                    svetovni vojni, leta 1953, kupil ameriški investitor in filantrop Marshall Field
                    III., lastnik znamenite čikaške veleblagovnice. Gospod je čutil globoke vezi z
                    Anglijo in posebej z Winstonom Churchillom, ki je ravno tedaj znova sedel na
                    premierskem stolu. Sliko je zato podaril londonskemu parlamentu. Tam je takoj
                    našla ustrezen prostor, danes krasi Committee room Nr. 15. Ogledati si jo je
                    mogoče na spletnih straneh parlamenta Združenega kraljestva (</hi>
                <ref
                    target="https://www.parliament.uk/worksofart/artwork/leopold-braun/no-title--house-of-commons-1914-/2949"
                        ><hi rend="Hyperlink.0"
                        >https://www.parliament.uk/worksofart/artwork/leopold-braun/no-title--house-of-commons-1914-/2949</hi></ref><hi
                    style="font-size:12pt">).</hi></p>
            <p rend="Body A"><hi style="font-size:12pt">Biefangova študija je nedvomno enkratna
                    knjiga, avtor spretno pelje bralca skozi slikarjevo življenje in umetnostne
                    tokove časa, ob tem pa vseskozi ohranja držo političnega zgodovinarja. Politični
                    in družbeni kontekst ostajata odločilna; zmeraj ob obilici pojasnjevalnih
                    podatkov in razlag. Knjiga tako pove bralcu veliko več, kot morda obeta njen
                    naslov.</hi></p>
            <p rend="Body A"
                    ><hi style="font-size:12pt" xml:space="preserve">Ob koncu ne bo odveč dodati, da je delo nastalo v okviru raziskovalnega programa »Parlament und Öffentlichkeit« pri Komisiji za zgodovino parlamentarizma in političnih strank v Berlinu, znotraj katerega raziskujejo kompleksen odnos med javnostjo in predstavniškimi telesi od konca 18. stoletja do danes. Prav ta odnos je eden osrednjih, saj najbolj zaznamuje politično areno. Pri tem pa je posebej zanimivo in razsvetljujoče, da berlinski raziskovalci javnosti ne enačijo le z množicami na ulicah in parlamentarnih tribunah, ravno tako se ne posvečajo le medijem in njihovi refleksiji. Pod drobnogled vzamejo tudi področje umetnosti; slikarstva, fotografije, arhitekture, literature. Čisto pred kratkim je izšla nova knjiga iz serije Parlament in javnost z naslovom </hi><hi
                    rend="italic" style="font-size:12pt">Treibhaus Bonn. Die politische
                    Kulturgeschichte eines
                    Romans</hi><hi style="font-size:12pt" xml:space="preserve">. Njen avtor Benedikt Wintgens se loteva teme parlament in roman, saj se zakoplje v politično drobovje knjige </hi><hi
                    rend="italic" style="font-size:12pt"
                >Treibhaus</hi><hi style="font-size:12pt" xml:space="preserve"> Wolfganga Koeppena, enega najpomembnejših političnih romanov v nemški literaturi iz leta 1953.</hi></p>
            <p rend="Body A"><hi style="font-size:12pt">Kolegi se tako nedvomno lotevajo
                    kulturnozgodovinsko nadvse prodornih tem, ki – vsaj po mojem mnenju – šele zares
                    osvetljujejo vse dimenzije tiste dejavnosti človeka, ki jih obsega pojem
                    politika.</hi></p>
        </body>
    </text>
</TEI>
