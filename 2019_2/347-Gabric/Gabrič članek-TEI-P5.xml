<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Milan Škerlj med sodno upravo in univerzitetno profesuro</title>
                <author>
                    <name>
                        <forename>Aleš</forename>
                        <surname>Gabrič</surname>
                        <roleName>Dr.</roleName>
                        <roleName>znanstveni svetnik</roleName>
                        <affiliation>Inštitut za novejšo zgodovino</affiliation>
                        <address>
                            <addrLine>Kongresni trg 1</addrLine>
                            <addrLine>SI – 1000 Ljubljana</addrLine>
                        </address>
                        <email>ales.gabric@inz.si</email>
                    </name>
                </author>
            </titleStmt>
            <editionStmt>
                <edition>
                    <date>2019-05-23</date>
                </edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Kongresni trg 1</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/347</pubPlace>
                <date>2019</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">59</biblScope>
                <biblScope unit="issue">2</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <profileDesc>
            <langUsage>
                <language ident="sl"/>
                <language ident="en"/>
            </langUsage>
            <textClass>
                <keywords xml:lang="en">
                    <term>Milan Škerlj</term>
                    <term>justice</term>
                    <term>judicial administration</term>
                    <term>Justice Commission</term>
                    <term>Faculty of Law</term>
                </keywords>
                <keywords xml:lang="sl">
                    <term>Milan Škerlj</term>
                    <term>pravosodje</term>
                    <term>sodna uprava</term>
                    <term>Poverjeništvo za pravosodje</term>
                    <term>Juridična fakulteta</term>
                </keywords>
            </textClass>
        </profileDesc>
        <revisionDesc>
            <listChange>
                <change>
                    <date>2019-10-15</date>
                    <name>Neja Blaj Hribar</name>
                    <desc>Pretvorba iz DOCX v TEI, dodatno kodiranje</desc>
                </change>
            </listChange>
        </revisionDesc>
    </teiHeader>
    <text>
        <front>
            <docAuthor>Aleš Gabrič<note place="foot" xml:id="ftn1" n="*">
                    <hi rend="bold">Dr., znanstveni svetnik, Inštitut za novejšo zgodovino,
                        Kongresni trg 1, SI–1000 Ljubljana, <ref target="mailto:ales.gabric@inz.si"
                            >ales.gabric@inz.si</ref>
                    </hi></note></docAuthor>
            <docImprint>
                <idno type="cobissType">Cobiss tip: 1.01</idno>
                <idno type="UDC">UDK: 929Škerlj M.</idno>
            </docImprint>
            <div type="abstract">
                <head>IZVLEČEK</head>
                <p>
                    <hi rend="italic">V prispevku je orisana vloga pravnika dr. Milana Škerlja v
                        razvoju sodne uprave po političnem prevratu leta 1918. Razpad Avstro-Ogrske
                        je doživel na Dunaju kot uslužbenec ministrstva za pravosodje. Bil je med
                        tistimi slovenskimi pravniki, ki naj bi se habilitirali za univerzitetne
                        predavatelje, da bi v primeru ustanovitve pravne fakultete v Ljubljani
                        prevzel enega izmed profesorskih položajev. Ko pa se je decembra 1918 na
                        poziv poverjenika za pravosodje Narodne vlade za Slovenijo vrnil v
                        Ljubljano, sta se mu odpirali dve možnosti. Kolegi so ga želeli videti v
                        sestavu prvega profesorskega zbora pravne fakultete. Na poverjeništvu za
                        pravosodje pa so si želeli, da bi izkušnje z ministrstva za pravosodje na
                        Dunaju prenesel v prenovo sodstva na Slovenskem. Po vojni je namreč zelo
                        primanjkovalo sodnikov in drugih uslužbencev na sodiščih, zaradi novih
                        političnih meja pa so sodišča druge stopnje dobila nova območja delovanja.
                        Škerlj se je odločil, da bo v prvi fazi sodeloval v razvoju sodstva, na
                        fakulteti pa je bil le honorarni predavatelj. Poleg Ivana Kavčnika in Janka
                        Babnika je bil med najbolj zaslužnimi za razvoj sodstva v povojnem obdobju.
                        Kot posledica centralizacije Kraljevine Srbov, Hrvatov in Slovencev so se
                        pristojnosti slovenske sodne uprave zmanjševale. Milan Škerlj je bil kot
                        zadnji predstojnik pravosodnega oddelka v Ljubljani, tedaj le še oddelka
                        ministrstva za pravosodje v Beogradu, zadolžen za njegovo dokončno ukinitev.
                        To je dokončal leta 1924 in se nato (končno) redno zaposlil na pravni
                        fakulteti univerze v Ljubljani, na kateri je nato prebil vsa svoja nadaljnja
                        službena leta.</hi>
                </p>
                <p>
                    <hi rend="italic">Ključne besede: Milan Škerlj, pravosodje, sodna uprava,
                        Poverjeništvo za pravosodje, Juridična fakulteta </hi>
                </p>
            </div>
            <div type="abstract" xml:lang="en">
                <p style="text-align:center;">
                    <hi rend="bold">ABSTRACT</hi>
                </p>
                <p style="text-align:center;">MILAN ŠKERLJ BETWEEN THE JUDICIAL ADMINISTRATION AND
                    UNIVERSITY PROFESSORSHIP</p>
                <p>
                    <hi rend="italic">The following contribution presents the role of lawyer Dr
                        Milan Škerlj in the development of the judicial administration after the
                        political turning point of 1918. He was among those Slovenian lawyers who
                        were supposed to receive the titles of university lecturers and assume the
                        positions of professors at the Faculty of Law in Ljubljana in case of its
                        establishment. Although he was counted upon during the establishment of the
                        University of Ljubljana, the Justice Commission wanted him to apply his
                        experiences from the Ministry of Justice in Vienna to the judicial reform in
                        Slovenia. Škerlj therefore initially participated in the judicial
                        development in Slovenia after 1918 and was the last Head of the Judicial
                        Department in Ljubljana at the time of its termination in 1924. Later he was
                        fully employed at the Faculty of Law in Ljubljana.</hi>
                </p>
                <p>
                    <hi rend="italic">Keywords: Milan Škerlj, justice, judicial administration,
                        Justice Commission, Faculty of Law</hi>
                </p>
            </div>
        </front>
        <body>
            <head>Pred prihodom v Ljubljano</head>
            <p>Po ustanovitvi Univerze Kraljevine Srbov, Hrvatov in Slovencev v Ljubljani je na
                njeni Juridični fakulteti začela predavati prva generacija profesorjev. Velik pečat
                v prvih desetletjih razvoja fakultete so pustili štirje, ki jih je povezovalo
                marsikaj. Bolj po naključju dejstvo, da so bili vsi rojeni istega leta, leta 1875,
                in so se jim ob šestdesetletnici kolegi lahko poklonili s skupno <hi rend="italic"
                    >Spomenico Dolencu, Kreku, Kušeju in Škerlju</hi>, podnaslovljeno <hi
                    rend="italic">prispevki posvečeni Metodu Dolencu, Gregorju Kreku, Radu Kušeju in
                    Milanu Škerlju od prijateljev, tovarišev in učencev, ob šestdesetletnici
                    njihovega življenja</hi>.<note place="foot" xml:id="ftn2" n="1">** Članek je
                    nastal v okviru raziskovalnega programa P6-0281 <hi rend="italic"
                        >Idejnopolitični in kulturni pluralizem in monizem na Slovenskem v 20.
                        stoletju, </hi>ki ga sofinancira Javna agencija za raziskovalno dejavnost
                    Republike Slovenije iz državnega proračuna. <hi rend="italic">Spomenica Dolencu,
                        Kreku, Kušeju in Škerlju = Spomenica Dolencu, Kreku, Kušeju i Škerlju =
                        Strena Dolenciana, Krekiana, Kuseiana, Skerliana: prispevki posvečeni Metodu
                        Dolencu, Gregorju Kreku, Radu Kušeju in Milanu Škerlju od prijateljev,
                        tovarišev in učencev, ob šestdesetletnici njihovega življenja</hi>
                    (Ljubljana: Jugoslovanska tiskarna, 1937).</note> Vsi štirje so že pred
                razširitvijo druge svetovne vojne na ozemlje Jugoslavije postali tudi člani
                Akademije znanosti in umetnosti v Ljubljani. Vendar pa je enega izmed njih, Milana
                Škerlja, med polnopravne člane univerzitetnega osebja vodila nekoliko bolj zavita
                pot. Kaj je bil vzrok temu, je v njegovem nekrologu, ko je decembra 1947 umrl kot
                zadnji od omenjene četverice, zapisal Janko Polec. Škerlja je namreč navedel kot
                zadnjega od trojice, ki so po prevratu leta 1918 nosili največje breme organiziranja
                sodne veje oblasti: »Že koncem nov. 1918 je bil Škerlj hkrati z dr. Babnikom pozvan
                v Ljubljano, da z novim predsednikom viš. sodišča Iv. Kavčnikom uredita naše
                pravosodje. Škerlju je bila pripadla ne lahka naloga, da v poverjeništvu za
                pravosodje uredi sodne osebne razmere. Pri tem je mogel Škerlj izkoristiti svoje
                bogate dunajske upravne skušnje. Poleg Babnika in Kavčnika ima za naglo in za tisti
                čas smotrno ureditev slovenskega pravosodja največ zaslug.«<note place="foot"
                    xml:id="ftn3" n="2"> Janko Polec, »Milan Škerlj,« v: <hi rend="italic">Letopis
                        Akademije znanosti in umetnosti 1943–1947</hi> (Ljubljana: Akademija
                    znanosti in umetnosti, 1947), 109.</note></p>
            <p>Ko je o istem prelomnem času pisal Milan Škerlj, je navedel le prva dva, svoje vloge
                pa ni omenjal. Škerljeva pa vsekakor je, da nam je ohranil podrobno analizo prehoda
                iz avstrijskega v jugoslovanski pravosodni sistem. Opravil ga je ob pripravah na
                obhajanje desetletnice preloma, z uporabo arhivov sodne veje oblasti, kar na tako
                natančen način pozneje ni bilo v navadi. V pisanju pregleda o pravosodju v
                desetletju po prelomu leta 1918 je Škerlj navajal obširno pregledano dokumentacijo.
                Svoje nedvoumno bogate izkušnje in z bližino časa zaznamovane spomine, podkrepljene
                s svojimi komentarji, občasno tudi hudomušnimi, pa je vpletal v opombe pod besedilo.
                Že uvodoma je poudaril, da iz razumljivih razlogov ne bo navajal imen še živečih
                oseb, »zamolčati pa ne smem pokojnih predsednikov v. d. s. dr. Janka Babnika in
                Ivana Kavčnika, ki imata največje zasluge za poprevratno pravosodje v
                    Sloveniji«.<note place="foot" xml:id="ftn4" n="3"> Milan Škerlj, »Pravosodje v
                    Sloveniji v prvih desetih letih po zedinjenju,« v: <hi rend="italic">Slovenci v
                        desetletju 1918–1928: zbornik razprav iz kulturne, gospodarske in politične
                        zgodovine</hi>, ur. Josip Mal (Ljubljana: Leonova družba, 1928),
                389.</note></p>
            <p>Milana Škerlja je skupna pot vse od gimnazijskih let povezala z dobrim prijateljem
                Metodom Dolencem. Oba sta obiskovala isto gimnazijo, isto fakulteto, bila skupaj
                pripravnika in nato tudi skupaj profesorja na pravni fakulteti univerze v Ljubljani.
                Ker je bil Škerlj po šolskem uspehu in na izpitih vseskozi boljši od Dolenca, naj bi
                to, so Milanu Škerlju povedali doma, pustilo pri Dolenčevih nekoliko napetosti do
                njegove družine. Toda Milan sam je poudaril, da so se pri Dolencu že v študijskih
                letih začele »razvijati tista velika podjetnost, inicijativnost, tudi častiželjnost,
                ki jih je pozneje kazal v toliki meri in z velikimi objektivnimi in subjektivnimi
                uspehi«. Kljub (domnevnim) napetostim med družinama je Škerlj v spominih zabeležil:
                »Lahko rečem, da med nama samima ne vem za prav nič tekme, vedno sva bila intimna
                prijatelja; lahko rečem, da pri njem nikoli nisem zapazil nič zavisti, dasi sem v
                službi tudi naprej imel več uspeha.«<note place="foot" xml:id="ftn5" n="4"> Milan
                    Škerlj, <hi rend="italic">Spomini in vojni dnevnik</hi> (Izola: Mandrač, 2011),
                    153. O skupnem napredovanju Škerlja in Dolenca gl. tudi 158, 159, 176,
                    177.</note></p>
            <p>Škerljeve odlične ocene profesorjev in sodelavcev niso ostale neopažene, tako da so
                ga že zelo zgodaj, kot komaj petindvajsetletnega okrajnega sodnika v Mokronogu ob
                prelomu 19. v 20. stoletje povprašali, ali bi ga zanimala profesorska kariera. Eden
                najbolj optimističnih slovenskih politikov glede razvoja slovenskega visokega
                šolstva, Ivan Hribar, ga je vprašal, »ali bi bil voljan pripravljati se za bodočo
                slovensko pravno fakulteto, ki se je takrat – zopet enkrat – jela obetati«.<note
                    place="foot" xml:id="ftn6" n="5"> Ibid., 192. </note> Ni trajalo dolgo, ko je
                dobil še dodatne spodbude, tudi od predsednika višjega deželnega sodišča v Gradcu
                (Grazu) Johanna Nepomuka grofa Gleispacha. Kmalu nato je Hribar Škerlja vnovič
                pozval, »naj vložim na prosvetno ministrstvo prošnjo za potovalno štipendijo, da se
                pojdem kam v Nemčijo izobraževat za bodočo stolico na naši pravni fakulteti«.
                Zaprosil je za štipendijo za študij trgovskega in meničnega prava, jo od prosvetnega
                ministrstva tudi dobil, nadrejeni v ministrstvu za pravosodje pa so mu odobrili
                študijski dopust. <note place="foot" xml:id="ftn7" n="6"> Ibid., 194. </note> Za
                dodatno izobraževanje si je izbral staro saško univerzo v Leipzigu. V spominih ga je
                navajal večinoma s tem imenom in manj s starim slovanskim imenom Lipsko, v nasprotju
                s saško prestolnico Dresden, ki jo je navajal le s poslovenjenim imenom Draždani. Ko
                je po končanih obveznostih prejel ponudbe za boljši službeni položaj, je leta 1902
                izbral Gradec (Graz), ker je bila ta ponudba podkrepljena z obljubo, da bo »lahko
                dalje delal za svojo habilitacijo«. Sicer je sumil, da za ponudbo stoji politika,
                ker »vlada rabi slovenske glasove v parlamentu, pa zopet namiguje na univerzo ali
                vsaj pravno fakulteto«. <note place="foot" xml:id="ftn8" n="7"> Ibid., 215.
                </note></p>
            <p>V Leipzigu je bil Škerlj skupaj s kolegom in skladateljem, kasnejšim rektorjem
                ljubljanske univerze Gregorjem Krekom. Ponudbo, naj ostane v Leipzigu in tam dokonča
                habilitacijsko delo, je Krek zavrnil in habilitacijski postopek leta pozneje
                zaključil šele v Ljubljani. Zato je v družbi prijateljev rad ponavljal, »da smo
                prepozno prišli na univerzo on in njegovi vrstniki, da dolga leta zbog drugačnega
                poklicnega dela nismo imeli zadostnih stikov z vedo, da nismo dovolj razgledani v
                strokovnem slovstvu«.<note place="foot" xml:id="ftn9" n="8"> Milan Škerlj, »Gregor
                    Krek,« <ref target="https://plus.si.cobiss.net/opac7/bib/COBIB/223436288"><hi
                            rend="italic">Zbornik znanstvenih razprav,</hi> 19 (1942/43): </ref><ref
                        target="https://plus.si.cobiss.net/opac7/bib/COBIB/223436288">15.</ref>
                </note> Da akademska sfera zahteva sprotno spremljanje strokovne literature, ki ga
                službovanje na drugih položajih ne omogoča, je spoznal po vrnitvi v Avstrijo, ko je
                leta 1904 sprejel službeni položaj na Dunaju. Po drugi strani pa sta na manjšo
                pozornost na ta segment pri Kreku vsekakor vplivali tudi njegovo glasbeno
                ustvarjanje in spoznanje, da »je postajala verjetnost ustanovitve pravne fakultete v
                Ljubljani in s tem možnost prestopa v akademski poklic vedno manjša«. <note
                    place="foot" xml:id="ftn10" n="9"> Ibid., 18.</note> Ko se je možnost po
                političnem prevratu vendarle ponudila, jo je Krek takoj zgrabil.</p>
            <p>Tudi Škerlj je bil leta 1904 premeščen na Dunaj. Napredovanja mladih slovenskih
                pravnikov v pravosodnih strukturah je pripisoval dobrim zvezam Janka Babnika in
                Ivana Žolgerja ter menil, da »ne bi bilo nezanimivo poizvedeti«, kako je omenjena
                dvojica »'našla' druge Slovence, katere sta spravila, gotovo često s politično
                pomočjo, na mesta, kjer so si mogli razširiti obzorje, koristiti narodu in
                pripravljati se za vseučiliško delo«. Premišljenost delovanja Babnika, ki ga je štel
                ne zgolj za velikega prijatelja, temveč tudi za svojega mentorja, je orisal kar na
                svojem primeru. Ko je bil še na prvem službenem položaju kot sodnik v Mokronogu, mu
                je Babnik pisal, naj se uči italijansko in srbohrvaško, saj mu to ne more škodovati.
                Zakaj naj bi bilo to potrebno, mu tedaj ni bilo jasno. Prednosti tega, da je
                poslušal nasvet, je spoznal šele na Dunaju, saj je bil v pravosodnem ministrstvu
                dodeljen v oddelek za Dalmacijo in Primorsko in dobil sčasoma precejšen vpliv na
                razvoj sodstva v teh dveh avstrijskih deželah. <note place="foot" xml:id="ftn11"
                    n="10"> Ibid., 37.</note></p>
            <p>Na pravosodnem ministrstvu je bil Milan Škerlj zaposlen štirinajst let, vse do
                razpada Avstro-Ogrske. Sam si je kasneje nekoliko očital, da je v tem obdobju
                premalo časa namenil pisanju znanstvenih člankov, saj mu je ob službenih obveznostih
                enostavno zmanjkovalo časa. V nasprotju s kolegoma Ivanom Žolgerjem in Leonidom
                Pitamicem, ki sta istočasno dokončala habilitacijske obveznosti, je sam odlašal.
                Ivan Hribar ga je večkrat povprašal, kako je kaj z dokončanjem teh obveznosti, saj
                je hotel imeti pripravljeno ekipo habilitiranih pravnih strokovnjakov, če bi prišlo
                do usodne spremembe. Škerlj je zato ocenil, da je Hribar »nepopravljiv idealist, ki
                je vedno veroval vsaj v fakulteto v Ljubljani«. Hribar je predlagal, da bi govoril
                tudi z ministrom, da bi Škerlja razbremenili dela na ministrstvu in mu omogočili
                dokončanje habilitacijskih obveznosti. A ga je Škerlj ob tem opozoril, da to sicer
                ne bi bilo težko doseči, a bi bili stranski učinki za Slovence preveč boleči.
                Hribarja je opomnil, naj »sam preudari ali ima smisla izriniti me z mesta, kjer
                Slovencem lahko kaj koristim, na katero pa bi čisto gotovo prišel ne-Slovenec, kajti
                pomisliti treba, da sem po prav izredno ugodnem naključju prišel na mesto, kamor
                brez dvoma po prebivalstvu okrožij prej sodi Hrvat ali Italijan kot Slovenec«. <note
                    place="foot" xml:id="ftn12" n="11"> Škerlj, <hi rend="italic">Spomini in vojni
                        dnevnik</hi>, 233, 234. </note> Janko Polec je v biografskem zapisu o tej
                fazi njegovega službovanja Škerlja kot nameščenca administrativne sekcije imenoval
                kar »desna roka personalnega referenta za Primorsko in Dalmacijo« in mu pripisal
                zasluge, da so bile razmere na sodiščih na Primorskem za Slovence pred prvo svetovno
                vojno celo ugodnejše kot v območju graškega višjega sodišča, pod pristojnost
                katerega so sodile Štajerska, Kranjska in Koroška. Leto dni po koncu druge svetovne
                vojne je Škerlj Polcu v osebnem pogovoru povedal, da mu je žal, »da ni bil
                pritegnjen k pripravam za pripojitev Primorja in zlasti Trsta«, saj bi s svojimi
                izkušnjami lahko dokazoval, da so že pred prvo svetovno vojno »v Trstu pri sodiščih
                že marsikaj imeli, kar sedaj zahtevamo«. <note place="foot" xml:id="ftn13" n="12">
                    Polec, »Milan Škerlj,« 108. </note></p>
            <p>Med prvo svetovno vojno je bil Škerlj mobiliziran in je nekaj let opravljal delo
                vojaškega sodnika. Med zdravljenjem v sanatoriju na Semmeringu sta se zbližala z
                Ivanom Žolgerjem, ki ga je pritegnil v krog tistih, ki so pripravljali upravno
                ureditev za povojni čas.<note place="foot" xml:id="ftn14" n="13"> Ibid., 109.
                </note> »'Dunajski' Slovenci so se na poziv pokojnega vseuč. prof. dr. Ivana
                Žolgerja takoj ob prevratu zbrali pri njem doma k pogovoru, kako naj bi se v
                domovini uredila državna uprava,« se je spominjal Škerlj. Veliko idej glede
                pravosodja je odsevalo tudi v znani uredbi Narodne vlade o prehodni upravi iz 14.
                novembra 1918,<note place="foot" xml:id="ftn15" n="14"> Škerlj, »Pravosodje v
                    Sloveniji,« 388.</note> ki jo je Žolger s sodelavci sestavil po prihodu v
                Ljubljano. </p>
            <p>Sestajanje pri Žolgerju in premišljevanje, kaj bo treba ukreniti v domovini, nista
                bili edini »prevratni« deli, pri katerih je bil udeležen Milan Škerlj. Jasno mu je
                bilo, da bo po političnem prelomu ob razpadu imperija in zarisovanju novih meja
                treba opraviti še delitveno bilanco. Narodna vlada v Ljubljani je 13. novembra 1918
                z Dunaja prejela obvestilo sodelavca Avstrijskega inštituta za raziskovanje
                zgodovine dr. Milka Kosa, ki je opozoril: »Silno važno je, da se v pravem času
                sestavi seznam vseh onih aktov v arhivih posameznih ministrstev in drugih centralnih
                uradov, ki se tičejo jugoslovanskega ozemlja, da v primernem času take važne
                dokumente prepeljemo v domovino.« Enako naj bi veljalo tudi za znanstvena dela v
                nekaterih knjižnicah. Seveda v razburkanem prelomnem času to ni mogla biti jasno
                vodena akcija, razveseljiva pa je bila novica, »da dr. Milko Kos in dr. Škerlj
                sestavljata na tihoma take sezname«. Zgodovinar Milko Kos je to delal po arhivih in
                knjižnicah, pri čemer se je osredotočil na Haus-, Hof- und Staatsarchiv, pravnik
                Milan Škerlj pa je pregledoval dokumentacijo v arhivu justičnega ministrstva. Za
                dvorno knjižnico sta bila pripravljena isto delo prevzeti dr. France Kidrič in dr.
                Ivan Prijatelj, med slovenskim uradništvom na Dunaju pa so iskali kandidate še za
                druge ustanove, ki naj bi bile v doglednem času deležne delitvene bilance. Prosili
                so, ali bi jim lahko ljubljanska vlada posredovala pooblastila za to delo, saj bi
                jim to olajšalo položaj. Hkrati pa so javili, da so s svojimi izkušnjami na
                razpolago Narodni vladi. <note place="foot" xml:id="ftn16" n="15"> SI AS 60, t. e.
                    9, mapa 82, Priloga k 15. seji, Poročilo g. prof. Rusa glede državnih arhivov in
                    javnih knjižnic na Dunaju, Ljubljana, 13. 11. 1918.</note></p>
            <p>Na odziv ni bilo treba dolgo čakati, saj so takšne ljudi, kot so bili pravkar
                omenjeni, v Ljubljani še kako potrebovali pri organiziranju nove države. Poverjenik
                za pravosodje dr. Vladimir Ravnihar je to brez ovinkarjenja navedel, ko je 18.
                novembra 1918 pisal Škerlju na Dunaj. V pismu je posebej poudaril, koga kot
                poverjenik nestrpno pričakuje: »Kar tiče Vašo odlično moč in ono ga. dvornega
                svetnika Babnika – Vaju poverjeništvo za pravosodstvo nujno rabi. Kakor hitro se
                torej morete odtrgati od Dunaja, pridite doli.«<note place="foot" xml:id="ftn17"
                    n="16"> ZAMU, IV–63/944, Vladimir Ravnihar – velecenjeni gospod sekcijski
                    svetnik (Milan Škerlj), Ljubljana, 18. 11. 1918.</note></p>
            <p>Ravnihar je upal na čim hitrejši odgovor. Da ga ni bilo treba dolgo čakati, je
                pripomogla tudi nova avstrijska oblast. Milan Škerlj je bil med tistimi, ki je »kot
                nekdanji avstrijski državni nameščenec ne nemške narodnosti« 26. novembra 1918
                prejel obvestilo, da »ne pridete v poštev za uporabo ali prevzem v nemško –
                avstrijsko državno službo«. <note place="foot" xml:id="ftn18" n="17"> ZAMU,
                    IV–63/944, Nemško avstrijski državni urad za justico – Milanu Škerlju, 26. 11.
                    1918.</note> Z vprašanjem, kaj sedaj, se ni dolgo ubadal in z Jankom Babnikom
                sta »o prevratu 1918 skupaj odšla z Dunaja v domovino«.<note place="foot"
                    xml:id="ftn19" n="18"> Škerlj, <hi rend="italic">Spomini in vojni dnevnik</hi>,
                    254.</note> Na seji Narodne vlade v Ljubljani so 2. decembra 1918 obravnavali
                vrsto kadrovskih vprašanj v pristojnosti poverjeništva za pravosodstvo, ki sta mu
                bila dodeljena »v službovanje dvorni svetnik dr. Janko Babnik in sekcijski svetnik v
                nekdanjem pravosodnem ministrstvu na Dunaju Milan Škerlj«.<note place="foot"
                    xml:id="ftn20" n="19">
                    <hi rend="italic">Sejni zapisniki Narodne vlade Slovencev, Hrvatov in Srbov v
                        Ljubljani in Deželnih vlad za Slovenijo: 1918–1921. Del 1: Od 1. nov. 1918
                        do 26. feb. 1919</hi> (Ljubljana: Arhiv Republike Slovenije, 1998),
                    157.</note> Poverjenik Ravnihar je to sporočil Škerlju z dodatkom, »da se
                blagovolite čimpreje zglasiti pri meni«. Že 5. decembra je nato Škerlj dal
                »predpisano obljubo državi SHS in nastopil službo pri Narodni vladi SHS,
                poverjeništvo za pravosodje«.<note place="foot" xml:id="ftn21" n="20"> ZAMU,
                    IV–63/944, Poverjenik za pravosodstvo dr. Ravnihar – dr. Milanu Škerlju, 3. 12.
                    1918.</note></p>
            <p>V času, ko je Škerlj urejal vse potrebno za selitev v Ljubljano, so v njej že snovali
                zamisli o univerzi v Ljubljani. Škerlj je bil med tistimi, ki so bili že od začetka
                stoletja predvideni za predavatelje na pravni fakulteti v Ljubljani, ko naj bi bila
                ta ustanovljena. Nanj so računali enako kot na njegovega mladostnega prijatelja
                Dolenca, prijatelja iz leipziških let Kreka in dunajskega znanca Žolgerja. Ker je
                imel opravljenih vsaj del habilitacijskih obveznosti za univerzitetnega
                predavatelja, si je tudi sam že od prihoda v Ljubljano želel postati profesor na
                univerzi, ki se je ustanavljala. A se je hkrati soočil z željo mentorja Babnika in
                poverjenika za pravosodje Ravniharja, naj bogate dunajske izkušnje prenese v prenovo
                sodstva na Slovenskem. O dilemi, sprejeti v prvi vrsti službovanje na univerzi ali v
                sodni upravi, je kasneje sam večkrat pripomnil, da se je podredil potrebam nove
                države, ki je morala graditi novo upravno strukturo. Curriculum vitae Milana Škerlja
                iz leta 1922 (verjetno ga je sestavil večinoma Škerlj sam), priložen vlogi za
                potrditev za rednega profesorja na Juridični fakulteti, o tem navaja sledeče: »Bil
                je eden izmed maloštevilnih sodnikov z upravno prakso in misleč, da je njegova
                dolžnost sodelovati pri ureditvi našega sodstva, se ob ustanovitvi našega
                vseučilišča ni mogel odločiti, da bi že tedaj povsem zapustil pravosodno upravo,
                zato se je javil za imenovanje rednim profesorjem, ako bi bila ta funkcija spojiva z
                nadaljnjim delom v pravosodni upravi, ako bi ne bila, je prosil, da bi bil imenovan
                honorarnim profesorjem dotlej, da se razmere pri sodiščih ustalijo.«<note
                    place="foot" xml:id="ftn22" n="21"> ZAMU, IV–63/944, Curriculum vitae
                    honorarnega profesorja dr. Milana Škerlja v Ljubljani, 2. 6. 1922, 2.</note></p>
            <p style="text-align:center;">
                <hi rend="bold">Pri oblikovanju sodne veje oblasti</hi>
            </p>
            <p>Škerlj je torej po povratku v Ljubljano prevzel pomemben položaj pri oblikovanju
                pravosodne uprave. Tudi tej je, kot drugim vejam oblasti, okvire začrtala Naredba
                celokupne vlade o prehodni upravi v ozemlju Narodne vlade SHS v Ljubljani,
                objavljena 21. novembra 1918. Pomembno vlogo, da je bil tako temeljni dokument lahko
                sprejet v tako kratkem času, večina piscev o tej tematiki pripisuje Ivanu Žolgerju
                in njegovi komisiji v Ljubljani.<note place="foot" xml:id="ftn23" n="22"> Janko
                    Brejc, »Od prevrata do ustave,« v: <hi rend="italic">Slovenci v desetletju
                        1918–1928: zbornik razprav iz kulturne, gospodarske in politične
                        zgodovine</hi>, ur. Josip Mal (Ljubljana: Leonova družba, 1928), 166. Jurij
                    Perovšek, <hi rend="italic">Slovenski prevrat 1918: položaj Slovencev v Državi
                        Slovencev, Hrvatov in Srbov</hi> (Ljubljana: Inštitut za novejšo zgodovino,
                    2018), 180.</note> K temu pa je vsekakor vredno dodati že omenjeno Škerljevo
                navedbo, da so na Dunaju v Žolgerjevem stanovanju o prihodnji ureditvi razmer na
                Slovenskem razpravljali že »Dunajski Slovenci« in da so sledi teh pogovorov vidne
                tudi v Naredbi celokupne vlade. Ta je za celo ozemlje pod nadzorom Narodne vlade
                ustanovila Višje deželno sodišče v Ljubljani. Sprva je bilo predvideno, da delo
                nadaljuje tudi Višje deželno sodišče v Trstu, a je na tem ozemlju oblast že v nekaj
                dneh prevzela Italija. Višje deželno sodišče v Ljubljani je kot sodna oblast druge
                stopnje izdajalo dokončne sodbe »tudi v vseh onih pravnih stvareh, v katerih je bilo
                po dosedanjih določilih pristojno avstrijsko vrhovno in kasacijsko sodišče«, torej
                sodišče tretje stopnje. Tako kot je bilo Višje deželno sodišče v Ljubljani
                zamišljeno kot enovit vrhovni sodni organ za ozemlje pod nadzorom Narodne vlade v
                Ljubljani, naj bi obseg svojega delovanja razširila tudi odvetniška zbornica v
                Ljubljani. <note place="foot" xml:id="ftn24" n="23">
                    <hi rend="italic">Uradni list Narodne vlade SHS v Ljubljani</hi>, 21. 11. 1918),
                    21, 22. </note>
            </p>
            <p>Težnja slovenske oblasti po prevratu je bila jasna – oblikovati vse veje oblasti v
                novi državi v novih okvirih tako, da bosta izhodišče Slovenija in ozemlje pod
                pristojnostjo Narodne vlade. Od uvodoma omenjene trojice Kavčnik, Babnik, Škerlj, ki
                so jim pripisovali poglavitne zasluge za razvoj pravosodja po prevratu, je bil Ivan
                Kavčnik v času sprejema Naredbe Narodne vlade edini v Ljubljani. Izdelal je predlog
                poslovanja višjega deželnega sodišča in bil po njegovi ustanovitvi 18. novembra 1918
                imenovan za njegovega prvega predsednika. Višje deželno sodišče in obenem kasacijsko
                sodišče za Slovenijo je prevzelo pristojnosti bivšega višjega deželnega sodišča v
                Gradcu, ki je bilo prej drugostopenjski organ za nižja sodišča na Kranjskem,
                Štajerskem in Koroškem.</p>
            <p>Kot dolgoletni sodelavec stanovskega društva je dal Kavčnik pobudo za sklic izredne
                glavne skupščine društva Pravnik. To je začelo znova bolj redno delovati, Kavčnik pa
                je bil eden njegovih najvidnejših članov. Izredna glavna skupščina Pravnika je bila
                v decembru 1918, Kavčnik pa je na njej predlagal, da bi postalo društveno glasilo
                    <hi rend="italic">Slovenski pravnik</hi> neformalno glasilo društva, ki bi se
                odzivalo na pravosodne dileme časa, in da bi društvo svojo do tedaj zbrano knjižnico
                prepustilo osrednji ustanavljajoči se sodni knjižnici. Kavčnik je bil tisti, ki je
                prva leta dajal ritem delovanju stanovskega društva, se redno udeleževal društvenih
                sestankov, strokovnih diskusij ali pripravljal predavanja za društvene člane. <note
                    place="foot" xml:id="ftn25" n="24"> »Ivan Kavčnik †,« <hi rend="italic"
                        >Slovenski pravnik,</hi> 36, št. 10–12 (1922): 260. </note> Pobude so
                obrodile sadove, saj je <hi rend="italic">Slovenski pravnik</hi> res postal osrednje
                stanovsko glasilo, ki je objavljalo strokovno literaturo in novosti iz pravosodja,
                predavanja pa so dvigovala strokovno raven članstva. Ustanovljena je bila Centralna
                knjižnica pri Višjem deželnem sodišču, ki je bila, kot je navedel Škerlj, »pristopna
                vsem pravnikom, ne samo sodnikom«.<note place="foot" xml:id="ftn26" n="25"> Škerlj,
                    »Pravosodje v Sloveniji,« 399. </note>
            </p>
            <p>Kavčnik je bil predsednik višjega deželnega sodišča v Ljubljani do svoje smrti
                septembra 1922, nato pa ga je nadomestil Janko Babnik, ki je po vrnitvi v Ljubljano
                »prevzel, sicer ne formalno, pač pa dejanski vodstvo poverjeništva za pravosodje v
                Sloveniji«. Ko je to leta 1921, skladno s centralističnimi načeli ustave Kraljevine
                Srbov, Hrvatov in Slovencev, prenehalo obstajati, je postal upravitelj oddelka
                ministrstva pravde v Ljubljani. Po premestitvi Babnika na najvišji sodni položaj na
                Slovenskem je bil za upravitelja oddelka ministrstva pravde v Ljubljani postavljen
                njegov najtesnejši sodelavec Milan Škerlj. <note place="foot" xml:id="ftn27" n="26">
                    »Razne vesti,« <hi rend="italic">Slovenski pravnik,</hi> 37, št. 1–2, (1923):
                    44, 45. </note></p>
            <p>Babnik in Škerlj sta torej vodila sodno upravo v času, ko je ta po letu 1918 dobivala
                novo podobo. Sedeži in delokrog okrajnih sodišč so po prevratu ostali enaki kot pred
                tem, novost pa je bilo, kot je bilo že omenjeno, novo sodišče druge stopnje, Višje
                deželno sodišče v Ljubljani. Poverjeništvo za pravosodje, odvetniška zbornica v
                Ljubljani in slovenski sodniki so nasprotovali oblikovanju skupnega sodišča tretje
                stopnje, saj so hoteli obdržati najvišjo sodno instanco v Ljubljani. To jim je
                uspevalo nekaj let, nato pa so v času pospešene centralizacije Jugoslavije
                pristojnosti začele izgubljati tudi sodne oblasti na Slovenskem. Pristojnosti
                nekdanjega avstrijskega vrhovnega in kasacijskega sodišča je Višje deželno sodišče v
                Ljubljani izgubilo, ko je bil leta 1920 kot tretjestopenjski organ ustanovljen nov
                oddelek Stola sedmerice v Zagrebu.<note place="foot" xml:id="ftn28" n="27"> Katja
                    Škrubej, »Vzpostavitev vrhovnega sodstva na Slovenskem,« v: <hi rend="italic"
                        >Sto let vrhovnega sodstva na Slovenskem. Slavnostni zbornik
                        (1918–2018)</hi> (Ljubljana: Vrhovno sodišče Republike Slovenije, 2018),
                    32–41.</note> Škerlj je k temu pikro pripisal: »Zmagali so 'stara navada' treh
                instanc in, kakor sem čul iz ust že umrlega pravnika, ki se je zavzemal za sistem
                dveh instanc, pač tudi osebni interesi.«<note place="foot" xml:id="ftn29" n="28">
                    Škerlj, »Pravosodje v Sloveniji,« 400.</note></p>
            <p>Na začetku delovanja se je sodna uprava soočila z občutnim pomanjkanjem kadra in prav
                pri reševanju te zagate so se lahko zanašali na Škerljeve izkušnje iz njegovega
                dunajskega obdobja. Poverjeništvo ni šlo v takojšnje odpuščanje tistih, ki niso bili
                pripravljeni sprejeti novih razmer, temveč je številne začasno postavilo »na
                razpolaganje«. »Skromni smo bili«, je zadržanost do obsežnejšega odpuščanja
                komentiral Škerlj. Spomladi 1919, ko je bila prva faza kadrovskega dela za njimi, so
                ugotovili, da je »manjkala dobra četrtina sodnikov in znaten del nameščencev drugih
                strok«. Primanjkljaj so zapolnjevali s tistimi, ki so se pred italijansko oblastjo
                umaknili s Primorske ali se vrnili v domovino iz drugih delov razpadle
                Avstro-Ogrske, in s ponovno zaposlitvijo že upokojenih. Rešiti so morali tudi
                številne vloge za napredovanja, ki so med vojno mirovala, pa tudi tiste, v katerih
                so se vlagatelji pritoževali, da pred vojno niso mogli napredovati, ker so bili kot
                Slovenci zapostavljeni ali krivično ocenjeni. Poleg tistih, pri katerih je šlo za
                upravičene zahteve, je bila še kopica drugih, o katerih je Škerlj zapisal: »Bilo pa
                je tudi neosnovanih in neizpolnljivih želj in pojavil se je tudi marsikateri
                'narodni mučenik', trdeč, da je bil neugodno ocenjen ali sicer zapostavljen zato,
                ker je bil Slovenec. Prve domače ocene, spomladi 1919, so odkrile znaten del teh
                'mučenikov'; bile so enake pred- in medvojnim.« <note place="foot" xml:id="ftn30"
                    n="29"> Ibid., 406.</note></p>
            <p>Za eno svojih temeljnih nalog so si pristojni za razvoj nove sodne uprave zadali
                pogostejše vizitacije sodišč, ki bi zajele vsa sodišča prve stopnje, saj so se
                zavedali, da so imeli številni novozaposleni uslužbenci sodišč zelo skromne delovne
                izkušnje. Mladim pravnikom so s krajšanjem pripravništva omogočali hitrejšo
                nastavitev na sodišču, a so ga zato vsaj v začetku podvrgli strožjemu nadzoru. Redni
                obiski sodišč so bili tem bolj potrebni, je ocenil Škerlj, »radi razmer, povzročenih
                po vojni«, in da bi se z vizitacijami »zasledovala enotnost izvrševanja novih
                predpisov, katerih uporaba je sodiščem včasih delala težave«.<note place="foot"
                    xml:id="ftn31" n="30"> Ibid., 401.</note> Obiske na sodiščih in svetovanje
                uslužbencem so opravljali različni strokovnjaki, z najbolj problematičnimi primeri
                pa sta se verjetno spoprijela Babnik in Škerlj. V Babnikovem nekrologu je npr.
                Škerlj zapisal, da »ko smo zasedli Prekmurje, je prve dni pohitel tja in ukrenil
                najpotrebnejše tako kratko in točno, da do danes ni bilo treba bistvenih izprememb«.
                    <note place="foot" xml:id="ftn32" n="31"> Milan Škerlj, »Janko Babnik,« <hi
                        rend="italic">Slovenski pravnik,</hi> 42, št. 1–2 (1928): 36.</note> Po
                zasedbi Koroške pa je 8. junija 1919 na seji Deželne vlade za Slovenijo v Ljubljani
                Babnik poročal, da so že poslali ali imenovali sodnike za tamkajšnja sodišča, in
                dodal: »Sekcijski svetnik dr. Škerlj se poda na Koroško in bo justično upravo
                potrebam primerno na licu mesta organiziral.«<note place="foot" xml:id="ftn33"
                    n="32">
                    <hi rend="italic">Sejni zapisniki Narodne vlade Slovencev, Hrvatov in Srbov v
                        Ljubljani in Deželnih vlad za Slovenijo: 1918–1921. Del 2: Od 28. feb. 1919
                        do 5. nov. 1919</hi> (Ljubljana: Arhiv Republike Slovenije, 1999),
                    243.</note></p>
            <p>Pomembna vloga, ki jo je imel v pravosodni strukturi, se je pokazala v Škerljevem
                hitrem napredovanju v uslužbenskih in plačilnih razredih. Ko so pristojni organi
                odločali o napredovanjih v sodni veji oblasti, sta bila običajno na prvih dveh
                mestih omenjena Ivan Kavčnik in Janko Babnik, sledili pa so Milan Škerlj in še
                nekateri pravniki iz osrednjih pravosodnih ustanov.<note place="foot" xml:id="ftn34"
                    n="33">
                    <hi rend="italic">Sejni zapisniki Narodne vlade Slovencev, Hrvatov in Srbov v
                        Ljubljani in Deželnih vlad za Slovenijo, Del 2</hi>, 214. ZAMU, IV–63/944,
                    Poverjeništvo za pravosodje – Gospodu drju Milani Škerlju, 13. 2. 1920. </note>
                Zadnje napredovanje v sodni veji oblasti je dočakal ob koncu leta 1922, ko je bil
                Janko Babnik imenovan za predsednika višjega deželnega sodišča v Ljubljani, Milan
                Škerlj pa je bil hkrati imenovan na dotedanji Babnikov položaj »upravitelja oddelka
                ministrstva pravde v Ljubljani«. <note place="foot" xml:id="ftn35" n="34"> ZAMU,
                    IV–63/944, Ministrstvo pravde – oddelku ministrstva pravde Ljubljana, 31. 12.
                    1922.</note></p>
            <p>Stanovsko glasilo <hi rend="italic">Slovenski pravnik</hi> je Škerlju čestitalo za to
                imenovanje, a mu hkrati zaželelo, »da bi bil kmalu razrešen teh dolžnosti in da bi
                tako čim prej zasedel stolico rednega profesorja za prometno pravo, kamor je že
                dalje časa predlagan po vsej pravici v imenu pravoznanstva in v stalno korist
                pravniškega naraščaja«.<note place="foot" xml:id="ftn36" n="35"> »Razne vesti,« 44,
                    45.</note> Tudi ta čestitka z začetka leta 1923 pove, da je bilo
                »graditeljskega« obdobja oblikovanja poprevratne sodne uprave konec.</p>
            <p>To so pokazale tudi primerjave števila zaposlenih v prvem obdobju po prevratu. Na
                plačilnem seznamu je bilo ob koncu leta 1922, ko je Škerlj prevzel oddelek
                ministrstva pravde v Ljubljani, res manj ljudi kot v prvih mesecih po prevratu, a je
                treba upoštevati, da je bilo v prve številke všteto še osebje izza rapalske meje, ki
                je postalo ozemlje Italije. Na drugi strani je namestitev novega osebja v sodni
                upravi v Prekmurju zahtevala bistveno manjše število zaposlenih. Številčnost osebja
                na sodiščih se je bližala zasedenosti vseh predvidenih delovnih mest, čeprav so šli
                številni diplomanti prava v času hitre industrializacije in odpiranja novih tovarn
                raje v podjetja, ki so jim že na začetku poklicne poti ponujala bistveno višjo
                plačo, kot so jo lahko dobili kot sodni pripravniki. Škerlj je še dodal, da na hitro
                šolani naraščaj na sodiščih »po strokovni kakovosti ni vedno povsem dosegal
                predvojnega«, saj se je bilo treba »ozirati na oteženi teoretski studij, na duševno
                in telesno izčrpanost iz vojne in na skrajšano pripravljalno dobo«. <note
                    place="foot" xml:id="ftn37" n="36"> Škerlj, »Pravosodje v Sloveniji,«
                    408.</note> Strokovno usposobljenost mlade generacije pravnikov je Škerlj dobro
                poznal, saj je poleg osnovnega dela na oddelku za pravosodje in honorarnega dela na
                fakulteti prevzel še celo vrsto drugih zadolžitev, tudi takšnih, kjer je združeval
                obe svoji zaposlitvi, gradnjo sodne uprave in predavateljsko vlogo. Ob imenovanju
                komisije za pravosodni državni izpit je bil njen podpredsednik, od leta 1920 pa njen
                predsednik. »Če le ni bil službeno odsoten, je stalno sam predsedoval«, je njegovo
                vestnost v službi pohvalil Janko Polec in ga ocenil kot mirnega, dobrohotnega in
                objektivnega ocenjevalca,<note place="foot" xml:id="ftn38" n="37"> Polec, »Milan
                    Škerlj,« 122.</note> ki pa je lahko tudi ob tem opravilu spoznaval sposobnosti
                kandidatov, ki so bili zainteresirani za službovanje v sodstvu.</p>
            <p style="text-align:center;">
                <hi rend="bold">Končno med kolegi na fakulteti</hi>
            </p>
            <p>Po ukinitvi oddelka ministrstva pravde v Ljubljani so si kolegi želeli, da bi Škerlj
                končno zasedel službeno mesto, na katerem so ga videli že od ustanavljanja univerze
                in na katerega so tudi resno računali. Kot je bilo že omenjeno, se je odločil, da bo
                v prvi fazi sprejel službo na poverjeništvu za pravosodje in na fakulteti predaval
                honorarno. Že v prvem študijskem letu rednega delovanja Juridične fakultete je tako
                Milan Škerlj 31. marca 1920 prejel rektorjevo sporočilo, da je po izboru
                fakultetnega sveta potrjeno njegovo imenovanje »za honorarnega profesorja za
                trgovsko in menično pravo«.<note place="foot" xml:id="ftn39" n="38"> ZAMU,
                    IV–63/944, Dopis Rektorata univerze – nadsvetniku dr. Milanu Škerlju, 31. 3.
                    1920.</note></p>
            <p>O tem, da bi zapustil službovanje v pravosodni upravi, je začel Škerlj resneje
                razmišljati po oblikovanju nove državne strukture, ki je končno podobo dobila s
                sprejetjem ustave Kraljevine Srbov, Hrvatov in Slovencev, bolj znane kot vidovdanske
                ustave, sprejete 28. junija 1921. Na univerzi so ga sicer želeli čim prej videti, a
                so naleteli na težave, ker niso imeli odobrenega novega delovnega mesta. Potrjeno
                število rednih profesur so na pravni fakulteti že zasedli Škerljevi kolegi, v
                proračunu pa ni bila predvidena razširitev še za eno ime. Ko je rektor ministru za
                prosveto junija 1922 utemeljeval zahtevo za odobritev novega rednega profesorja na
                Juridični fakulteti, je poudaril, da to ne bo nov udarec za proračun. Ker naj bi
                ukinili ljubljanski oddelek ministrstva pravde v Ljubljani, kjer je služboval
                Škerlj, naj bi šlo torej le za prenos že potrjenih sredstev z ene na drugo
                proračunsko postavko. Predsednik višjega deželnega sodišča Ivan Kavčnik je o tem že
                govoril z ministrom pravde, ki očitno ni imel nič proti.<note place="foot"
                    xml:id="ftn40" n="39"> ZAMU, IV–63/944, Rektorat Univerze – gospodu ministru,
                    24. 6. 1922.</note></p>
            <p>S pedagoške in znanstvene plati je prošnjo podkrepilo mnenje Gregorja Kreka, ki se je
                prav na koncu ocene ozrl še na drugo dejavnost in dodal, »da je Škerlj tudi
                legislativno delaven, da je kot član komisije za izdelavo odvetniškega zakona
                opetovano posegel odločilno v debato in da deluje tudi kot ekspert zakonodajnega
                sveta ministrstva pravde v svoji stroki s priznanim uspehom«.<note place="foot"
                    xml:id="ftn41" n="40"> ZAMU, IV–63/944, Fakultetno mnenje /Načrt referenta
                    Kreka/, 1. 6. 1922.</note></p>
            <p>Z zagotovili, da proračun vendarle ne bo trpel, jim ni uspel takoj prepričati
                pristojnih v državni prestolnici, tako da se je iskanje ustrezne formule za odprtje
                nove redne profesure na pravni fakulteti še kar vleklo. Dekanat je znova poskusil
                dve leti pozneje, ker je Škerlj že pogledoval proti novi zaposlitvi, saj mu je bila
                »poverjena likvidacija ukinjenega oddelka ministrstva pravde«, kar naj bi dokončal
                do sredine maja 1924. Tedaj je torej oddelek, ki je od leta 1918 gradil novo sodno
                prakso na slovenskem ozemlju v jugoslovanski državi, zaprl svoja vrata, ta korak pa
                je opravil Milan Škerlj, ki je v sodni upravi zvesto služboval vse od začetka
                decembra 1918. Iz Ljubljane so že prav roteče prosili, naj le rešijo zaplet, in
                ponovno zatrdili, da za proračun imenovanje ne bi pomenilo »nove obremenitve, nego
                celo razbremenitev, ker je g. dr. Škerlj že sedaj v visoki uradniški skupini s
                pravico na sodniške dodatke in bi z njegovim imenovanjem odpadla tudi izplačila za
                honorar, ki ga sedaj dobiva kot honorarni profesor«. Zadeva je bila za fakulteto že
                prav pereča, saj je obstajala možnost, »da g. dr. Škerlja popolnoma izgubi tudi kot
                honorarnega profesorja, ker je zelo verjetno, da bi se dr. Škerlj, če se sprejme v
                sodno službo, premestil v Maribor ali v Zagreb /k stolu sedmorice/«.<note
                    place="foot" xml:id="ftn42" n="41"> ZAMU, IV–63/944, Dekanat Juridične fakultete
                    – Rektoratu Univerze, 26. 4. 1924.</note>
            </p>
            <p>Škerlj je najprej »likvidiral« samostojni pravosodni oddelek v Ljubljani, ki je le še
                spominjal na čas, ko so bile pristojnosti Ljubljane v sodni upravi bistveno večje.
                Zaradi postopne centralizacije je verjetno izgubljal voljo za nadaljnje delo v sodni
                upravi. V nesoglasjih med ministrstvom za pravosodje v Beogradu in ljubljanskim
                poverjeništvom je vse od združitve v novo državo slavilo prvo in »vedno bolj se je
                okrnjeval samostojni delokrog Pov.(erjeništva) pr.(avosodja)« v Ljubljani, je
                zapisal Škerlj. Priznal je, da boj med ministrstvom in poverjeništvom ni bil oster,
                da pa je poverjeništvo vztrajalo in doseglo, da so bili na Slovenskem zaposleni
                slovenski sodniki, »ki so poznali naše razmere in zakone«.<note place="foot"
                    xml:id="ftn43" n="42"> Škerlj, »Pravosodje v Sloveniji,« 391.</note></p>
            <p>Po dokončanju vseh obveznosti na prvem službenem mestu v Ljubljani je Škerlj le
                dočakal odgovor iz Beograda in se zaposlil na tistem položaju, h kateremu je
                pogledoval že od preselitve v Ljubljano. 28. maja 1924 je bil potrjen predlog o
                njegovem imenovanju za rednega profesorja in s prosvetnega ministrstva so rektoratu
                ljubljanske univerze naročili, naj opravi vse potrebno.<note place="foot"
                    xml:id="ftn44" n="43"> ZAMU, IV–63/944, Ministrstvo prosvete – Rektoratu
                    univerze, 29. 5. 1924.</note> V Seznamu predavanj <hi
                    rend="italic color(333333)">na univerzi Kraljevine Srbov, Hrvatov in Slovencev v
                    Ljubljani za zimski semester 1924/25 </hi>najdemo Milana Škerlja prvič
                navedenega kot rednega profesorja,<note place="foot" xml:id="ftn45" n="44"> Seznamu
                    predavanj <hi rend="italic color(333333)">na univerzi Kraljevine Srbov, Hrvatov
                        in Slovencev v Ljubljani za zimski semester 1924/25</hi> (Ljubljana:
                    Univerza Kraljevine Srbov, Hrvatov in Slovencev, 1924), 12.</note> obdržal pa je
                iste predmete, ki jih je pred tem predaval že kot honorarni predavatelj.</p>
            <p>Tudi na univerzi je nadaljeval vestno izpolnjevanje službenih obveznosti in bil,
                nekoliko nenavadno, že prvo leto redne zaposlitve izbran tudi za dekana fakultete.
                Njegov odnos do predavateljskih obveznosti dodobra prikazuje oris njegovega sloga
                dela izpod peresa Janka Polca: »Vseh 53 semestrov, ki jih je predaval od ustanovitve
                fakultete, je vsak semester, le če ga ni bolezen ali resni uradni zadržek oviral,
                prvi na fakulteti začel in zadnji nehal predavati. Uro je rad raztegnil. V letih, ko
                je bil zaposlen v komisijah izven Ljubljane, si je prizadeval, da so se posvetovanja
                vršila v počitnicah. Če mu to ni uspelo, je po povratku zamujena predavanja, če le
                mogoče, nadoknadil.«<note place="foot" xml:id="ftn46" n="45"> Polec, »Milan Škerlj,«
                    122.</note></p>
            <p style="text-align:center;">
                <hi rend="bold">Viri in literatura</hi>
            </p>
            <p style="text-align:center;">Arhivski viri</p>
            <list type="unordered">
                <item>SI AS, Arhiv Republike Slovenije:<list type="unordered">
                        <item>SI AS 60, Pokrajinska uprava za Slovenijo, predsedstvo,
                            1918–1924.</item>
                    </list></item>
            </list>
            <list type="unordered">
                <item>ZAMU, Zgodovinski arhiv in muzej Univerze v Ljubljani:<list type="unordered">
                        <item>ZAMU, IV–63/944, Rektorat IV, osebna mapa Milan Škerlj.</item>
                    </list></item>
            </list>
            <p style="text-align:center;">Literatura</p>
            <list type="unordered">
                <item>Brejc, Janko. <hi style="font-family:LyonText-Regular-Web;font-size:12pt"
                        >»</hi>Od prevrata do ustave.<hi
                        style="font-family:LyonText-Regular-Web;font-size:12pt">«</hi> V: <hi
                        rend="italic">Slovenci v desetletju 1918</hi>–<hi rend="italic">1928:
                        zbornik razprav iz kulturne, gospodarske in politične zgodovine</hi>, ur.
                    Josip Mal, 160–214. Ljubljana: Leonova družba, 1928. </item>
                <item>Perovšek, Jurij. <hi rend="italic">Slovenski prevrat 1918: položaj Slovencev v
                        Državi Slovencev, Hrvatov in Srbov</hi>. Ljubljana: Inštitut za novejšo
                    zgodovino, 2018.</item>
                <item>Polec, Janko. <hi style="font-family:LyonText-Regular-Web;font-size:12pt"
                        >»</hi>Milan Škerlj.<hi
                        style="font-family:LyonText-Regular-Web;font-size:12pt">« V:</hi>
                    <hi rend="italic">Letopis Akademije znanosti in umetnosti 1943–1947</hi>,
                    106–25. Ljubljana: Akademija znanosti in umetnosti, 1947.</item>
                <item><hi rend="italic">Sejni zapisniki Narodne vlade Slovencev, Hrvatov in Srbov v
                        Ljubljani in Deželnih vlad za Slovenijo : 1918</hi>–<hi rend="italic">1921.
                        Del 1: Od 1. nov. 1918 do 26. feb. 1919</hi>. Ljubljana: Arhiv Republike
                    Slovenije, 1998.</item>
                <item><hi rend="italic">Sejni zapisniki Narodne vlade Slovencev, Hrvatov in Srbov v
                        Ljubljani in Deželnih vlad za Slovenijo : 1918</hi>–<hi rend="italic">1921.
                        Del 2: Od 28. feb. 1919 do 5. nov. 1919</hi>. Ljubljana: Arhiv Republike
                    Slovenije, 1999.</item>
                <item>Seznamu predavanj <hi rend="italic color(333333)">na univerzi Kraljevine
                        Srbov, Hrvatov in Slovencev v Ljubljani za zimski semester 1924/25</hi>.
                    Ljubljana: Univerza Kraljevine Srbov, Hrvatov in Slovencev, 1924.</item>
                <item><hi rend="italic">Slovenski pravnik,</hi> 36, št. 10-12 (1922): 257–63. <hi
                        style="font-family:LyonText-Regular-Web;font-size:12pt">»</hi>Ivan Kavčnik
                        †.<hi style="font-family:LyonText-Regular-Web;font-size:12pt">«</hi></item>
                <item><hi rend="italic">Slovenski pravnik,</hi> 37, št. 1-2, (1923): 43–48. <hi
                        style="font-family:LyonText-Regular-Web;font-size:12pt">»</hi>Razne
                        vesti.<hi style="font-family:LyonText-Regular-Web;font-size:12pt"
                    >«</hi></item>
                <item><hi rend="italic">Spomenica Dolencu, Kreku, Kušeju in Škerlju = Spomenica
                        Dolencu, Kreku, Kušeju i Škerlju = Strena Dolenciana, Krekiana, Kuseiana,
                        Skerliana : prispevki posvečeni Metodu Dolencu, Gregorju Kreku, Radu Kušeju
                        in Milanu Škerlju od prijateljev, tovarišev in učencev, ob šestdesetletnici
                        njihovega življenja</hi>. Ljubljana: Jugoslovanska tiskarna, 1937.</item>
                <item>Škerlj, Milan. <hi style="font-family:LyonText-Regular-Web;font-size:12pt"
                        >»</hi>Gregor Krek.« <ref
                        target="https://plus.si.cobiss.net/opac7/bib/COBIB/223436288"><seg
                            rend="italic" style="font-size:12pt">Zbornik znanstvenih
                        razprav</seg></ref><ref
                        target="https://plus.si.cobiss.net/opac7/bib/COBIB/223436288"><seg
                            rend="italic" style="font-size:12pt">,</seg></ref><ref
                        target="https://plus.si.cobiss.net/opac7/bib/COBIB/223436288"
                        ><seg style="font-size:12pt" xml:space="preserve"> 19 (1942/43): 1–42</seg></ref>. </item>
                <item>Škerlj, Milan. <hi style="font-family:LyonText-Regular-Web;font-size:12pt"
                        >»</hi>Janko Babnik.<hi
                        style="font-family:LyonText-Regular-Web;font-size:12pt">«</hi>
                    <hi rend="italic">Slovenski pravnik,</hi> 42, št. 1-2 (1928): 36–40. </item>
                <item>Škerlj, Milan. <hi style="font-family:LyonText-Regular-Web;font-size:12pt"
                        >»</hi>Pravosodje v Sloveniji v prvih desetih letih po zedinjenju.<hi
                        style="font-family:LyonText-Regular-Web;font-size:12pt">«</hi> V <hi
                        rend="italic">Slovenci v desetletju 1918</hi>–<hi rend="italic">1928:
                        zbornik razprav iz kulturne, gospodarske in politične zgodovine</hi>, ur.
                    Josip Mal, 388–423. Ljubljana: Leonova družba, 1928.</item>
                <item>Škerlj, Milan. <hi rend="italic">Spomini in vojni dnevnik</hi>. Izola:
                    Mandrač, 2011.</item>
                <item>Škrubej, Katja. »Vzpostavitev vrhovnega sodstva na Slovenskem.« V: <hi
                        rend="italic">Sto let vrhovnega sodstva na Slovenskem. Slavnostni zbornik
                        (1918</hi>–<hi rend="italic">2018)</hi>, 32–41. Ljubljana: Vrhovno sodišče
                    Republike Slovenije, 2018.</item>
                <item><hi rend="italic">Uradni list Narodne vlade SHS v Ljubljani</hi>, 21. 11.
                    1918, 21, 22. </item>
            </list>
            <p style="text-align:center;">Aleš Gabrič</p>
            <p style="text-align:center;">
                <hi rend="bold">MILAN ŠKERLJ BETWEEN THE JUDICIAL ADMINISTRATION AND UNIVERSITY
                    PROFESSORSHIP</hi>
            </p>
            <p style="text-align:center;">SUMMARY</p>
            <p>The contribution presents the role of the lawyer Dr Milan Škerlj in the judicial
                administration development after the political turning point of 1918. At the time of
                the dissolution of Austro-Hungary, he was employed at the Ministry of Justice in
                Vienna. He was among those Slovenian lawyers who were supposed to receive the titles
                of university lecturers and assume the positions of professors at the Faculty of Law
                in Ljubljana in case of its establishment. When he returned to Ljubljana in December
                1918 at the invitation of the Commissioner of Justice of the National Government for
                Slovenia, he was offered two career options. His colleagues wanted him to become
                part of the first group of professors at the Faculty of Law. The Justice Commission,
                however, wanted him to apply his experiences from the Ministry of Justice in Vienna
                to the judicial reform in Slovenia. After the war, there was a severe shortage of
                judges and other court employees, while the jurisdictions of the second instance
                courts expanded due to the new political frontiers. Škerlj decided to take part, at
                least initially, in the judicial development and only worked as a part-time lecturer
                at the faculty. Apart from Ivan Kavčnik and Janko Babnik, he is among the experts
                most deserving for the judicial development in the post-war period. Due to the
                centralisation of the Kingdom of Serbs, Croats and Slovenes, the competences of the
                Slovenian judicial administration gradually diminished. As the last Head of the
                Judicial Department in Ljubljana – at the time only a department of the Ministry of
                Justice in Belgrade –, Milan Škerlj was responsible for its final termination, which
                he completed in 1924. Afterwards, he (finally) accepted full employment at the
                Faculty of Law of the University in Ljubljana, where he remained for the rest of his
                career. </p>
        </body>
    </text>
</TEI>
