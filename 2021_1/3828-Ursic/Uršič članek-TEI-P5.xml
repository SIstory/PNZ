<?xml version="1.0" encoding="UTF-8"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Mrtvi in pogrešani
                    Slovenci v italijanskih oboroženih silah in vojnem ujetništvu med drugo svetovno
                    vojno:</title>
            <title>izpraševanja o virih, številu, imenih</title>
            <author>
               <name>
                  <forename>Irena</forename>
                  <surname>Uršič</surname>
                  <roleName>Prof. zgodovine in geografije</roleName>
                  <roleName>višja kustosinja</roleName>
                  <affiliation>Muzej novejše zgodovine Slovenije</affiliation>
                  <address>
                     <addrLine>Celovška 23</addrLine>
                     <addrLine>SI-1000 Ljubljana</addrLine>
                  </address>
                  <email>ursic.irena@muzej-nz.si</email>
               </name>
            </author>
         </titleStmt>
         <editionStmt>
            <edition>
               <date>2021-03-22</date>
            </edition>
         </editionStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <address>
                  <addrLine>Privoz 11</addrLine>
                  <addrLine>SI-1000 Ljubljana</addrLine>
               </address>
            </publisher>
            <pubPlace>http://ojs.inz.si/pnz/article/view/3828</pubPlace>
            <date>2021</date>
            <availability status="free">
               <licence>http://creativecommons.org/licenses/by-nc-nd/4.0/</licence>
            </availability>
         </publicationStmt>
         <seriesStmt>
            <title xml:lang="sl">Prispevki za novejšo zgodovino</title>
            <title xml:lang="en">Contributions to Contemporary History</title>
            <biblScope unit="volume">61</biblScope>
            <biblScope unit="issue">1</biblScope>
            <idno type="ISSN">2463-7807</idno>
         </seriesStmt>
         <sourceDesc>
            <p>No source, born digital.</p>
         </sourceDesc>
      </fileDesc>
      <encodingDesc>
         <projectDesc xml:lang="en">
            <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
            <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
         </projectDesc>
         <projectDesc xml:lang="sl">
            <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
            <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
         </projectDesc>
      </encodingDesc>
      <profileDesc>
         <langUsage>
            <language ident="sl"/>
            <language ident="en"/>
         </langUsage>
         <textClass>
            <keywords xml:lang="en">
               <term> Slovenians in the Italian armed
                        forces</term>
               <term>prisoners of war</term>
               <term>World War II</term>
               <term>casualties</term>
               <term>lists</term>
            </keywords>
            <keywords xml:lang="sl">
               <term>Slovenci v italijanskih
                        oboroženih silah</term>
               <term>vojni ujetniki</term>
               <term>druga svetovna vojna</term>
               <term>žrtve</term>
               <term>seznami</term>
            </keywords>
         </textClass>
      </profileDesc>
      <revisionDesc>
         <listChange>
            <change>
               <date>2021-05-25</date>
               <name>Neja Blaj Hribar</name>
               <desc>Pretvorba iz DOCX v TEI, dodatno kodiranje</desc>
            </change>
         </listChange>
      </revisionDesc>
   </teiHeader>
   <text>
      <front>
         <docAuthor>Irena Uršič<note place="foot" xml:id="ftn1" n="*">
                       <hi rend="bold">Prof. zgodovine in
                            geografije, višja kustosinja, Muzej novejše zgodovine Slovenije,
                            Celovška 23, SI-1000 Ljubljana;
                            ursic.irena@muzej-nz.si</hi>
           </note>
         </docAuthor>
          <docImprint>
              <idno type="cobissType">Cobiss tip: 1.01</idno>
              <idno type="DOI">doi: https://doi.org/10.51663/pnz.61.1.04</idno>
          </docImprint>
          <div type="abstract">
              <head>IZVLEČEK</head>
              <p>
                  <hi rend="italic">V prispevku avtorica analizira vire in
                      obravnava podatkovne baze o mrtvih in pogrešanih Slovencih, ki so življenje
                      izgubili kot pripadniki italijanskih oboroženih sil ali kot italijanski vojaki
                      slovenske narodnosti v vojnem ujetništvu med drugo svetovno vojno in po njej.
                      Avtoričini temeljni viri so slovenske in italijanske podatkovne baze, ki so plod
                      dolgoletnega dela posameznih raziskovalcev. Kot temeljni podatkovni bazi
                      poudarja slovensko nacionalno zbirko Žrtve druge svetovne vojne na Slovenskem in
                      zaradi nje oziroma Smrtne žrtve med prebivalstvom na območju Republike Slovenije
                      med drugo svetovno vojno in neposredno po njej, ki so jo ustvarili raziskovalci
                      Inštituta za novejšo zgodovino (INZ), in italijansko bazo Banca Dati dei Caduti
                      e Dispersi 2</hi>a
                  <hi rend="italic">guerra Mondiale, ki so jo ustvarili raziskovalci arhiva Generalnega komisariata za čast padlim, delujočega pri Ministrstvu za obrambo Republike Italije. Na pragu stotih let, odkar so bili primorski Slovenci v obdobju med obema svetovnima vojnama prvič poklicani na služenje vojaškega roka v italijanske oborožene sile, in glede na to, da so bili prve vojne žrtve med obema svetovnima vojnama (leta 1935) in tudi med drugo svetovno vojno (leta 1940) med vsemi Slovenci prav Slovenci v italijanskih oboroženih silah, je namen tega prispevka izpraševanje o današnji sliki temeljnih seznamov in virov o žrtvah, njihovem številu in imenih ter možnostih, da bi žrtvam med Slovenci, mobiliziranimi v italijanske oborožene sile, in njihovim svojcem pripomogli z natančnejšimi seznami in spominom nanje.  </hi>
              </p>
              <p>
                  <hi rend="italic">Ključne besede: Slovenci v italijanskih
                      oboroženih silah, vojni ujetniki, druga svetovna vojna, žrtve, seznami</hi>
              </p>
          </div>
          <div type="abstract" xml:lang="en">
              <head>ABSTRACT</head>
              <head>DEAD AND MISSING SLOVENIANS IN
                  THE ITALIAN ARMED FORCES AND WAR CAPTIVITY DURING WORLD WAR II:</head>
              <head>THE QUESTIONS OF SOURCES,
                  NUMBERS, AND NAMES</head>
              <p>
                  <hi rend="italic">In the following contribution, the author
                      analyses the sources and databases of the dead and missing Slovenians who lost
                      their lives as members of the Italian armed forces or as Italian soldiers of
                      Slovenian nationality in war captivity during World War II and after it. The
                      Slovenian and Italian databases, resulting from many years of research efforts,
                      represented the primary sources for the author. She underlines the Slovenian
                      national collection Casualties of World War II in Slovenia (titled Fatalities
                      among the Population in the Territory of the Republic of Slovenia During and
                      Immediately after World War II), created by the researchers from the Institute
                      of Contemporary History; and the Italian database Banca Dati dei Caduti e
                      Dispersi 2</hi>a
                  <hi rend="italic">guerra Mondiale, created by the researchers of the Archive of the General Commissariat for War Graves Care </hi>(Commissariato Generale per le Onoranze ai Caduti)
                  <hi rend="italic"> of the Italian Ministry of Defence. Almost a hundred years have passed since Slovenians from the Littoral Region were first drafted into the Italian armed forces between the world wars. As Slovenians in the Italian Army were among the first Slovenian casualties of war in the interwar period (in 1935) and during World War II (in 1940), this contribution analyses the current state of the basic lists and sources regarding the fatalities, their numbers and names, as well as examines the possibilities of assisting the victims among the Slovenians mobilised into the Italian armed forces and their families with more detailed lists and by honouring their memory.</hi>
              </p>
              <p>
                  <hi rend="italic">Keywords: Slovenians in the Italian armed
                      forces, prisoners of war, World War II, casualties, lists</hi>
              </p>
          </div>
      </front>
      <body>
            <div><head>Nekaj poudarkov o
                    mobilizaciji Slovencev v italijanske oborožene sile v obdobju fašizma</head>
         <p>Letos bo minilo sto let, odkar je v rimskem parlamentu potekala razprava o zakonu glede vojaške službe novih italijanskih državljanov, ki jih je Kraljevina Italija pridobila po Rapalski pogodbi, sklenjeni 12. novembra 1920 med Kraljevino SHS in Kraljevino Italijo. Svoji državi jih je uradno priključila 5. januarja 1921. Tržaški časopis <hi rend="italic">Edinost</hi> je 6. avgusta 1921 o razpravi pisal sledeče: »Vojni minister [Luigi Gasparotto] je izjavil, da se ta zakon ni vpeljal doslej v novih pokrajinah vsled političnih vzrokov, ker se niso mogle onemu ljudstvu naložiti državljanske dolžnosti, dokler niso imeli političnih pravic. Sedaj, ko so poslali v parlament svoje zastopnike, namerava vlada vpeljati omenjeni zakon tudi v nove pokrajine. Vojni minister je zaključil svoj odgovor z izjavo, da upa, da se bodo novi italijanski državljani odzvali pozivu pod orožje ravno tako radi, kakor furlanski Slovenci leta 1860. Način udejstvitve zakona o vojaški službi v novih pokrajinah se bo določil sporazumno s poslanci iz teh pokrajin.«
                <note place="foot" xml:id="ftn2" n="1">
                »Italija, Vprašanje
                        vojaške službe v novih pokrajinah,« <hi rend="italic">Edinost</hi>, 6. 8.
                        1921, 1, pridobljeno 9. 1. 2021,
                        https://www.dlib.si/details/URN:NBN:SI:DOC-16VV5953/?euapi=1&amp;query=%27keywords%3dedinost+(06.08.1921%27&amp;sortDir=ASC&amp;sort=date&amp;pageSize=25.
            </note>
                Način uvedbe vojaške obveznosti in njena uzakonitev nista
                    tema prispevka, temveč le uvod v dejstvo, da se je že leto pozneje, leta 1922,
                    italijanski vojaški potencial z zakonom povečal – v slovenskem primeru – za
                    fante in može iz slovenske Istre, s Tržaškega, Krasa, iz Vipavske doline, z
                    Goriškega, iz Posočja, z Idrijskega in Cerkljanskega, iz Brkinov, z
                    Ilirskobistriškega, Postojnskega in Pivškega. Postali so del ekspanzionističnih,
                    vojnih podvigov Italije med obema svetovnima vojnama in med drugo svetovno
                    vojno. Ne po svoji volji in ne za svoj narod so umirali za državo fašistične
                    vladavine, ki je žrtve, tudi slovenske, poveličevala kot žrtve za domovino. In v
                    obeh primerih so bili Slovenci v italijanskih oboroženih silah prve vojne žrtve
                    med Slovenci na celotnem slovenskem narodnostnem ozemlju. Bili so prve žrtve
                    leta 1935 iz obdobja vojne v Etiopiji
                <note place="foot" xml:id="ftn3" n="2">
                O žrtvah med
                        mobiliziranimi Slovenci v vojno v Abesiniji gl. Milica Kacin Wohinz, »Ob
                        'abesinski' vojni,« <hi rend="italic">Prispevki za novejšo zgodovino</hi>
                        37, št. 2 (1997): 123–39. Milica Kacin Wohinz in Marta Verginella, <hi rend="italic">Primorski upor fašizmu. 1920–1941</hi> (Ljubljana: Društvo
                        Slovenska matica,
                2008).
            </note> in leta 1940, ko se je druga svetovna vojna in z njo mobilizacija za Slovence zahodno od rapalske meje začela, še preden se je z vojno soočil preostali del slovenskega ozemlja.  </p>
         <p>Primorski Slovenci so bili med obema svetovnima vojnama prvič mobilizirani za vojno v Etiopiji, tedanji Abesiniji – za bodoči italijanski imperij <hi rend="italic">Africa Orientale Italiana</hi>. Vpoklicani so bili možje, rojeni med letoma 1907 in
                    1912, glavnina mobiliziranih je bila rojena leta 1911.<note place="foot" xml:id="ftn4" n="3">
                Virgilio Ilari, <hi rend="italic">Storia del servizio militare in Italia. Volume Terzo. »Nazione
                            militare« e »Fronte del lavoro« (1919–1943)</hi> (Roma: Centro militare
                        di studi strategici, 1990), 186, pridobljeno 12. 9. 2020,
                        https://issuu.com/rivista.militare1/docs/04_-_storia_del_servizio_militare_i.
            </note> Vojna se je začela oktobra 1935 in se končala maja 1936 z italijansko osvojitvijo Adis Abebe. Abesinski vojni je sledila španska državljanska vojna, od julija 1936 do aprila 1939, v kateri so italijanske enote, tudi z vpoklicanimi vojaki slovenske narodnosti, sodelovale na Francovi strani. Po končani vojni v Španiji so slovenski mobiliziranci, tik pred veliko nočjo aprila 1939, sodelovali pri italijanski zasedbi Albanije. Dober mesec pozneje, 22. maja 1939, je Italija z Nemčijo sklenila jekleni pakt, a je zaradi nepripravljenosti odlagala vstop v vojno in – čakajoč na ugodnejši čas – v vojski zadrževala vojake in nabornike, rojene v letih 1917 in 1918. V drugo svetovno vojno je Italija vstopila 10. junija 1940 z vojno napovedjo Franciji in Združenemu kraljestvu. Začela se je množična mobilizacija, ki je v letih 1940–1943 zajela triindvajset letnikov, rojenih med letoma 1901 in 1923.
                <note place="foot" xml:id="ftn5" n="4">
                Virgilio Ilari, <hi rend="italic">Storia del servizio militare in Italia. Volume Quarto.
                            Soldati e partigiani (1943–1945)</hi> (Roma: Centro militare di studi
                        strategici, 1991), 11, pridobljeno 12. 9. 2020,
                        https://issuu.com/rivista.militare1/docs/05_-_storia_del_servizio_militare_i.
            </note>
                Primorski Slovenci so bili mobilizirani na vsa italijanska bojišča. Leta 1940 so sodelovali pri vojaških napadih na Francijo in Grčijo. Številne mobilizirane so doletele vojaške operacije na severnoafriškem bojišču (1940–1943), na vzhodni fronti (1941–1943), v manjšini pa so bili mobilizirani celo v enote, ki so izvedle napad na Kraljevino Jugoslavijo in ki so do kapitulacije Italije delovale na ozemlju Ljubljanske pokrajine. Kot vojni ujetniki zavezniških sil in tudi sil osi so bili razpršeni v ujetniška taborišča po vsem svetu: po Afriki, Ameriki, Evropi, Aziji in Avstraliji. Življenja so izgubljali v spopadih, vojnem nasilju pa tudi zaradi nalezljivih, parazitskih in drugih bolezni ter razmer v ujetniških taboriščih. 
            </p></div>
            <div><head>Žrtve med Slovenci
                    v italijanskih oboroženih silah v slovenskih virih</head>
         <p>Med letoma 1997 in 2012 je Inštitut za novejšo zgodovino
                    (v nadaljevanju INZ) opravljal znanstveno zasnovano raziskavo slovenskih smrtnih
                    žrtev med drugo svetovno vojno, ki so življenje izgubile med aprilom 1941 in
                    januarjem 1946 zaradi vojnega nasilja ter neposredno po omenjeni vojni zaradi
                    revolucionarnega nasilja in posledic vojne.<note place="foot" xml:id="ftn6" n="5">
                »Žrtve II. sv.,« <hi rend="italic">Zgodovina
                            Slovenije – SIstory</hi>, pridobljeno 13. 2. 2021,
                        https://www.sistory.si/zrtve.
            </note> Z imenskim seznamom smrtnih žrtev z možnostjo iskanja po imenu in/ali priimku in/ali letnici rojstva, objavljenim na spletnem portalu <hi rend="italic">SIstory</hi>
            <note place="foot" xml:id="ftn7" n="6">
                Ibid.
            </note>
                je slovenska javnost prvič dobila možnost iskanja imen
                    tudi mrtvih in pogrešanih Slovencev v italijanskih oboroženih silah in vojnem
                    ujetništvu med drugo svetovno vojno. Prvič so svojci lahko svojega umrlega ali
                    pogrešanega našli v spletni bazi s slovenskim imenom in slovenskim priimkom.
                    Baza podatkov pa pravzaprav za Primorsko zajema žrtve že od 10. junija 1940
                    naprej,
                <note place="foot" xml:id="ftn8" n="7">
               »Žrtve II. sv,« <hi rend="italic">Zgodovina Slovenije – SIstory,</hi> pridobljeno 13. 2.
                        2021,
                https://www.sistory.si/zrtve/historiat.
            </note> ko je Italija vstopila v vojno in ko so bile med Slovenci, mobiliziranimi v italijanske oborožene sile, že prve smrtne žrtve. Register vključuje podatke o žrtvah, ki so imele med vojno stalno prebivališče na območju današnje Republike Slovenije (tudi na primer sicer nepopolne podatke o žrtvah med prebivalci italijanske narodnosti na Primorskem), ne pa tudi o slovenskih žrtvah izven meja matičnega ozemlja. 
            </p>
         <p>Omenjena podatkovna baza že zaradi dolgotrajnega iskanja
                    in pregledovanja virov ter natančnega izpisovanja podatkov, predvsem pa zaradi
                    dejstva, da gre za prvo slovensko bazo žrtev, ki zajema vse žrtve vojne in žrtve
                    iz obdobja neposredno po njej, nedvomno predstavlja izjemno delo Inštituta za
                    novejšo zgodovino. Vendar pa spletna baza, enako kot italijanska, ki bo
                    predstavljena v nadaljevanju, ne omogoča iskanja po kraju rojstva, kraju smrti
                    ali kraju pokopa oziroma po drugih kategorijah, iz česar bi lahko dobili
                    preglednejšo sliko o žrtvah med Slovenci v italijanskih oboroženih silah. Na
                    prošnjo mi je Inštitut za novejšo zgodovino v namene študijske obravnave
                    posredoval seznam žrtev med Slovenci, mobiliziranimi v italijanske oborožene
                    sile, za kar sem hvaležna Andreju Pančurju in Marti Rendla.
                <note place="foot" xml:id="ftn9" n="8">
                Študijska obravnava
                        se navezuje na eno od poglavij doktorske disertacije, ki jo pripravljam na
                        Oddelku za zgodovino Filozofske fakultete Univerze v Ljubljani pri mentorju
                        dr. Mitji
                Ferencu.
            </note> Posredovani seznam bo omogočil primerjave z drugimi (italijanskimi) poimenskimi seznami, izpopolnjevanje in analitično obravnavo.  </p>
         <p>Tadeja Tominšek Čehulić, ena od soustvarjalk podatkovne
                    baze žrtev in avtorica leta 2006 objavljene magistrske naloge z naslovom
                    Struktura žrtev na Primorskem med drugo svetovno vojno, je opozorila, da je
                    »glede na povojno nenaklonjenost oblasti do vseh Slovencev, mobiliziranih v tuje
                    vojske, ta tema še vedno relativno neraziskana« in da »že samo število žrtev med
                    Slovenci v italijanski vojski ostaja zgolj približek, poleg tega pa za okoli
                    četrtino še danes ne vemo, kakšna je bila dejansko njihova usoda«.<note place="foot" xml:id="ftn10" n="9">
                Tadeja Tominšek
                        Rihtar, »Struktura žrtev na Primorskem med drugo svetovno vojno« (magistrsko
                        delo, Univerza v Ljubljani, 2006),
                    47.
            </note> Leta 2002 so raziskovalci predvidevali, da je bilo med Primorci, mobiliziranimi v italijansko vojsko, okoli 700 žrtev, brez umrlih v posebnih bataljonih na Sardiniji in Korziki.<note place="foot" xml:id="ftn11" n="10">
                Godeša et al.,
                        »Žrtve druge svetovne vojne v Sloveniji,«
                        <hi rend="italic">Prispevki za novejšo zgodovino </hi>42,
                        št. 1 (2002):
                    121–30.
            </note> V nacionalni bazi je bilo 5. januarja 2006 evidentiranih 1.198 žrtev med Slovenci v italijanski kraljevi vojski,<note place="foot" xml:id="ftn12" n="11">
                Tominšek Rihtar,
                        »Struktura žrtev,« 4 in
                    39.
            </note> 23. julija 2020 pa 1.316. Vse navedbe iz slovenskega registra žrtev se v nadaljevanju prispevka nanašajo na seznam žrtev med Slovenci v italijanskih oboroženih silah in vojnem ujetništvu z dne 23. julija 2020.<note place="foot" xml:id="ftn13" n="12">
                Mobilizirani
                        Slovenci v italijansko vojsko (Excelov dokument) iz interne baze Inštituta
                        za novejšo zgodovino (INZ): Tadeja Tominšek Čehulić, Mojca Šorn, Marta
                        Rendla, Dunja Dobaja: Smrtne žrtve med prebivalstvom na območju Republike
                        Slovenije med drugo svetovno vojno in neposredno po njej [Zbirka].
                        Ljubljana: Inštitut za novejšo zgodovino, [1997–] na dan 23. 7. 2020.
                    
            </note>
         </p>
         <p>Nenaklonjenost povojne oblasti do Slovencev, mobiliziranih
                    v tuje vojske, se odraža na primer na spomenikih z manjkajočimi imeni žrtev med
                    Slovenci, mobiliziranimi v italijanske oborožene sile, v zavrnjenih prošnjah
                    prekomorcev za priznavanje posebne dobe
                <note place="foot" xml:id="ftn14" n="13">
                SI_PANG/1014, M 4,
                        št. spisa M158/3/37, Zavrnjena prošnja Izidorja Črneta leta 1979: »<hi rend="italic">Prav tako predlagatelj je bil mobiliziran v redno
                            italijansko vojsko v maju 1942, ko je bila NOG v Grgarju in okolici že
                            razvita. Imel je možnost izogniti se mobilizaciji</hi>.« Gl. Irena
                        Uršič, ur., <hi rend="italic">Prekomorci</hi> (Ljubljana: Muzej novejše
                        zgodovine Slovenije; Koper: Pokrajinski arhiv Koper, 2014).
            </note>
                ali pa v izhodiščni okrogli mizi z naslovom <hi rend="italic">Žrtve druge svetovne vojne pri nas</hi>, ki jo je leta 1989, petdeset let po začetku druge
                    svetovne vojne, organizirala Sekcija za sodobno zgodovino pri Zvezi zgodovinskih
                    društev Slovenije. Namen okrogle mize je bil razpravljati o žrtvah s strokovnega
                    stališča, vendar je bil eden od vidikov razprave politične narave: »Pri tem gre
                    zlasti za vprašanje, kaj so vojne žrtve oziroma koga štejemo danes mednje. To
                    vprašanje dobi dandanes že kar avtomatično politični prizvok. […] Pri tem imam v
                    mislih pobudo oziroma zahtevo Slovenske demokratične zveze, naslovljeno na
                    Socialistično zvezo, da bi postavili spomenik žrtvam vojne, fašizma in
                    stalinizma. Pri tem pa so, kaže, s političnega stališča sporne prav žrtve vojne,
                    kot je pred dnevi pokazala razprava na razširjeni seji sekretariata Sveta za
                    ohranjanje in razvijanje revolucionarnih tradicij in spomeniško varstvo pri RK
                    SZDL. Vprašanje je, koga šteti mednje, ali tudi idejne, politične in vojaške
                    nasprotnike iz narodnoosvobodilnega boja.«<note place="foot" xml:id="ftn15" n="14">
                Zdenko Čepič, »Vojne žrtve kot predmet
                        zgodovinarjeve raziskave – uvodne besede,« <hi rend="italic">Borec</hi>, 5–6
                        (1989): 588. 
            </note>
                Uvodna ugotovitev je bila, da so se slovenski
                    zgodovinarji s problematiko vojnih žrtev malo ukvarjali in da je zgodovinopisce
                    bolj zanimalo, kdo je žrtve povzročal.</p>
         <p>V letih in desetletjih pred omenjeno okroglo mizo (pa tudi po njej) sta bila ključna arhivska vira za proučevanje žrtev druge svetovne vojne gradivo <hi rend="italic">Komisije za ugotavljanje zločinov
                    okupatorja in njihovih pomagačev</hi>
                (KUZOP), ki je bila ustanovljena že med vojno, in gradivo ZZB NOV Slovenije. Za edini resnejši poskus, da bi vojne žrtve, človeške in materialne, znanstveno ovrednotili, pa je veljalo kratko sklepno poglavje knjige <hi rend="italic">Narodnoosvobodilna vojna na Slovenskem
                    1941–1945</hi>
            <note place="foot" xml:id="ftn16" n="15">
               
                        Zdravko Klanjšček et al.,
                        <hi rend="italic">Narodnoosvobodilna vojna na Slovenskem 1941–1945 </hi>(Ljubljana:
                        Vojaški zgodovinski inštitut Jugoslovanske ljudske armade in Inštitut za
                        zgodovino delavskega gibanja v Ljubljani, 1976),
                    1018.
            </note> iz leta 1976.<note place="foot" xml:id="ftn17" n="16">
                Čepič, »Vojne
                        žrtve,« 590.
            </note>
         </p>
         <p>Toda od 1.316 evidentiranih žrtev med Slovenci v italijanskih oboroženih silah so raziskovalci INZ iz gradiva KUZOP evidentirali le 27 žrtev, iz popisov ZZB NOV pa le 13 žrtev. Slovence, mobilizirane v italijanske oborožene sile, kot kategorijo žrtev izpušča tudi že omenjena knjiga, ki v poglavju <hi rend="italic">Izgube slovenskega naroda v
                    narodnoosvobodilni vojni</hi> med drugim navaja oceno števila žrtev med Slovenci, mobiliziranimi v nemško vojsko, medtem ko žrtev med Slovenci, mobiliziranimi v italijansko vojsko, niti ne omenja. Kot oviro pri ugotavljanju te kategorije žrtev navaja dejstvo, da del narodnega ozemlja ni bil združen z matično Slovenijo.
                <note place="foot" xml:id="ftn18" n="17">
                Klanjšček et al.,
                            <hi rend="italic">Narodnoosvobodilna vojna</hi>, 1018.
            </note>
         </p>
         <p>Po drugi strani pa v Sloveniji, tudi za zahodni del, ki je bil del Kraljevine Italije, vendarle obstajajo podatki o žrtvah med slovenskimi mobiliziranci v italijanske oborožene sile. Največje število žrtev med njimi, 913, je INZ evidentiral s pomočjo 
                <hi rend="italic">Matičnih knjig
                    umrlih</hi>, pa tudi <hi rend="italic">Rojstnih matičnih
                    knjig</hi>, hranjenih v posameznih upravnih enotah. Približno polovico manj, 481 imen žrtev, je evidentiral v popisih vojne škode, ki jih hranijo predvsem v Pokrajinskem arhivu Koper, v Pokrajinskem arhivu v Novi Gorici in v Zgodovinskem arhivu Ljubljana (v enoti Idrija). Vzrok, da se je določen delež imen umrlih in pogrešanih mobilizirancev v italijanske oborožene sile znašel v popisih vojne škode, gre iskati v <hi rend="italic">Pravilniku o prijavljanju in ugotavljanju
                    vojne škode</hi>, ki ga je junija 1945 izdalo
                    predsedstvo ministrskega sveta Demokratične federativne Jugoslavije (DFJ), po
                    katerem so bile vojne žrtve razumljene tudi kot del vojne škode – škode,
                    povzročene na življenju, zdravju in telesu, svobodi, spolni integriteti in časti
                    jugoslovanskih državljanov.<note place="foot" xml:id="ftn19" n="18">
                Čepič, »Vojne žrtve,«
                    591.
            </note> Le nekoliko manjše število žrtev, 467, je bilo evidentirano iz Uradnih listov FLRJ. Več kot polovico manj žrtev, 223 med Slovenci v italijanskih oboroženih silah, je bilo evidentiranih v popisu žrtev iz druge svetovne vojne, izvedenem leta 1964, neobjavljenem in ohranjenem le v Beogradu.<note place="foot" xml:id="ftn20" n="19">
                Gradivo ni bilo
                        nikoli javno objavljeno, prav tako ni bilo predano Statističnemu zavodu
                        Slovenije, temveč ohranjeno v Beogradu, od koder je bilo INZ-ju predano v
                        raziskavo. Gl. Godeša, »Žrtve druge svetovne vojne,« 122.
            </note>
         </p>
         <p>V že zbranih seznamih o žrtvah in objavljenih v več knjigah Furlanskega inštituta za zgodovino osvobodilnega gibanja iz Vidma z naslovom <hi rend="italic">Caduti, dispersi e vittime civili dei
                    comuni della regione Friuli-Venezia Giulia nella seconda guerra mondiale</hi>, dostopnih tudi na spletu,<note place="foot" xml:id="ftn21" n="20">
               
                  <hi rend="italic">Caduti, dispersi e vittime civili dei comuni della regione
                            Friuli-Venezia Giulia nella seconda guerra mondiale. Vol. I, Provincia
                            di Udine</hi>. Tomo I, (A-Pa) / Tomo II, (Po-Z) (Udine: Istituto
                        Friulano per la storia del movimento di liberazione, 1987). <hi rend="italic">Caduti, dispersi e vittime civili dei comuni della regione
                            Friuli-Venezia Giulia nella seconda guerra mondiale. Vol. II, Provincia
                            di Pordenone</hi> (Udine: Istituto Friulano per la storia del movimento
                        di liberazione, 1989). <hi rend="italic">Caduti, dispersi e vittime civili
                            dei comuni della regione Friuli-Venezia Giulia nella seconda guerra
                            mondiale. Vol. III, Provincia di Gorizia</hi> (Udine: Istituto Friulano
                        per la storia del movimento di liberazione, 1990). <hi rend="italic">Caduti,
                            dispersi e vittime civili dei comuni della regione Friuli-Venezia Giulia
                            nella seconda guerra mondiale. Vol. 4, Provincia di Trieste</hi> (Udine:
                        Istituto Friulano per la storia del movimento di liberazione, 1991–1992).
                        Vsa navedena dela so dostopna na: <hi rend="italic">Caduti, Dispersi e
                            Vittime civili dei Comuni della Regione Friuli-Venezia Giulia nella
                            seconda guerra mondiale – IFSML</hi>,
                        https://www.ifsml.it/caduti-dispersi-e-vittime-civili-dei-comuni-della-regione-friuli-venezia-giulia-nella-seconda-guerra-mondiale.
            </note>
                je INZ evidentiral 51 slovenskih žrtev z območja matične
                    Slovenije. Omenjeni seznami se sicer nanašajo na padle, pogrešane in civilne
                    žrtve v občinah dežele Furlanije - Julijske krajine med drugo svetovno vojno. Po
                    leta 1987 objavljenih seznamih za Videmsko pokrajino in leta 1989 za pokrajino
                    Pordenone sta v letih 1990 in 1991/1992 izšla tretji in četrti zvezek z evidenco
                    žrtev iz Goriške in Tržaške pokrajine. Pri tem je evidentiranje žrtev iz Tržaške
                    pokrajine geografsko obsegalo le Trst in pet zamejskih slovenskih občin, ne pa
                    Tržaške pokrajine v obsegu iz obdobja fašizma.
            </p>
         <p>Med viri podatkov pri ugotavljanju žrtev druge svetovne vojne je bilo manjše število žrtev ugotovljeno tudi na osnovi gradiva Pokrajinskega narodnoosvobodilnega odbora za Slovensko primorje in Trst ter iz posebnega <hi rend="italic">Seznama padlih in pogrešanih v italijanski
                    vojni</hi> kot sestavnega dela gradiva Krajevnega ljudskega odbora v Renčah, ki ga hrani Pokrajinski arhiv v Novi Gorici. Manjše število žrtev v ruskem vojnem ujetništvu umrlih mobiliziranih Slovencev je bilo evidentiranih s pomočjo podatkov iz Ruskega državnega vojaškega arhiva, manjše število žrtev, pokopanih na vojaškem pokopališču v Barletti, je bilo pridobljenih od italijanskega Generalnega komisariata za čast padlim, ena žrtev je bila evidentirana s pomočjo gradiva Preiskovalne komisije Državnega zbora Republike Slovenije (DZ RS) za raziskovanje povojnih množičnih pobojev, pravno dvomljivih procesov in drugih tovrstnih nepravilnosti.</p>
         <p>Nezanemarljiv vir, ki so ga raziskovalci INZ tudi
                    upoštevali, so podatki o žrtvah zlasti v knjižnem gradivu o mobiliziranih
                    Slovencih in nato vojnih ujetnikih na Sardiniji in Korziki, deloma pa tudi
                    podatki v sodobnejši literaturi lokalne zgodovine in krajevnih
                    kronikah.<note place="foot" xml:id="ftn22" n="21">
               
                        Npr. Franc Černigoj, ur., 
                        <hi rend="italic">Mati Gora: zbornik o Gori,
                            Gorjankah in Gorjanih: ob 400-letnici naselitve Gore</hi> (Predmeja: Društvo za ohranjanje in varovanje naravne in kulturne dediščine Gora, 2001). Franc Černigoj, 
                        <hi rend="italic">Znamenje na
                            Gori</hi> (Ajdovščina: samozaložba, 1999). France Filipič, <hi rend="italic">Slovenci v
                            Mauthausnu</hi> (Ljubljana: Cankarjeva založba, 1998). Jože Kanalec, <hi rend="italic">Drežnica z okoliškimi vasmi: od
                            prve pisne omembe do konca dvajsetega
                            stoletja</hi> (Ljubljana: samozaložba, 2003). Jožko Kragelj, <hi rend="italic">Pobitim v
                            spomin</hi> (Gorica: samozaložba, 2003). Živa Kraigher, <hi rend="italic">Ljudje in kraji na Pivškem med NOB:
                            1941–1945</hi> (Ljubljana: Društvo piscev zgodovine NOB Slovenije; Postojna: Organizacijski odbor ZZB NOB, 2002). Nada Luzej et al., <hi rend="italic">Sveto – puntarska vas na
                            Krasu</hi> (Komen: Občina, 1997). Janko Maček, <hi rend="italic">Rovte v viharju vojne in
                            revolucije</hi> (Ljubljana: samozaložba, 2003). Jožko Martelanc, <hi rend="italic">Šempeter skozi
                            čas.</hi>(Šempeter pri Gorici, Nova Gorica: Branko, 1997). Branko Marušič, ur., <hi rend="italic">Jako stara vas na Goriškem je
                            Solkan: zbornik ob tisočletnici prve omembe
                            kraja</hi> (Solkan: Krajevna skupnost, 2001). Alojzij Novak, <hi rend="italic">Črniška
                            kronika</hi> (Gorica: Goriška Mohorjeva družba: Katoliško tiskovno društvo; Ljubljana: Inštitut za novejšo zgodovino, 1992). Franc Pavšič, <hi rend="italic">Ljudje ob Idrijci: ali Stopnik in
                            okolica skozi čas in zgodovino</hi>
                        (S. l. : s. n.,
                            199?). Jelka Peterka, <hi rend="italic">Kambreško – Srednje</hi> (Nova Gorica: Branko, 2000). Srečko Vilhar in Albert Klun,
                        <hi rend="italic">Narodnoosvobodilni boj Primorcev in Istranov na Sardiniji, Korziki in v južni Franciji </hi>(Nova Gorica: Soča, 1969).
            </note>
         </p>
         <p>Register žrtev omogoča analizo podatkov po zelo različnih
                    kategorijah. V Preglednici 1 je predstavljen grafični prikaz padlih in
                    pogrešanih Slovencev v italijanski vojski ali v italijanskih oboroženih silah in
                    v vojnem ujetništvu po krajih smrti ali izginotja od 10. junija 1940 do leta
                    1946, pred kapitulacijo Italije oziroma po njej. Po teh podatkih jih je do
                    kapitulacije Italije največ izgubilo življenje na ozemlju Italije (upoštevajoč
                    meje Italije po Londonskem memorandumu iz leta 1954), Afrike in Zveze sovjetskih
                    socialističnih republik ter na ozemlju Jugoslavije (upoštevajoč meje Jugoslavije
                    oziroma SFRJ po letu 1954, torej skupaj z ozemljem zahodno od nekdanje rapalske
                    meje). Po kapitulaciji Italije je bilo največ umrlih in pogrešanih na ozemljih
                    Italije, Nemčije in Avstrije ter Jugoslavije. Manjše število žrtev je bilo
                    evidentiranih na ozemljih Grčije in Albanije ter Francije, posamezni primeri
                    žrtev so evidentirani tudi na ozemljih ZDA, Indije, Združenega kraljestva in v
                    Sredozemlju. Toda takšen prikaz ne more biti relevantna skica umrlih in
                    pogrešanih, saj za velik delež žrtev, kar 512 od 1.316, kraj smrti ali izginotja
                    ni znan.</p>
                <figure>
                    <graphic width="650px" url="Preglednica1.png"/>
                </figure>
         <p>V Preglednici 2 je število mrtvih in pogrešanih
                    kategorizirano po letih smrti ali izginotja.</p>
         <p>Leta 1940 je umrlo ali bilo pogrešanih 20 Slovencev, leta 1941 87, leta 1942 že 442 in leta 1943 še 525 mobilizirancev. Leta 1944 je umrlo ali bilo pogrešanih 119 Slovencev, leta 1945 pa 48. Eden je umrl leta 1946 v vojnem ujetništvu v Afriki. Za 74 Slovencev v italijanskih oboroženih silah leto smrti ali izginotja ni znano. </p>
                <figure>
                    <graphic width="650px" url="Preglednica2.png"/>
                </figure>
         <p>Natančnejša, vsebinsko obsežnejša in bolj relevantna
                    analiza bo mogoča šele z dopolnitvijo podatkov iz italijanskih virov. Na nujnost
                    raziskave v italijanskih arhivih je zaradi nepopolnih podatkov opozorila že
                    Tadeja Tominšek Čehulić.<note place="foot" xml:id="ftn23" n="22">
                Tominšek Rihtar, »Struktura žrtev,« 47.
            </note>
         </p>
         <p>Aprila 2009 je bil v Muzeju novejše zgodovine Slovenije na razstavi <hi rend="italic">Fašizem in
                    Slovenci</hi> prvič poimensko objavljen seznam žrtev med slovenskimi mobiliziranci v italijanske oborožene sile. Po arhivskih raziskavah ga je pripravila Nataša Nemec iz Goriškega muzeja. Poimenovala ga je <hi rend="italic">Osnutek popisa vojakov slovenskega rodu (z
                    upoštevanjem morebitnih vojakov hrvaškega in furlanskega rodu), ki so izgubili
                    življenje kot mobiliziranci v italijansko vojsko od 10. junija 1940 do 8.
                    septembra 1943</hi>.<note place="foot" xml:id="ftn24" n="23">
                MNZS, Nataša Nemec, Seznami
                        žrtev, slovenski mobiliziranci v italijansko vojsko, Excelovi dokumenti
                        pridobljeni 3., 18. in 30. 3.
                    2009.
            </note> Analiza seznama žrtev je objavljena v obrazstavnem zborniku <hi rend="italic">Fašizem in Slovenci – izbrane
                    podobe</hi>.<note place="foot" xml:id="ftn25" n="24">
                Jože Dežman, ur., <hi rend="italic">Fašizem in
                            Slovenci – izbrane podobe</hi> (Ljubljana: Muzej novejše zgodovine
                        Slovenije, 2009), 191–95.
            </note>
         </p>
         <p>Število žrtev je izjemno visoko, 8.454. Temelji na
                    kartotekah umrlih ali pogrešanih pripadnikov italijanskih oboroženih sil in
                    vojnih ujetnikov iz nekdanjih provinc Videm, Gorica, Trst in Reka. Seznam je
                    metodološko problematičen zaradi odsotnosti navajanja virov in navajanja
                    italijanskih in/ali poitalijančenih imen in priimkov iz narodnostno mešanega
                    ozemlja, zaradi česar je večkrat težko sklepati o narodni pripadnosti. Prav tako
                    ga je zaradi različne kategorizacije, zlasti po krajih smrti ali izginotja,
                    težje primerjati z registrom INZ. Po drugi strani pa je seznam izjemno pomemben,
                    saj lajša preverjanje imen žrtev s podatki iz slovenskega in italijanskega
                    registra. Nenazadnje pa je imela prva objava imen in priimkov umrlih, padlih in
                    pogrešanih Slovencev v italijanskih oboroženih silah tudi in predvsem pietetno
                    vrednost do več desetletij pozabljenih žrtev.</p></div>
            <div><head>Žrtve med Slovenci
                    v italijanskih oboroženih silah v italijanskih virih</head>
         <p>Medtem ko je bil leta 1964 izveden poseben popis za celo
                    Jugoslavijo, izrecno posvečen žrtvam druge svetovne vojne, a zaradi prenizkih
                    številk za tedanje politične potrebe ni bil nikoli objavljen,<note place="foot" xml:id="ftn26" n="25">
                Godeša et al.,
                        »Žrtve druge svetovne vojne v Sloveniji,«
                    122.
            </note> je bil v Italiji prvi statistični seznam vojaških in civilnih žrtev objavljen leta 1957 v knjigi <hi rend="italic">Morti e dispersi per cause belliche negli
                    anni 1940–45</hi>.<note place="foot" xml:id="ftn27" n="26">
               
                  <hi rend="italic">Morti e dispersi per cause belliche negli anni
                            1940–45</hi> (Roma: Repubblica Italiana, Istituto Centrale di
                        Statistica, 1957), pridobljeno 30. 5. 2020,
               https://ebiblio.istat.it/digibib/Cause%20di%20morte/IST3413mortiedispersipercausebellicheanni1940_45+OCRottimizz.pdf.
            </note> Statistični seznam je nastal »<hi rend="italic">iz dolžnosti do države in v čast spominu na
                    vse žrtve</hi>«.<note place="foot" xml:id="ftn28" n="27">
                Ibid., Lanfranco Maroi,
                        uvodnik.
            </note> Temeljni vir so bile kartoteke umrlih, ki so se popisovale od 10. junija 1940 naprej. Številčni podatki o umrlih in pogrešanih pripadnikih oboroženih sil so bili plod sodelovanja z ministrstvom za obrambo. Seznami so časovno razmejeni na obdobje 'pred premirjem' oziroma <hi rend="italic">pre-armistizio</hi> (od 10. junija 1940 do 8. septembra 1943) in na obdobje 'po premirju' oziroma <hi rend="italic">post-armistizio</hi>
                (od 9. septembra 1943 do 31. decembra
                1945)<hi rend="italic">. </hi>
         </p>
         <p>Številčni podatki o umrlih in pogrešanih pripadnikih oboroženih sil so razvrščeni po najrazličnejših kategorijah. V prvem delu so razvrščeni glede na čas smrti ali izginotja po letih in posameznih mesecih, nato po krajih smrti ali izginotja. Kraji smrti ali izginotja pripadnikov oboroženih sil, ki so razvidni iz razvrstitev na italijanski nacionalni teritorij, Evropo, Afriko, Azijo, Ameriko (ZDA, Kanado in 'druge' dežele), na Oceanijo, posebej na 'morje' in posebej na neznano ali neugotovljeno lokacijo, kažejo na vso njihovo geografsko razsežnost. Statistični podatki o krajih smrti ali izginotja v Evropi so posebej razvrščeni na Francijo, skupaj Nemčijo in Avstrijo, skupaj Grčijo in Albanijo, skupaj Jugoslavijo in druge balkanske dežele, na ZSSR in na 'druge' evropske dežele. Posebej so razvrščeni tudi kraji smrti ali izginotja v Afriki, in sicer na Severno Afriko, posebej na Egipt, na Vzhodno Afriko, posebej na Kenijo, in na 'druge' afriške dežele. </p>
         <p>V drugem delu so številčni podatki o žrtvah razvrščeni po položaju pripadnika oboroženih sil in na različne kategorije: kopensko vojsko, vojno mornarico, vojaško letalstvo, kolonialne enote, vojaško duhovščino in na druge oborožene enote (financo, policijo, gasilce, zaporniške paznike in MVSN). Kategorizirani so tudi glede na starost, vzrok smrti (zaradi vojnega nasilja in nesreč ter zaradi bolezni), poklic in glede na število otrok. </p>
         <p>V tretjem delu so številčni podatki o žrtvah razvrščeni po posameznih regijah in provincah. Statistične preglednice, kjer je število umrlih in pogrešanih navedeno po pokrajinah, se v primeru oznake <hi rend="italic">'territorio
                    nazionale'</hi> nanašajo na ozemlje italijanske države z mejami po Pariški mirovni pogodbi iz leta 1947.<note place="foot" xml:id="ftn29" n="28">
                »<hi rend="italic">Morti e dispersi,«</hi>
                    VIII.
            </note> Žrtve med slovenskimi mobiliziranci v italijanske oborožene sile, čeprav to ni posebej omenjeno, so večinoma zajete v kategoriji <hi rend="italic">'ex-territorio nazionale', </hi>ki vključuje tudi slovensko ozemlje zahodno od nekdanje
                    rapalske meje. Žrtve med mobiliziranimi Slovenci s Tržaškega in deloma iz
                    slovenske Istre so zajete v kategoriji Svobodno tržaško ozemlje, slovenske žrtve
                    iz pokrajin Videm in Gorica pa v kategoriji pokrajine Furlanija - Julijska
                    krajina.</p>
         <p>Število mrtvih in pogrešanih pripadnikov oboroženih sil
                    glede na kraj rojstva na 'nekdanjem italijanskem ozemlju' je 5.780, v tedanji
                    Furlaniji - Julijski krajini z Vidmom in Gorico pa 10.551. Za Svobodno tržaško
                    ozemlje so zaradi manjkajočih podatkov zabeležene le tri žrtve. Nekoliko
                    drugačna je viktimološka slika mrtvih in pogrešanih pripadnikov oboroženih sil
                    glede na kraj bivanja. Za 'nekdanje italijansko ozemlje' je zabeleženih 637
                    žrtev, za Svobodno tržaško ozemlje 2.167 žrtev, za Furlanijo - Julijsko krajino
                    pa 10.982 žrtev.</p>
         <p>Tudi Italija ima spletno nacionalno zbirko podatkov o žrtvah druge svetovne vojne (1940–1945), ki je nastala pod okriljem Generalnega komisariata za čast padlim (Commissariato Generale per le onoranze ai Caduti) pri Ministrstvu za obrambo in je na spletu dostopna pod naslovom 
                <hi rend="italic">Banca Dati dei Caduti e Dispersi 2</hi>a
                <hi rend="italic">guerra Mondiale</hi>.<note place="foot" xml:id="ftn30" n="29">
               
                        »Ministero della Difesa, Banca Dati dei Caduti e
                            Dispersi 2
                        a
                        guerra Mondiale,« 
                        <hi rend="italic">Banca Dati dei Caduti e Dispersi 2ª
                            guerra Mondiale – Difesa.it</hi>, pridobljeno
                            5. 4. 2017,
               
                  <ref target="https://www.difesa.it/Il_Ministro/ONORCADUTI/pagine/amministrativo.aspx">https://www.difesa.it/Il_Ministro/ONORCADUTI/pagine/amministrativo.aspx</ref>.
            </note> Do oktobra 2019 so digitalizirali vseh 318.740 ohranjenih kartotek mrtvih in pogrešanih pripadnikov italijanskih oboroženih sil med drugo svetovno vojno.<note place="foot" xml:id="ftn31" n="30">
                Clemente Pistilli,
                        »Caduti della Seconda guerra Mondiale, 300 mila fascicoli digitalizzati,«
                            <hi rend="italic">Caduti della Seconda guerra Mondiale, 300 mila
                            fascicoli digitalizzati – la Repubblica</hi>, pridobljeno 13. 2. 2021,
                        https://roma.repubblica.it/cronaca/2019/10/02/news/caduti_della_seconda_guerra_mondiale_300_mila_fascicoli_digitalizzati-237514371/.
            </note> Baza omogoča iskanje podatkov izključno po priimku žrtve in sočasno po imenu in/ali letnici rojstva in/ali kraju rojstva. Medtem ko se slovenska spletna zbirka podatkov o žrtvah geografsko omejuje na območje Republike Slovenije, pa so v italijanski spletni zbirki podatkov o žrtvah tudi mrtvi in pogrešani pripadniki italijanskih oboroženih sil slovenske narodnosti z ozemlja Republike Slovenije. Izpisani so s poitalijančenimi imeni, poitalijančenimi ali slovenskimi priimki, prav tako s poitalijančenimi imeni slovenskih krajev rojstva.</p>
         <p>Tudi italijanski spletni register žrtev se, tako kot slovenski, dopolnjuje. V nadaljevanju navajam vzorčni primer. V katalogu in na razstavi <hi rend="italic">Pretrgane niti življenja – tkanje
                    spomina</hi>,<note place="foot" xml:id="ftn32" n="31">
                Jože Dežman, ur., <hi rend="italic">Pretrgane
                            niti življenja – tkanje spomina</hi> (Kranj: Gorenjski muzej, Trboje:
                        Jagraf,
                    2017).
            </note> postavljeni leta 2017 v Gorenjskem muzeju v Kranju, je bila objavljena tudi osebna zgodba pogrešanega italijanskega vojaka slovenske narodnosti Albina (Zora) Žvaba iz Krepelj na Krasu. Januarja 1942 je bil vpoklican v italijansko vojsko in oktobra odveden na vzhodno fronto. Družini je iz zaledja Stalingrada pisal pomirjujoča pisma v času, ko je sovjetska armada izvedla silovit protinapad in obkolila nemško-italijanske sile. Njegovo zadnje pismo je v domovino prispelo 12. decembra 1942. Družina je dolgo po vojni poizvedovala po njem in izvedela, da se je nahajal v ujetništvu v Astrahanu ob Kaspijskem jezeru. Njegov brat Emil Žvab je leta 2014 kot odziv na projekt Isto srce prinesite nazaj Muzeju novejše zgodovine Slovenije posredoval pisma med Albinom in družino ter izrekel željo: »Ko bi vsaj vedeli, kje je umrl in zakaj je umrl.«<note place="foot" xml:id="ftn33" n="32">
                Irena Uršič, »Albin
                        Žvab,« v: Dežman, ur., <hi rend="italic">Pretrgane niti</hi>.
            </note>
                Družini so bili posredovani podatki iz slovenskega in italijanskega spletnega registra žrtev. Po italijanskih podatkih z dne 5. aprila 2017 je bil Giorgio Svab pogrešan od 31. januarja 1943, po slovenskih podatkih z istega dne pa je bil Zoran Žvab pogrešan od 12. decembra 1942. V slovenskem registru je bilo kot kraj izginotja navedeno še območje reke Don. 29. maja 2019 so bili pri ponovnem preverjanju v italijanskem spletnem registru podatki o smrti žrtve že popravljeni. Albin (Zoro) Žvab je bil na novo identificiran. Kot njegov datum smrti je bil na novo ugotovljen 28. junij 1945, kot kraj oziroma država smrti pa Kazahstan. Priimek 
                <hi rend="italic">Svab</hi> je bil popravljen v <hi rend="italic">Zvab</hi>.<note place="foot" xml:id="ftn34" n="33">
                MNZS,
                        Osebna zapuščina Albina Žvaba. Evidentirano gradivo.
            </note>
         </p>
         <p>Poleg omenjene nacionalne baze žrtev obstajajo številni
                    spletni poimenski seznami žrtev iz posameznih italijanskih pokrajin in po
                    posameznih taboriščih.<note place="foot" xml:id="ftn35" n="34">
                Primer: seznam umrlih v britanskem taborišču
                        Zonderwater v Južnoafriški republiki, ki je bilo med drugo svetovno vojno
                        največje vojaško taborišče na svetu za zajete italijanske vojake, <hi rend="italic">Cimitero di Zonderwater</hi>, pridobljeno 6. 2. 2021, <ref target="http://www.zonderwater.com/it/prigionieri-di-guerra/elenco-dei-caduti/cimitero-di-zonderwater.html">http://www.zonderwater.com/it/prigionieri-di-guerra/elenco-dei-caduti/cimitero-di-zonderwater.html</ref>.
            </note> Nekateri spletni seznami so natančnejši in vsebujejo več javno dostopnih podatkov. Na primer na spletnem portalu <hi rend="italic">Dimenticati di stato: I Caduti sepolti nei
                    cimiteri militari italiani in Germania, Austria e
                    Polonia</hi> so navedeni »Italijani iz Istre, Julijske krajine, Reke in Dalmacije«,<note place="foot" xml:id="ftn36" n="35">
               
                  <hi rend="italic">Dimenticati di Stato, I Caduti sepolti nei cimiteri
                            militari italiani in Germania, Austria e Polonia</hi>, pridobljeno 6. 2.
                        2021,
                        https://dimenticatidistato.com/2017/02/05/italiani-distria-giulia-fiume-e-dalmazia-sepolti-nei-cimiteri-militari-italiani-in-austria-germania-e-polonia/.
            </note> ki so pokopani na vojaških pokopališčih v Avstriji, Nemčiji in na Poljskem. Podatki so obsežnejši od podatkov iz obravnavane italijanske in slovenske spletne baze žrtev, zanimivo pa je tudi to, da so poitalijančenim imenom slovenskih krajev dodana pravilno izpisana slovenska imena. Med »<hi rend="italic">Italijani</hi>«
                    so tudi Slovenci. Spletno stran spremlja misel: »Seznami so absolutno bogastvo,
                    kajti za vsakim imenom je obraz in za vsakim obrazom je življenje.« Za primer
                    navajam Franca Likana, rojenega 1. avgusta 1922 v Ajdovščini, pripadnika
                    italijanskih oboroženih sil in ujetnika, ki je umrl 24. oktobra 1943 v Ansfeldnu
                    in je pokopan na italijanskem vojaškem pokopališču v Mauthausnu, v osmi vrsti,
                    grobnica 929.<note place="foot" xml:id="ftn37" n="36">
                Ibid.
                
            </note> V slovenskem spletnem registru žrtev je naveden datum smrti 26. oktober 1943 in kot država pokopa Nemčija, v italijanskem registru pa Avstrija kot kraj smrti, medtem ko država pokopa ni navedena.
            </p>
         <p>Tudi v seznamu žrtev med italijanskimi vojaki, ki so izgubili življenje na egejskih otokih Dodekanez, objavljenem na spletni strani <hi rend="italic">Per non dimenticare, elenco dei caduti
                    italiani in Egeo</hi>,<note place="foot" xml:id="ftn38" n="37">
               
                  <hi rend="italic">Dodecaneso, Per non dimenticare, Elenco dei Caduti
                            italiani in Egeo</hi>, pridobljeno 13. 1. 2021,
                        https://www.dodecaneso.org/content/elenco-dei-caduti-italiani-in-egeo/.
            </note> najdemo Slovence. Za primer navajam Alojzija Pirca, rojenega 25. aprila 1912 v Idriji, ki je umrl 3. novembra 1942. Naveden je kot <hi rend="italic">Luigi Pirci</hi>, zdravnik s častniškim položajem, »<hi rend="italic">ten. med</hi>.« (tenente
                    medico). Poleg navedbe rojstnega kraja Idrije je pripisano »<hi rend="italic">(Gorizia), (ora Jugoslavia)</hi>«<hi rend="italic">.</hi> V slovenskem spletnem registru je kot kraj njegove smrti navedena bolnišnica v Atenah, v nacionalnem italijanskem pa Grčija. V istem seznamu je naveden Ivan Sušanj kot <hi rend="italic">Giovanni Strino</hi>
                iz Dolenj pri Jelšanah, ki je pripadal letalskim enotam in je umrl 29. avgusta 1943. V italijanskem spletnem registru je naveden kot <hi rend="italic">Giovanni
                Susani</hi>. V tem registru oziroma omenjenem seznamu je kot kraj smrti Ivana Sušanja navedena Grčija ali Dodekanez, v slovenskem registru pa kot kraj smrti in kraj pokopa otok Rodos. </p>
         <p>Podatki bodo v prihodnje terjali sistematično in natančno
                    preverjanje med slovenskim in italijanskim spletnim registrom ter drugimi javno
                    dostopnimi seznami. Naključno izbrani primeri kažejo, da imena nekaterih žrtev
                    manjkajo bodisi v italijanskem bodisi v slovenskem registru žrtev. Na primer
                    Vladislava Faturja (rojenega 26. junija 1921 na Baču; umrlega 30. aprila 1943 v
                    Marethu, Tunizija) ni v italijanskem registru, prav tako ni Franca Fonde
                    (rojenega 30. septembra 1919 v Lokvi; umrlega 5. oktobra 1944 v Firencah);
                    Antona Ferfolje (rojenega 21. januarja 1917 v Tomaju; umrlega 27. decembra 1942
                    v Tuniziji) pa ni v slovenskem registru ali pa so podatki o datumu in kraju
                    smrti ali izginotja o isti osebi različni oziroma obstajajo le v enem od obeh
                    registrov. Preverjanje podatkov v italijanskih virih zahteva nekaj
                    potrpežljivosti in iznajdljivosti zaradi istih priimkov, izpisanih v več
                    različicah: na primer Novak se pojavlja kot Novak/Novacco/Novaco, Tomšič kot
                    Tomsic/Tomsich in podobno.
            </p>
         <p>Dopolnjevanje registra žrtev je povezano tudi z
                    odkrivanjem in varstvom posmrtnih ostankov italijanskih vojakov. Zakon o varstvu
                    posmrtnih ostankov iz leta 1931 je bil dopolnjen leta 1951 in je opredelil
                    obveznosti o varstvu grobišč (obveznost popisa, začasnega in naknadnega
                    dokončnega pokopa trupel). Nov zakon iz leta 2010 je opredelil varstvo vojnih
                    grobišč (pokopališč, kostnic in spomenikov) italijanskih vojakov doma in v
                    tujini.<note place="foot" xml:id="ftn39" n="38">
               
                        Mojca Pristavec Đogić, Marjana Križaj in Nina Zeilhofer, <hi rend="italic">Množična grobišča</hi> (Ljubljana: Republika Slovenija, Državni zbor,
                        Raziskovalno-dokumentacijski sektor, 2014), pridobljeno 13. 1. 2021,
                        https://fotogalerija.dz-rs.si/datoteke/Publikacije/Zborniki_RN/2014/Mnozicna_grobisca.pdf.
            </note> Zanje, kot tudi za italijanske vojake slovenske narodnosti, skrbi Generalni komisariat za čast padlim. V Sloveniji je bil Zakon o vojnih grobiščih sprejet leta 2003, ki v 6. členu definira vojna grobišča v tujini, med katera spadajo tudi grobišča prisilno mobiliziranih v tuje vojske. Zakon določa zagotavljanje varstva vojnih grobišč v skladu z meddržavnimi sporazumi ali po dogovoru z državami, s katerimi Republika Slovenija še ni sklenila sporazumov.<note place="foot" xml:id="ftn40" n="39">
               
                  <hi rend="italic">Zakon o vojnih grobiščih (ZVG)</hi>, pridobljeno 14. 1.
                        2021,
               http://www.pisrs.si/Pis.web/pregledPredpisa?id=ZAKO2040.
            </note>
         </p></div>
            <div><head>Sklep</head>
         <p>Slovenski in italijanski viri, spletni registri in seznami
                    o mrtvih in pogrešanih vsebujejo tudi podatke o Slovencih, ki so življenje
                    izgubili kot vojaki italijanskih oboroženih sil ali kot italijanski vojaki
                    slovenske narodnosti v vojnem ujetništvu med drugo svetovno vojno pa tudi po
                    njej. S pomočjo primerjave in dopolnjevanja temeljnih podatkovnih baz, slovenske
                    baze
                <hi rend="italic">Smrtne žrtve med prebivalstvom na območju
                    Republike Slovenije med drugo svetovno vojno in neposredno po
                    njej</hi>, italijanske baze <hi rend="italic">Banca Dati dei Caduti e Dispersi 2</hi>a
                <hi rend="italic">guerra Mondiale</hi>
                kot tudi drugih italijanskih seznamov in seznama Nataše Nemec, bi se približali natančnejši viktimološki, imenski in številčni sliki umrlih Slovencev v italijanskih oboroženih silah in vojnem ujetništvu. Ustvarjalci slovenskega registra žrtev so mrtvim in pogrešanim Slovencem v italijanskih oboroženih silah in vojnem ujetništvu povrnili slovenska imena in priimke, svojcem pa odstrli datume in kraje smrti. Namenili pa so jim tudi moralno-etični pomen, ki je iz vprašanja pred osamosvojitvijo Slovenije, ali so »žrtve« tudi Slovenci v okupatorskih vojskah, prerasel v etični posluh do vseh vojnih žrtev, ki ga zmore civilizirana družba. Mrtvi in pogrešani slovenski mobiliziranci v italijanskih oboroženih silah so bili večkratne žrtve: mobilizirani so bili brez narodnostnih pravic iz raznarodovalnega okolja fašističnega režima, življenje so izgubili za vojaške interese tuje države, v povojnem okolju lastne države pa so bili kot žrtve iz vrst 'okupatorske' vojske odrinjeni iz javnega spomina. Spletne baze podatkov, ki vsebujejo podatke o žrtvah druge svetovne vojne, tako slovenske kot italijanske, ponujajo širok dostop do podatkov o žrtvah, obenem pa nam sporočajo tudi metodološke zadrege na obeh straneh. Italijanski nacionalni register žrtev vključuje tudi Slovence, medtem ko slovenski nacionalni register žrtev, predvsem zaradi zagat pri določanju narodnosti žrtev iz narodnostno mešanih zakonov, ne vključuje žrtev med Slovenci onkraj meja Republike Slovenije. Vzorčni primeri obeh nacionalnih registrov izkazujejo nujnost dopolnjevanja z manjkajočimi ali različnimi podatki o žrtvah. Še vedno obstajajo slovenske žrtve, ki jih v slovenskem nacionalnem registru žrtev ni in ki so osemdeset let po začetku druge svetovne vojne za Slovence zahodno od nekdanje rapalske meje in prav toliko let po prvih slovenskih smrtnih žrtvah med drugo svetovno vojno še vedno le v italijanskih seznamih s poitalijančenimi imeni in priimki. Po izpopolnitvi seznamov o žrtvah bodo bolj relevantne tudi kvantitativne in kvalitativne vsebinske analize in primerjave vzrokov smrti v kontekstu vojaških spopadov, bolezni in razmer v ujetniških taboriščih, geografskih razsežnosti krajev smrti, posebnosti in vidikov mobilizacije kot enega od raznarodovalnih procesov. Odpira pa se tudi vprašanje o enotnem seznamu žrtev med Slovenci v italijanskih oboroženih silah in vojnem ujetništvu v vseh vojnah, tudi iz druge polovice tridesetih let 20. stoletja, o spominskem obeležju in možnostih za vzpostavitev javno dostopne topografije krajev in držav, v katerih so padli, umrli ali pa za vedno ostali kot pogrešani in brez groba. 
            </p></div>
      </body>
       <back>
           <div type="bibliography">
               <head>Viri in literatura</head>
           <list type="unordered">
               <head>Arhivski viri</head>
               <item>INZ – Inštitut za novejšo zgodovino:<list>
                   <item>Mobilizirani Slovenci v italijansko vojsko (Excelov dokument) iz
               Interne baze Inštituta za novejšo zgodovino: Tadeja Tominšek Čehulić, Mojca Šorn,
               Marta Rendla, Dunja Dobaja: Smrtne žrtve med prebivalstvom na območju Republike
               Slovenije med drugo svetovno vojno in neposredno po njej [Zbirka]. Ljubljana :
               Inštitut za novejšo zgodovino, [1997-] na dan 23. 7. 2020. </item></list></item>
               <item>MNZS – Muzej novejše zgodovine Slovenije:<list>
           <item>Nataša Nemec, Seznami žrtev, slovenski mobiliziranci v
               italijansko vojsko, Excelovi dokumenti pridobljeni 3., 18. in 30. 3. 2009.</item>
           <item>Osebna zapuščina Albina Žvaba. Evidentirano gradivo.</item>
               </list></item>
               <item>SI_PANG – Pokrajinski arhiv Nova Gorica:<list>
           <item>SI_PANG/1014, Zbirka spominov in drugega dokumentarnega gradiva,
               M 4.</item></list></item>
           </list>
           <listBibl>
               <head>Časopisi</head>
               <bibl>
                   <hi rend="italic">Edinost</hi>, 1921.</bibl>
           </listBibl>
           <listBibl>
               <head>Literatura</head>
               <bibl>
                   <hi rend="italic">Caduti, dispersi e vittime civili dei comuni della regione
                       Friuli-Venezia Giulia nella seconda guerra mondiale. Vol. I, Provincia di
                       Udine</hi>. Tomo I, (A-Pa) / Tomo II, (Po-Z). Udine: Istituto Friulano per
                   la storia del movimento di liberazione, 1987.</bibl>
               <bibl>
                   <hi rend="italic">Caduti, dispersi e vittime civili dei comuni della regione
                       Friuli-Venezia Giulia nella seconda guerra mondiale. Vol. II, Provincia di
                       Pordenone</hi>. Udine: Istituto Friulano per la storia del movimento di
                   liberazione, 1989.</bibl>
               <bibl>
                   <hi rend="italic">Caduti, dispersi e vittime civili dei comuni della regione
                       Friuli-Venezia Giulia nella seconda guerra mondiale. Vol. III, Provincia di
                       Gorizia</hi>. Udine: Istituto Friulano per la storia del movimento di
                   liberazione, 1990.</bibl>
               <bibl>
                   <hi rend="italic">Caduti, dispersi e vittime civili dei comuni della regione
                       Friuli-Venezia Giulia nella seconda guerra mondiale. Vol. 4, Provincia di
                       Trieste</hi>. Udine: Istituto Friulano per la storia del movimento di
                   liberazione, 1991–1992. </bibl>
               <bibl>Čepič, Zdenko. »Vojne žrtve kot predmet zgodovinarjeve raziskave – uvodne
                   besede.« <hi rend="italic">Borec</hi>, 5–6 (1989): 588–91. </bibl>
               <bibl>Dežman, Jože, ur. <hi rend="italic">Fašizem in Slovenci – izbrane podobe.</hi>
                   Ljubljana: Muzej novejše zgodovine Slovenije, 2009.</bibl>
               <bibl>Jože Dežman, ur. <hi rend="italic">Pretrgane niti življenja – tkanje
                   spomina.</hi> Kranj: Gorenjski muzej; Trboje: Jagraf, 2017.</bibl>
               <bibl>Godeša, Bojan, Boris Mlakar, Mojca Šorn in Tadeja Tominšek Rihtar. »Žrtve
                   druge svetovne vojne v Sloveniji.«
                   <hi rend="italic">Prispevki za novejšo zgodovino </hi>42,
                   št. 1 (2002): 121–30.</bibl>
               <bibl>Ilari, Virgilio.
                   <hi rend="italic">Storia del servizio militare in Italia. Volume Terzo. »Nazione militare« e »Fronte del lavoro« (1919–1943). </hi>Roma:
                   Centro militare di studi strategici, 1990. Pridobljeno 12. 9. 2020. <ref target="https://issuu.com/rivista.militare1/docs/04_-_storia_del_servizio_militare_i">https://issuu.com/rivista.militare1/docs/04_-_storia_del_servizio_militare_i</ref>.</bibl>
               <bibl>Ilari, Virgilio. <hi rend="italic">Storia del servizio militare in Italia.
                   Volume Quarto. Soldati e partigiani (1943–1945).</hi> Roma: Centro militare
                   di studi strategici, 1991. Pridobljeno 12. 9. 2020. <ref target="https://issuu.com/rivista.militare1/docs/05_-_storia_del_servizio_militare_i">https://issuu.com/rivista.militare1/docs/05_-_storia_del_servizio_militare_i</ref>.</bibl>
               <bibl>Kacin Wohinz, Milica. »Ob 'abesinski' vojni.« <hi rend="italic">Prispevki za
                   novejšo zgodovino</hi> 37, št. 2 (1997): 123–39.</bibl>
               <bibl>Kacin Wohinz, Milica in Marta Verginella. <hi rend="italic">Primorski upor
                   fašizmu. 1920–1941.</hi> Ljubljana: Društvo Slovenska matica, 2008.</bibl>
               <bibl>Klanjšček, Zdravko, ur.
                   <hi rend="italic">Narodnoosvobodilna vojna na Slovenskem 1941–1945. </hi>Ljubljana:
                   Vojaški zgodovinski inštitut Jugoslovanske ljudske armade in Inštitut za
                   zgodovino delavskega gibanja v Ljubljani, 1976.</bibl>
               <bibl>
                   <hi rend="italic">Morti e dispersi per cause belliche negli anni 1940–45.</hi>
                   Roma: Repubblica Italiana, Istituto Centrale di Statistica, 1957. Pridobljeno
                   30. 5. 2020.
                   https://ebiblio.istat.it/digibib/Cause%20di%20morte/IST3413mortiedispersipercausebellicheanni1940_45+OCRottimizz.pdf.</bibl>
               <bibl>Tominšek Rihtar, Tadeja. »Struktura žrtev na
                   Primorskem med drugo svetovno vojno.« Magistrsko delo, Univerza v Ljubljani,
                   2006.</bibl>
               <bibl>Uršič, Irena, ur. <hi rend="italic">Prekomorci.</hi> Ljubljana: Muzej novejše
                   zgodovine Slovenije, Koper: Pokrajinski arhiv Koper, 2014.</bibl>
               <bibl>Uršič, Irena. »Albin Žvab.« V: <hi rend="italic">Pretrgane niti življenja –
                   tkanje spomina</hi>, ur. Jože Dežman. Kranj: Gorenjski muzej, Trboje:
                   Jagraf, 2017.</bibl>
           </listBibl>
           <listBibl>
               <head>Spletni viri</head>
               <bibl>»Ministero della Difesa, Banca Dati dei Caduti e
                   Dispersi 2
                   a
                   guerra Mondiale.« 
                   <hi rend="italic">Banca Dati dei Caduti e Dispersi 2ª
                       guerra Mondiale -
                       Difesa.it</hi>. Pridobljeno 5. 4. 2017, <ref target="https://www.difesa.it/Il_Ministro/ONORCADUTI/pagine/amministrativo.aspx">https://www.difesa.it/Il_Ministro/ONORCADUTI/pagine/amministrativo.aspx</ref>.</bibl>
               <bibl>»Žrtve II. sv.« <hi rend="italic">Zgodovina Slovenije – SIstory</hi>.
                   Pridobljeno 13. 02. 2021. <ref target="https://www.sistory.si/zrtve">https://www.sistory.si/zrtve</ref>.</bibl>
               <bibl>»Žrtve II. sv.« <hi rend="italic">Zgodovina Slovenije – SIstory</hi>.
                   Pridobljeno 13. 02. 2021. <ref target="https://www.sistory.si/zrtve/historiat">https://www.sistory.si/zrtve/historiat</ref>.</bibl>
               <bibl>
                   <hi rend="italic">Cimitero di Zonderwater</hi>. Pridobljeno 6. 2. 2021, <ref target="http://www.zonderwater.com/it/prigionieri-di-guerra/elenco-dei-caduti/cimitero-di-zonderwater.html">http://www.zonderwater.com/it/prigionieri-di-guerra/elenco-dei-caduti/cimitero-di-zonderwater.html</ref>.</bibl>
               <bibl>
                   <hi rend="italic">Dimenticati di Stato, I Caduti sepolti nei cimiteri militari
                       italiani in Germania, Austria e Polonia</hi>. Pridobljeno 6. 2. 2021.
                   https://dimenticatidistato.com/2017/02/05/italiani-distria-giulia-fiume-e-dalmazia-sepolti-nei-cimiteri-militari-italiani-in-austria-germania-e-polonia/.</bibl>
               <bibl>
                   <hi rend="italic">Dodecaneso, Per non dimenticare, Elenco dei Caduti italiani
                       in Egeo</hi>. Pridobljeno 13. 1. 2021. <ref target="https://www.dodecaneso.org/content/elenco-dei-caduti-italiani-in-egeo/">https://www.dodecaneso.org/content/elenco-dei-caduti-italiani-in-egeo/</ref>.</bibl>
               <bibl>Pistilli, Clemente. »Caduti della Seconda guerra Mondiale, 300 mila fascicoli
                   digitalizzati.« <hi rend="italic">Caduti della Seconda guerra Mondiale, 300 mila
                       fascicoli digitalizzati – la Repubblica</hi>. Pridobljeno 13. 2. 2021.
                   https://roma.repubblica.it/cronaca/2019/10/02/news/caduti_della_seconda_guerra_mondiale_300_mila_fascicoli_digitalizzati-237514371/.</bibl>
               <bibl>Pristavec Đogić, Mojca, Marjana Križaj in Nina Zeilhofer. <hi rend="italic">Množična
                   grobišča.</hi> Republika Slovenija, Državni zbor, Raziskovalno-dokumentacijski sektor, 2014. Pridobljeno 13. 1. 2021, <ref target="https://fotogalerija.dz-rs.si/datoteke/Publikacije/Zborniki_RN/2014/Mnozicna_grobisca.pdf">https://fotogalerija.dz-rs.si/datoteke/Publikacije/Zborniki_RN/2014/Mnozicna_grobisca.pdf</ref>.</bibl>
               <bibl>
                   <hi rend="italic">Zakon o vojnih grobiščih (ZVG)</hi>. Pridobljeno 14. 1.
                   2021, <ref target="http://www.pisrs.si/Pis.web/pregledPredpisa?id=ZAKO2040">http://www.pisrs.si/Pis.web/pregledPredpisa?id=ZAKO2040</ref>.</bibl>
           </listBibl></div>
           <div type="summary" xml:lang="en">
               <docAuthor>Irena Uršič</docAuthor>
           <head>DEAD AND MISSING SLOVENIANS IN THE ITALIAN ARMED FORCES AND WAR CAPTIVITY DURING WORLD
               WAR II:</head>
           <head>THE QUESTIONS OF SOURCES,
               NUMBERS, AND NAMES</head>
           <head>SUMMARY</head>
           <p>In 1922, after it had annexed the majority of the western Slovenian territory in accordance with the Treaty of Rapallo, the Kingdom of Italy started drafting Slovenians into the Italian Armed Forces and mobilising them for wars as of 1935. Slovenians from the Littoral Region took part in the wars in Ethiopia and Spain as well as participated in the occupation of Albania. As of the Italian entry into the war on 10 June 1940, they were deployed to all Italian battlefields in France, Greece, North Africa, and the Eastern Front. A few of them were even members of the units that carried out the attack against the Kingdom of Yugoslavia. As prisoners of wars, captured by the Allied and Axis forces, they would end up in POW camps all over the world: in Africa, America, Europe, Asia, and Australia. Slovenian lives were lost during conflicts, wartime violence, as well as due to infectious, parasitic, and other diseases and adverse POW camp conditions. In the wars during the 1930s and World War II, Slovenians in the Italian Army were among the first Slovenian casualties of war in the entire territory inhabited by this nation. The online database titled 
               <hi rend="italic">Fatalities among the Population in the
                   Territory of the Republic of Slovenia During and Immediately after World War
                   II</hi>, which included 1,316 casualties among
               Slovenians in the Italian armed forces and war captivity on 23 July 2020, was
               created by the Institute of Contemporary History’s researchers between 1997 and
               2012. It finally restored the Slovenian names and surnames of the fatalities and
               revealed the dates and places of their deaths to their families. The data
               indicates that the Slovenians drafted into the Italian Army were dying on the
               battlefields all over the world.
           </p>
           <p>While the Slovenian registry does not include the fatalities beyond the borders of the Republic of Slovenia, the casualties among the Slovenians in the Italian armed forces are also listed in the Italian online registry of victims titled <hi rend="italic">Banca Dati dei Caduti e Dispersi 2a guerra
               Mondiale</hi>, created by the researchers of the
               Archive of the General Commissariat for War Graves Care (<hi rend="italic">Commissariato Generale per le Onoranze ai Caduti</hi>) of the Italian Ministry of Defence. Aside from the two
               national registries of casualties, other sources and lists exist as well. The
               comparisons between the two national registers and other sources indicate that
               the Slovenian registry must be supplemented with the missing or different
               information about the casualties. After the lists of casualties are completed,
               the quantitative and qualitative analyses and comparisons of their contents will
               be more relevant as well.
           </p></div>
       </back>
   </text>
</TEI>