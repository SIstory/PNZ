<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
             <title>Partijski kongresi kot legitimacijsko orodje 
                 jugoslovanske
                 komunistične oblasti (1958–1978)<note place="foot" xml:id="ftn2" n="**"> Članek je
                     nastal v okviru izvajanja raziskovalnega programa št. P6-0281 <hi rend="italic">Idejnopolitični in kulturni pluralizem in monizem
                         na Slovenskem v 20. stoletju</hi>, ki ga sofinancira Javna
                     agencija za raziskovalno dejavnost Republike Slovenije iz državnega
                     proračuna. Za pomoč pri pretresanju teme in nastajanju prispevka se
                     iskreno zahvaljujem dr. Zdenku Čepiču in dr. Alešu
                     Gabriču.</note></title>
             <author>
                 <name>
                     <forename>Maja</forename>
                     <surname>Lukanc</surname>
                     <roleName>Dr.</roleName>
                     <roleName>asistentka z doktoratom</roleName>
                     <affiliation>Inštitut za novejšo zgodovino</affiliation>
                     <address>
                         <addrLine>Privoz 11</addrLine>
                         <addrLine>SI-1000 Ljubljana</addrLine>
                     </address>
                     <email>maja.lukanc@inz.si</email>
                 </name>
             </author>
         </titleStmt>
          <editionStmt>
              <edition>
                  <date>2021-04-19</date>
              </edition>
          </editionStmt>
          <publicationStmt>
              <publisher>
                  <orgName xml:lang="sl">Inštitut za novejšo zgodovino</orgName>
                  <orgName xml:lang="en">Institute of Contemporary History</orgName>
                  <address>
                      <addrLine>Privoz 11</addrLine>
                      <addrLine>SI-1000 Ljubljana</addrLine>
                  </address>
              </publisher>
              <pubPlace>http://ojs.inz.si/pnz/article/view/3836</pubPlace>
              <date>2021</date>
              <availability status="free">
                  <licence>http://creativecommons.org/licenses/by-nc-nd/4.0/</licence>
              </availability>
          </publicationStmt>
          <seriesStmt>
              <title xml:lang="sl">Prispevki za novejšo zgodovino</title>
              <title xml:lang="en">Contributions to Contemporary History</title>
              <biblScope unit="volume">61</biblScope>
              <biblScope unit="issue">1</biblScope>
              <idno type="ISSN">2463-7807</idno>
          </seriesStmt>
          <sourceDesc>
              <p>No source, born digital.</p>
          </sourceDesc>
      </fileDesc>
       <encodingDesc>
           <projectDesc xml:lang="en">
               <p>Contributions to Contemporary History is one of the central Slovenian scientific
                   historiographic journals, dedicated to publishing articles from the field of
                   contemporary history (the 19th and 20th century).</p>
               <p>The journal is published three times per year in Slovenian and in the following
                   foreign languages: English, German, Serbian, Croatian, Bosnian, Italian, Slovak
                   and Czech. The articles are all published with abstracts in English and
                   Slovenian as well as summaries in English.</p>
           </projectDesc>
           <projectDesc xml:lang="sl">
               <p>Prispevki za novejšo zgodovino je ena osrednjih slovenskih znanstvenih
                   zgodovinopisnih revij, ki objavlja teme s področja novejše zgodovine (19. in 20.
                   stoletje).</p>
               <p>Revija izide trikrat letno v slovenskem jeziku in v naslednjih tujih jezikih:
                   angleščina, nemščina, srbščina, hrvaščina, bosanščina, italijanščina, slovaščina
                   in češčina. Članki izhajajo z izvlečki v angleščini in slovenščini ter povzetki
                   v angleščini.</p>
           </projectDesc>
       </encodingDesc>
       <profileDesc>
           <langUsage>
               <language ident="sl"/>
               <language ident="en"/>
           </langUsage>
           <textClass>
               <keywords xml:lang="en">
                   <term> Slovenians in the Italian armed
                       forces</term>
                   <term>prisoners of war</term>
                   <term>World War II</term>
                   <term>casualties</term>
                   <term>lists</term>
               </keywords>
               <keywords xml:lang="sl">
                   <term>Slovenci v italijanskih
                       oboroženih silah</term>
                   <term>vojni ujetniki</term>
                   <term>druga svetovna vojna</term>
                   <term>žrtve</term>
                   <term>seznami</term>
               </keywords>
           </textClass>
       </profileDesc>
       <revisionDesc>
           <listChange>
               <change>
                   <date>2021-05-25</date>
                   <name>Neja Blaj Hribar</name>
                   <desc>Pretvorba iz DOCX v TEI, dodatno kodiranje</desc>
               </change>
           </listChange>
       </revisionDesc>
   </teiHeader>
   <text>
       <front>
           <docAuthor>Maja Lukanc<note place="foot" xml:id="ftn1" n="**">
               <hi rend="bold">Dr., asistentka z doktoratom, Inštitut za novejšo zgodovino, Privoz 11, SI–1000 Ljubljana; </hi>
               <ref target="mailto:maja.lukanc@inz.si">
                   <hi rend="bold">maja.lukanc@inz.si</hi>
               </ref>
           </note></docAuthor>
           <docImprint>
               <idno type="cobissType">Cobiss tip: 1.01</idno>
               <idno type="DOI">doi: https://doi.org/10.51663/pnz.61.1.05</idno>
           </docImprint>
           <div type="abstract">
               <head>IZVLEČEK</head>
               <p>
                   <hi rend="italic">Prispevek obravnava legitimacijsko vlogo
                       petih kongresov Zveze komunistov Jugoslavije med letoma 1958 in 1978. Izhaja iz
                       predpostavke, da so partijski kongresi več kot o smernicah jugoslovanske
                       politike povedali o tem, kako so komunistične elite legitimirale svojo oblast in
                       tako ponudi svež pristop k preučevanju pomena komunističnih kongresov</hi>.
                   <hi rend="italic">Konceptualni okvir legitimnosti oblasti si
                       prispevek izposodi iz družbene teorije. Na podlagi analize kongresnih referatov
                       vodilnih jugoslovanskih komunistov se osredotoči na vprašanje, kakšno vlogo so
                       pri upravičevanju komunistične oblasti zavzemali trije legitimacijski viri:
                       ideologija, ljudska suverenost in učinkovitost. Prispevek ugotavlja, da je v
                       obravnavanem obdobju osrednji vir legitimnosti jugoslovanske oblasti
                       predstavljal samoupravni socializem, ki se je učinkovito prepletal tudi z
                       drugima dvema legitimacijskima viroma. Marksistični elementi so bili v ospredju
                       zlasti konec petdesetih in v sedemdesetih letih, medtem ko se je pomen
                       kolektivne volje ljudstva precej enakomerno poudarjal na vseh obravnavanih
                       kongresih. Element gospodarske učinkovitosti režima z življenjskim standardom na
                       čelu je pomembno vlogo pridobil v šestdesetih, njegov pomen pa je nenehno rasel
                       vse do konca obravnavanega obdobja.</hi>
               </p>
               <p>
                   <hi rend="italic">Ključne besede: kongresi ZKJ, legitimacija
                       oblasti, samoupravni socializem, ljudska suverenost, gospodarska
                       učinkovitost</hi>
               </p></div>
           <div type="abstract" xml:lang="en">
               <head>ABSTRACT</head>
               <head>PARTY CONGRESSES AS A LEGITIMISING TOOL OF COMMUNIST POWER
                   IN YUGOSLAVIA (1958–1978)</head>
               <p>
                   <hi rend="italic">The article offers a fresh approach to
                       assessing the significance of the Communist Party congresses in Yugoslavia by
                       highlighting their legitimising role rather than their presumed political
                       importance. Focusing on the five congresses of the League of Communists of
                       Yugoslavia between 1958 and 1978, the article draws its conceptual framework of
                       the legitimation of power from social theory. Based on the analysis of the
                       congress papers of the leading Yugoslav communists, it questions the role of
                       three sources of legitimacy in justifying communist power: ideology, popular
                       sovereignty, and performance. The article argues that the central source of
                       Yugoslav authorities’ legitimacy was socialist self-management, which was
                       effectively intertwined with the other two sources of legitimacy. Marxist
                       elements were particularly prominent in the late 1950s and in the 1970s, while
                       the importance of the collective will of the people was emphasised fairly
                       uniformly at all the congresses considered. In the 1960s, the element of the
                       regime’s economic efficiency – with the standard of living as the most important
                       component – acquired an important role, which steadily increased until the end
                       of the period under consideration.</hi>
               </p>
               <p>
                   <hi rend="italic">Keywords: congresses of the League of
                       Communists of Yugoslavia, legitimation of power, socialist self-management,
                       popular sovereignty, economic performance</hi>
               </p>
           </div>
       </front>
      <body>
         <div><quote>»Kongresi naše partije so imeli v njeni zgodovini vedno velik pomen za boj delavskega
                razreda in delovnih ljudi Jugoslavije pri uresničevanju njihovih hotenj, ciljev in
                idealov. Vedno so dajali pečat posameznim etapam v razvoju naše socialistične
                    revolucije.«<note place="foot" xml:id="ftn3" n="1">
               <hi rend="italic">Referat predsednika Tita; resoluciji; statut ZKJ</hi>
                            (Ljubljana: Komunist, 1978), 7.</note>
             <lb/>
             Josip Broz Tito, 20. junij 1978
         </quote>
         <p>S temi besedami je Tito junija 1978 v Beogradu otvoril enajsti kongres Zveze
                komunistov Jugoslavije (ZKJ) in tako že sedmič, a hkrati zadnjič, nagovoril množico
                zbranih delegatov v vlogi doživljenjskega voditelja jugoslovanskih komunistov.
                Partijski kongresi so na ravni federacije in posameznih republik vse od leta 1948,
                ko je bil pod pritiskom spora z Informbirojem najvišji organ stranke sklican po
                dobrih dveh desetletjih, potekali bolj ali manj vsakih pet let. Na eni strani so
                bili namenjeni pregledu minulega dogajanja in utemeljevanju preteklih odločitev, na
                drugi strani pa predstavitvi in potrjevanju prihodnjih smernic, ki so jih
                odločevalci že pred tem sprejeli v ožjem krogu. A na kongresih sprejete smernice so
                se v pokongresnem času pod pritiski notranjih in zunanjih dejavnikov pogosto
                spreminjale in prilagajale. Tako so vodilni komunisti, razdvojeni med zasledovanjem
                svoje ideološke agende in prizadevanjem, da bi na oblasti ostali dovolj dolgo, da jo
                uresničijo, pogosto skrenili z začrtane poti. Posledično so na kongresih izgovorjene
                besede in v resolucijah zapisani sklepi neredko ostali zgolj mrtva črka na
                papirju.</p>
         <p>Partijski kongresi so več kot o prihodnjih političnih potezah jugoslovanskih
                voditeljev povedali o tem, kako so komunistične elite videle same sebe in kakšno
                podobo so želele zavzemati v očeh jugoslovanske družbe. Vladajočim so ponudili
                priložnost, da pred članstvom in širšo javnostjo upravičijo prevlado komunistične
                partije v političnem prostoru ter opozorijo na njeno družbeno vlogo in prispevek.
                Hkrati so predstavljali nekakšen komunistični ritual, ki je med partijskim članstvom
                krepil občutek enotnosti, povezanosti in skupne identitete ter v skladu z
                marksistično agendo spodbujal preseganje etničnih in kulturnih omejitev ter
                oblikovanje idejne nadnacionalne skupnosti. Člani komunistične partije in
                jugoslovanskega delavskega razreda nasploh so na kongresih našli tudi potrditev
                svojega posebnega položaja v jugoslovanski družbi. S tem so komunistične elite
                skušale okrepiti mobilizacijo za režim ključnih skupin prebivalstva in posledično
                svojo oblast na vseh področjih javnega življenja. Velik pomen za boj delavskega
                gibanja, ki ga je partijskim kongresom v uvodnem citatu pripisal Tito, torej ni bil
                toliko politične kot legitimacijske narave.<note place="foot" xml:id="ftn4" n="2"> Pred pripisovanjem
                            prevelikega političnega pomena partijskim kongresom svari tudi Martin
                            Gainsborough, ki preučuje kongresno dogajanje vietnamske komunistične
                            partije. Največji pomen kongresov vidi v tem, da kot množični dogodek
                            članstvu ponudijo številne priložnosti za dostop do političnega
                            pokroviteljstva in zaščite, ustvarjene povezave pa nato pomembno
                            vplivajo na prihodnje politično dogajanje. – Martin Gainsborough, »From
                            Patronage to 'Outcomes': Vietnam's Communist Party Congresses
                            Reconsidered,« <hi rend="italic">Journal of Vietnamese Studies</hi>, 2/1
                            (2007): 3–26.</note>
         </p>
         <p>Legitimacijska vloga partijskih kongresov je v središču zanimanja pričujočega
                prispevka. Legitimnost je namreč sestavni del vsakega razmerja moči, saj upravičuje
                oblast močnejšega nad šibkejšim oziroma manjšine nad večino.<note place="foot" xml:id="ftn5" n="3"> David Beetham, <hi rend="italic">The Legitimation
                                of Power</hi> (Atlantic Highlands, NJ: Humanities Press
                            International, 1991), 42–63.</note> V enostrankarskih režimih,
                kjer je vsa moč zgoščena v rokah ene same politične opcije, je legitimacija njene
                oblasti še toliko pomembnejša – velika koncentracija moči zahteva primerno
                upravičenje. Politična oblast je legitimna tedaj, ko ključni družbeni akterji
                verjamejo, da je moralno upravičena, in v skladu s tem prepričanjem tudi
                    delujejo.<note place="foot" xml:id="ftn6" n="4"> Muthiah Alagappa, ur., <hi rend="italic">Political Legitimacy in Southeast Asia: The Quest for Moral
                                Authority</hi> (Stanford University: Stanford University Press,
                            1996), 2. Ivan Bernik, »(Ne)legitimnost oblasti v socialističnih
                            družbah: Kaj bi Max Weber resnično rekel?,« <hi rend="italic">Družboslovne razprave</hi>, 7/9 (1990): 56–67, 58.</note>
                Zato lahko legitimni oblastniki svojo državo vodijo mnogo lažje, učinkoviteje ter z
                manj stroškov in prisile kot tisti, ki ne uživajo zaupanja in podpore
                    državljanov.<note place="foot" xml:id="ftn7" n="5"> Marcin Zaremba, <hi rend="italic">Komunizm,
                                legitymizacja, nacjonalizm: Nacjonalistyczna legitymizacja władzy
                                komunistycznej w Polsce</hi> (Warszawa: Wydawn. Trio, 2001), 16, 82,
                            93. Alagappa, <hi rend="italic">Political Legitimacy</hi>,
                    4.</note> Jugoslovanski voditelji so imeli torej vrsto razlogov za
                vzpostavitev in ohranitev legitimnosti svojega režima, partijski kongresi pa so jim
                zaradi svojega pomena in odmevnosti predstavljali priročno orodje za legitimacijo
                oblasti. </p>
         <p>Prispevek se kronološko omeji na pet kongresov ZKJ, ki so potekali med letoma 1958 in
                1978. Kot je Tito poudaril v citatu na začetku prispevka, je vsak izmed njih dajal
                pečat posameznim etapam v razvoju socialistične Jugoslavije. Za izhodiščno točko je
                izbran sedmi kongres leta 1958, ki je sprejel tretji in hkrati zadnji program ZKJ
                ter s tem dokončno potrdil samoupravni značaj jugoslovanskega socializma, ki je v
                preučevanem obdobju predstavljal osrednji legitimacijski vir jugoslovanskih
                komunističnih elit. Osmi kongres leta 1964 je načel vprašanje mednacionalnih odnosov
                in utrl pot reformam v prid tržnega gospodarstva, medtem ko je deveti kongres leta
                1969 odprl vrata ustavnim spremembam, ki so v naslednjih letih preoblikovale
                federativno zasnovo države. Deseti kongres leta 1974 je na partijski ravni sklenil
                obdobje liberalizma in potrdil, da se je jugoslovansko politično življenje zopet
                pomaknilo v ideološko in razredno obarvane vode. Enajsti kongres leta 1978 je
                nekoliko zmehčal zastavljeno ideološko linijo, hkrati pa je bil zadnji, ki ga je še
                zaznamovala Titova prisotnost, in tako predstavlja zaključek neke dobe.<note place="foot" xml:id="ftn8" n="6"> Mateja Režek, »Program ZKJ,« v: <hi rend="italic">Slovenska novejša
                                zgodovina</hi>: <hi rend="italic">Od programa Zedinjena Slovenija
                                do mednarodnega priznanja Republike Slovenije:
                                1848–1992</hi>, ur. Zdenko Čepič et al. (Ljubljana: Mladinska knjiga, 2005), 992. Mateja Režek, »Na pragu reform,« v: <hi rend="italic">Slovenska novejša
                                zgodovina</hi>, 999. Zdenko Čepič, »'Federalizacija' federacije 1967–1971,« v: <hi rend="italic">Slovenska novejša
                                zgodovina,</hi> 1054. Zdenko Čepič, »Oživljanje politične revolucionarnosti,« v: <hi rend="italic">Slovenska novejša
                                zgodovina</hi>, 1120, 1122. Gojko Stanić, »Vprašanja zgodovinske periodizacije z vidika družbene vloge Zveze komunistov Jugoslavije v razdobju 1945–1976,« <hi rend="italic">Zgodovinski časopis</hi>, 31 (1977): 199–208.</note>
         </p>
         <p>Na kongresih se je legitimacija odvijala na ravni diskurza, zato se prispevek
                osredotoča na analizo referatov vodilnih jugoslovanskih komunistov, saj so ti imeli
                največjo politično in legitimacijsko težo, z objavo v vseh pomembnejših
                jugoslovanskih medijih pa so imeli možnosti vplivati tudi na širšo javnost. Ob tem
                si prispevek zastavlja naslednja vprašanja: kako so vodilni komunisti upravičevali
                svojo oblast; na katere legitimacijske vire so se ob tem sklicevali in kolikšno
                legitimacijsko vlogo so posamezni viri zavzemali v obravnavanem obdobju. </p>
             <ab type="milestone" style="text-align:center">* * *</ab>
         <p>Pri obravnavi legitimacijskih virov prispevek upošteva izhodišča družbenih teoretikov
                Davida Beethama in Muthiaha Alagappe, ki politično oblast prepoznavata kot legitimno
                takrat, ko je zasidrana v normah in vrednotah, uveljavljenih v določeni družbi; ko
                je pridobljena in izvajana v skladu z obstoječimi zakoni; ko v okviru predpisanih
                meja zasleduje kolektivne interese posamezne skupnosti in ko je med ključnimi
                družbenimi skupinami prisoten konsenz o danem razmerju moči.<note place="foot" xml:id="ftn9" n="7"> Beetham, <hi rend="italic">The
                                Legitimation</hi>, 15–25. David Beetham, »Max Weber and the Legitimacy of the Modern State,« <hi rend="italic">Analyse &amp;
                                Kritik</hi>, 13 (1991): 34–45, 42–43. Alagappa, <hi rend="italic">Political Legitimacy</hi>, 15, 24.</note> V okviru teh
                štirih komponent lahko legitimna oblast črpa iz različnih normativnih virov, kot so
                religija, tradicija, ideologija (npr. marksizem, nacionalizem) ali ljudska
                suverenost; kot pomožni legitimacijski viri pa lahko nastopajo tudi karizma
                voditelja, politično temeljni trenutek (npr. vojna, revolucija), učinkovitost režima
                (na gospodarskem in varnostnem področju) ali uspešna zunanja politika. Omenjeni
                legitimacijski viri se med seboj pogosto prikrivajo in dopolnjujejo, tudi
                izključujejo, le redko pa za uspešno legitimacijo oblasti zadostuje en sam. Katera
                kombinacija virov je v določenem trenutku najbolj učinkovita, je odvisno zlasti od
                vrste režima in družbenopolitičnega konteksta posamezne države.<note place="foot" xml:id="ftn10" n="8"> Sabrina Ramet je v svoji knjigi o treh
                            Jugoslavijah legitimacijo vsakega od jugoslovanskih režimov analizirala
                            z vidika liberalnih vrednot in prišla do zaključka, da nobeni
                            jugoslovanski oblastni garnituri ni uspelo oblikovati legitimnega in
                            učinkovitega sistema. – Sabrina P. Ramet, <hi rend="italic">The three
                                Yugoslavias: State-building and legitimation, 1918–2005</hi>
                            (Bloomington: Indiana University Press, 2006). Teoretiki opozarjajo pred
                            takšnim pristopom, ki legitimacije oblasti ne umešča v družbenopolitični
                            in gospodarski kontekst določene družbe v določenem času, ampak jo
                            preučuje v okviru t. i. univerzalnih idealov, saj pogosto pripelje do
                            napačnih zaključkov, običajno pa vključuje tudi močan element
                            etnocentrizma in kulturne pristranskosti. – Alagappa, <hi rend="italic">Political Legitimacy</hi>, 13. </note> Stopnja
                legitimnosti politične oblasti se zato nenehno spreminja – medtem ko določeni deli
                prebivalstva oblastne strukture priznavajo kot legitimne, so vedno prisotne družbene
                skupine, ki se z njimi ne morejo identificirati. Bolj ko je posamezna družba
                homogena, večja je možnost vladajočih elit, da dosežejo legitimnost svoje
                    oblasti.<note place="foot" xml:id="ftn11" n="9"> Beetham, <hi rend="italic">The
                                Legitimation</hi>, 70–76. Alagappa, <hi rend="italic">Political Legitimacy</hi>, 11, 25, 50.</note>
         </p>
         <p>Jugoslovanski komunisti so pri legitimaciji svoje oblasti črpali iz skoraj vseh
                zgoraj naštetih virov. Začetno legitimnost jim je zagotavljal politično temeljni
                trenutek – narodnoosvobodilni boj (NOB), ki so ga sčasoma razmeroma uspešno povezali
                z ideološkim virom oblasti – marksizmom. Ob tem sta pomembno vlogo igrali Titova
                karizmatična osebnost in ritualizacija NOB z uvedbo številnih novih in
                prilagoditvijo nekaterih v družbi že obstoječih tradicij.<note place="foot" xml:id="ftn12" n="10"> Carol S. Lilly, <hi rend="italic">Power and
                                Persuasion: Ideology and rhetoric in communist Yugoslavia,
                                1944–1953</hi> (Boulder, Colo.: Westview Press,
                    2001).</note> Viden prostor je zavzemal tudi element ljudske
                suverenosti, zlasti v obliki množične mobilizacije prebivalstva, po jugoslovanskih
                ideoloških inovacijah pa je dobil poseben pomen v okviru sistema delavskega
                samoupravljanja. Od konca petdesetih let sta pri legitimaciji komunistične oblasti
                čedalje pomembnejšo vlogo igrali tudi gospodarska učinkovitost režima in uspešna
                zunanja politika v okviru gibanja neuvrščenih.<note place="foot" xml:id="ftn13" n="11"> Carol S. Lilly,
                            »Introduction. Regime Consolidation and Strategies of legitimation,« v:
                                <hi rend="italic">State-society Relations in Yugoslavia,
                                1945–1992</hi>, ur. Melissa K. Bokovoy, Jill A. Irvine in Carol S.
                            Lilly (Basingstoke: Macmillan, 1997), 7–8. Tvrtko Jakovina, <hi rend="italic">Treća strana hladnog rata</hi> (Zaprešić: Fraktura,
                            2011). </note>
         </p>
         <p>Prispevek se v sledečih treh poglavjih osredotoči na legitimacijske vire, ki so v
                diskurzu partijskih kongresov zavzemali najvidnejšo vlogo – ideologijo, ljudsko
                suverenost in učinkovitost. Pomemben položaj, zlasti v Titovih referatih, je imela
                tudi jugoslovanska zunanja politika, katere legitimacijski pomen je v svoji
                monografiji temeljito obdelal Robert Niebuhr, zato pričujoči prispevek ostaja zgolj
                pri »notranjih« legitimacijskih virih.<note place="foot" xml:id="ftn14" n="12"> Robert Edward
                            Niebuhr, <hi rend="italic">The Search for a Cold War Legitimacy: Foreign
                                Policy and Tito’s Yugoslavia</hi> (Boston: BRILL,
                    2018).</note> Prav tako ne obravnava vprašanja mednacionalnih odnosov,
                čeprav so na kongresih zavzemali nezanemarljivo vlogo. Nacionalizem nosi izjemno
                (de)legitimacijsko moč in smiselno bi bilo raziskati, v katerih kontekstih so ga
                jugoslovanski voditelji kot legitimacijski vir mobilizirali in v katerih brzdali,
                vendar kompleksnost problematike presega okvire te razprave. Opazovanje
                spreminjajoče se vloge posameznih legitimacijskih virov skozi čas namreč ponudi
                zanimiv vpogled v naravo komunistične oblasti. Ker pa je legitimacija proces, ki
                poteka kot interakcija med vladajočimi in podrejenimi, njeno preučevanje pomembno
                prispeva tudi k boljšemu razumevanju dinamike odnosov med državo in družbo.</p></div>
        
            <div><head>Na krilih Marxa in samoupravljanja:
                    ideologija kot legitimacijski vir</head>
         
         <p>Komunistični režimi svojo legitimnost v največji meri črpajo iz dveh normativnih
                virov. Prvega predstavlja marksistična doktrina, ki naj bi s svojim znanstvenim
                razumevanjem zgodovinskih procesov družbo usmerjala v boljšo, komunistično
                prihodnost. Drugi vir predstavlja ljudska suverenost, ki jo konceptualno omejuje
                ideološki vir – marksizem ljudstvo opredeli na točno določen način, kot delavski
                razred, ki ga zastopa komunistična partija kot njegova avantgarda.<note place="foot" xml:id="ftn15" n="13">
                            Beetham, <hi rend="italic">The Legitimation</hi>, 74, 75, 181, 182.</note> V
                očeh jugoslovanskih voditeljev sta bili torej delavstvo in partijsko članstvo tisti
                ključni družbeni skupini, ki sta potrjevali konsenz o danem razmerju moči. Zato je
                bilo za Tita in tovariše ključno, da njihove ideološke cilje prepoznata kot
                relevantne in veljavne ter prispevata k temu, da jih sprejme jugoslovanska družba
                kot celota.<note place="foot" xml:id="ftn16" n="14"> Alagappa, <hi rend="italic">Political
                                Legitimacy</hi>, 30, 34, 36.</note> Ideološki argumenti so
                zato zavzemali ključno mesto na partijskih kongresih, vendar so se vseskozi – enkrat
                v večji, drugič v manjši meri – prepletali z drugimi legitimacijskimi viri. Vodilni
                komunisti so se namreč zavedali, da je številne Jugoslovane, tudi tiste v partiji in
                tovarnah, bolj kot marksizem mobilizirala dediščina NOB, uspešna zunanja politika
                ali učinkovitost z rastočim življenjskim standardom na čelu. V želji, da bi
                nagovorili čim širši krog ljudi, so svoje ideološke cilje zato poskušali predstaviti
                kot univerzalne vrednote, poudarjali so znanstvenost marksistične doktrine,
                avtentičnost jugoslovanskega socializma, obstoječe družbene odnose pa prikazovali
                kot zgodovinsko nujne, nespremenljive in zato naravne.</p>
         <p>Na sedmem kongresu leta 1958 so Tito, Kardelj in Ranković zbrane delegate opozarjali,
                da je bila »revolucija v Jugoslaviji neizogibna, kakor tudi njen značaj in značaj
                oblasti, ki je zrasla iz revolucije«. Kot »nujni zgodovinski akt v procesu odmiranja
                države« so predstavljali tudi spremembe, ki so jugoslovansko družbo zajele v
                desetletju po prelomu s Sovjetsko zvezo in so se kazale v decentralizaciji države
                ter uveljavitvi samoupravnega sistema.<note place="foot" xml:id="ftn17" n="15">
               <hi rend="italic">Sedmi kongres Zveze komunistov Jugoslavije</hi>
                            (Ljubljana: Cankarjeva založba, 1958), 175, 203, 265.</note> Na
                podoben način so v sedemdesetih argumentirali »poglabljanje« samoupravnih odnosov v
                obliki združenega dela – prikazovali so ga kot »objektivno nujen proces« in »temelj
                zgodovinske neizogibnosti nastajanja komunistične družbe«.<note place="foot" xml:id="ftn18" n="16">
               <hi rend="italic">Deseti kongres Zveze komunistov Jugoslavije:
                                dokumenti</hi> (Ljubljana: Komunist, 1974), 41. </note>
                Argument o zgodovinski nuji je dopolnjevalo poudarjanje znanstvene narave
                marksistične doktrine. Tako je Kardelj na sedmem kongresu ob predstavitvi novega
                programa ZKJ podčrtal, da program svojo dejavnost v največji mogoči meri snuje na
                znanosti, ne zgolj na prakticizmu in empirizmu, kot naj bi to počele stranke v
                zahodnih demokratičnih sistemih.<note place="foot" xml:id="ftn19" n="17">
               <hi rend="italic">Sedmi kongres ZKJ</hi>, 252.</note> Prav tako
                je zbrane opomnil, da komunizem »ni končni smoter akcije komunistov samo zato, ker
                oni tako želijo, temveč zato, ker predstavlja neogibno smer družbenih gibanj«.<note place="foot" xml:id="ftn20" n="18"> Ibidem, 250.</note>
         </p>
         <p>Izjemno pomembno vlogo pri ideološki legitimaciji jugoslovanskih komunistov je igral
                argument o avtentičnosti jugoslovanskega socializma in njegovi prilagojenosti
                obstoječim družbenim razmeram. Razvoj delavskega samoupravljanja, ki je nastal kot
                kritika sovjetskega centralno vodenega sistema, so jugoslovanski voditelji razumeli
                kot kontinuiteto NOB in domače revolucije. Zato je postal poglaviten del identitete
                jugoslovanske različice socializma, ki se mu elite niso mogle odreči, ne da bi se s
                tem hkrati odrekle ideološkemu viru svoje legitimnosti in posledično oblasti.<note place="foot" xml:id="ftn21" n="19"> Lilly, »Introduction. Regime Consolidation,« 7,
                            8.</note> Ko so se leta 1962 v senci rastoče politične in
                gospodarske krize na razširjeni seji Izvršnega komiteja Centralnega komiteja ZKJ med
                zagovorniki centralizma pojavili pomisleki o smiselnosti samoupravnega sistema, jim
                je Tito, ki se tedaj sicer ni opredelil za nobeno od strani, odgovoril z začudenjem,
                kako lahko pod vprašaj postavljajo delavsko samoupravljanje, saj je, »za božjo
                voljo, to [...] vendar največja pridobitev naše revolucije«.<note place="foot" xml:id="ftn22" n="20"> Mateja Režek, »Spopad dveh usmeritev,« v: <hi rend="italic">Slovenska novejša zgodovina</hi>, 995.</note>
                Odločen zagovor jugoslovanske inovacije je sledil na osmem kongresu leta 1964, ko je
                Tito priznal, da je samoupravljanje pokazalo različne pomanjkljivosti, a v isti sapi
                poudaril, da predstavlja edini temelj, na katerem je jugoslovansko socialistično
                skupnost še naprej mogoče pravilno in uspešno razvijati.<note place="foot" xml:id="ftn23" n="21">
               <hi rend="italic">Osmi kongres Zveze komunistov Jugoslavije</hi>
                            (Ljubljana: Komunist, 1964), 29.</note> Še ostrejši je bil
                Kardelj z besedami, da je samoupravljanje kot osnova političnega sistema postalo
                neločljiv sestavni del življenja delovnih ljudi, in opozorilom, da »ni več sile, ki
                bi ga mogla odpraviti«.<note place="foot" xml:id="ftn24" n="22"> Ibid.,
                69.</note>
         </p>
         <p>V reformnih šestdesetih je na partijskih kongresih ideološki aspekt na trenutke
                zasenčila problematika gospodarske učinkovitosti, po obračunu z liberalizmom v
                začetku sedemdesetih pa se je v kongresnih razpravah ideološki diskurz ponovno
                okrepil. Nova ustava, sprejeta februarja 1974, je Zvezo komunistov Jugoslavije
                uradno imenovala kot vodilno družbenopolitično silo v državi, v javnem življenju pa
                se je bolj kot prej začelo poudarjati marksistično-leninistične temelje
                jugoslovanske revolucije, čeprav je v ospredju ostajal tudi element avtentičnosti.
                Na desetem kongresu, ki je potekal le nekaj mesecev po sprejetju nove ustave, je
                Tito poudaril, da mora biti oblika politične oblasti prilagojena posamezni družbi,
                in kot najprimernejšo za jugoslovanske razmere opredelil »specifično obliko
                diktature proletariata, zasnovano na samoupravni obliki socialističnih proizvodnih
                    odnosov«.<note place="foot" xml:id="ftn25" n="23">
               <hi rend="italic">Deseti kongres ZKJ</hi>, 39, 47, 72.</note>
                Za jugoslovanske komuniste je bilo velikega pomena tudi prepričanje, da so na
                podlagi samoupravne prakse tudi sami prispevali k razvoju marksistične teorije in
                posledično povečali ugled in vpliv Jugoslavije v družbenih gibanjih po svetu.<note place="foot" xml:id="ftn26" n="24"> Ibid., 72. <hi rend="italic">Referat predsednika
                                Tita</hi>, 57.</note> Poleg tega so poudarjali, da jim je
                ravno pravilna teoretična ocena svetovnega dogajanja omogočila, da so pravočasno
                spoznali »bistvene značilnosti sodobnega sveta« in z njim »ves idejnopolitični in
                teoretični pomen neuvrščenosti in aktivnega miroljubnega sožitja«.<note place="foot" xml:id="ftn27" n="25">
               <hi rend="italic">Deseti kongres ZKJ</hi>, 72.</note> Takšni
                dosežki so po mnenju jugoslovanskih voditeljev ponazarjali uporabno vrednost
                ideologije, zato so na desetem kongresu sprejeli smernice, da mora seznanjanje z
                marksistično teorijo v prihodnosti zavzemati pomembnejši položaj med komunisti in v
                družbi nasploh.<note place="foot" xml:id="ftn28" n="26"> Ibid., 73.</note>
         </p>
         <p>Partijski kongresi niso bili zgolj priložnost za potrjevanje pomena in pravilnosti
                marksistične ideologije, ampak tudi za utrjevanje občutka upravičenosti, da člani
                komunistične partije v jugoslovanski družbi opravljajo pomembno delo in si
                posledično v njej zaslužijo poseben položaj. Ranković je tako na sedmem kongresu
                leta 1958 poudaril, koliko truda so morali komunisti vložiti v pravilno usmerjanje
                tako zaostale države, kot je bila Jugoslavija, in podčrtal, da so bili »uspehi tega
                prizadevanja zares impresivni«.<note place="foot" xml:id="ftn29" n="27">
               <hi rend="italic">Sedmi kongres ZKJ</hi>, 199. </note> Poleg
                tega je poudaril, da je v samoupravni družbi nenavadno zrasla tudi vloga komunista
                posameznika, ki je lahko bolj kot prej vplival na stališča okolja, v katerem je
                živel in deloval.<note place="foot" xml:id="ftn30" n="28"> Ibid., 226.</note> Na devetem in
                desetem kongresu jugoslovansko vodstvo ni opozarjalo le na družbeno, ampak tudi na
                idejno vlogo komunistov, ki naj bi jugoslovansko družbo na sleherni etapi usmerjali
                v pravilno, socialistično smer in jo tako popeljali na višjo razvojno raven.«<note place="foot" xml:id="ftn31" n="29">
               <hi rend="italic">Deveti kongres Zveze komunistov Jugoslavije</hi>
                            (Ljubljana: Komunist, 1969), 36. <hi rend="italic">Deseti kongres
                                ZKJ</hi>, 29.</note> Leta 1978 pa je Tito še zadnjič v
                okviru kongresnega dogajanja partijsko članstvo spodbudil z besedami, da se mora
                komunist čutiti »svobodnega, enakopravnega in potrebnega delavskemu razredu«.<note place="foot" xml:id="ftn32" n="30">
               <hi rend="italic">Referat predsednika Tita</hi>, 75.</note>
         </p>
         <p>Poudarjanje posebne vloge komunistov v jugoslovanski družbi opozarja, da je oblast do
                prebivalstva gojila paternalistični odnos, ki je temeljil na ideološki predpostavki.
                V očeh partije je bilo ljudstvo nezmožno prepoznati in zagovarjati lastne interese,
                zato jih je v njihovem imenu morala opredeliti in zasledovati komunistična elita, ki
                naj bi na podlagi marksistične doktrine posedovala potrebno znanje.<note place="foot" xml:id="ftn33" n="31"> Beetham, <hi rend="italic">The Legitimation</hi>,
                            88.</note> Paternalistični odnos je bil izrazit zlasti na
                sedmem kongresu leta 1958, a kot je poudaril Tito, je s prehodom s centralizma na
                samoupravljanje na tem področju že prišlo do določenih sprememb: »Komunisti so
                morali opustiti metode ukazovanja ter preiti k reševanju vzgojnih nalog in k
                praktičnemu vodenju na terenu.«<note place="foot" xml:id="ftn34" n="32">
               <hi rend="italic">Sedmi kongres ZKJ</hi>, 161.</note>
                Jugoslovanski vrh je bil prepričan, da se je samoupravljanje izkazalo kot »najboljša
                šola za množično vzgajanje državljanov naše socialistične države k temu, da se
                navadijo sami odločati, ko gre za njihov vsestranski razvoj in življenje«. Vzgojna
                vloga partije naj bi torej pripomogla k vzpostavitvi »resnično demokratičnih
                socialističnih odnosov«, delavskemu razredu pa omogočala, da laže odigra svojo vlogo
                in uresniči svoje zgodovinsko poslanstvo.<note place="foot" xml:id="ftn35" n="33"> Ibid., 177,
                            234.</note>
         </p>
         <p>Že na osmem kongresu leta 1964 se je paternalistični diskurz preoblikoval in namesto
                poudarjanja vzgojne vloge partije je v ospredje stopilo spodbujanje prebivalstva k
                samostojnejši akciji in krepitvi osebne ter družbene odgovornosti – vendar v
                zamejenih okvirih samoupravljanja.<note place="foot" xml:id="ftn36" n="34">
               <hi rend="italic">Osmi kongres ZKJ</hi>, 116. </note> Ranković
                je poudaril, da bi vsak član ZKJ moral čedalje samostojneje sprejemati stališča na
                področju svojega dela in hkrati prevzemati odgovornost za njihovo pravilnost ter
                dosledno izvajanje. Partija pa naj bi mu ob tem »zgolj« pomagala, da se dokoplje do
                tistih stališč, ki so v skladu s partijskimi smernicami.<note place="foot" xml:id="ftn37" n="35"> Ibid., 119, 123, 124. </note> Na devetem
                kongresu je bil paternalistični diskurz komaj zaznaven, medtem ko se je v
                »svinčenih« sedemdesetih ponovno nekoliko okrepil, a še zdaleč ni dosegel ravni s
                konca petdesetih let. Na desetem in enajstem kongresu je jugoslovanski komunistični
                vrh opozarjal predvsem na dolžnost komunistov, da delavce stalno spremljajo in
                seznanjajo z dejstvi, ki so pomembna za njihovo odločanje.<note place="foot" xml:id="ftn38" n="36">
               <hi rend="italic">Deseti kongres ZKJ</hi>, 46. <hi rend="italic">Referat
                                predsednika Tita</hi>, 87. </note> Vloga komunistične
                partije v družbi se je tako vsaj na ravni kongresnega paternalističnega diskurza
                skozi desetletja iz vzgojne spremenila v nekoliko bolj svetovalno. </p></div>
            <div><head>S podporo ljudstva: ljudska suverenost kot
                    vir legitimne oblasti</head>
         <p>Jugoslovanskim komunistom za upravičenje njihovega posebnega položaja v političnem in
                družbenem življenju ni zadostovala zgolj ideologija – za legitimno vladanje so
                potrebovali tudi soglasje ljudstva oziroma delavstva kot njegove ključne skupine.
                Zato so na partijskih kongresih del svojega diskurza dosledno namenjali
                zagotavljanju, da državo upravljajo v skladu s kolektivno voljo delavskega razreda,
                da izpolnjujejo njihove zahteve in potrebe ter da v največji mogoči meri oblast tudi
                predajajo nazaj v roke ljudstva. Kardelj je na sedmem kongresu leta 1958 poudaril,
                da se v samoupravnem sistemu oblast iz tiste v interesu delovnih množic vedno bolj
                spreminja v neposredno oblast samih delovnih množic. Zagotovil je, da bo nov
                partijski program državljane še močneje pritegnil k odločanju, in hkrati opozoril,
                da so se »naši delovni ljudje […] v svoji dosedanji praksi izjavili prav za ta in
                takšen program«.<note place="foot" xml:id="ftn39" n="37">
               <hi rend="italic">Sedmi kongres ZKJ</hi>, 230, 274. </note>
                Podobni argumenti so odmevali na osmem kongresu leta 1964, ko je Ranković poudarjal,
                da je partija vselej črpala moč iz boja delavskega razreda, in opozarjal, da mora
                biti ZKJ »ne samo do kraja dosledni tolmač koristi in teženj delovnega človeka,
                marveč tudi najaktivnejša in najzvestejša sila v boju za njihovo uresničenje«.<note place="foot" xml:id="ftn40" n="38">
               <hi rend="italic">Osmi kongres ZKJ</hi>, 114.</note> Diskurz,
                ki je ponazarjal trdno vez med partijo in ljudstvom, je svoj pomen ohranil tudi v
                sedemdesetih. Tako je Tito na desetem kongresu leta 1974 poudarjal, da so delavci
                samoupravljanje sprejeli kot svojo neodtujljivo revolucionarno pridobitev, saj se
                zavedajo, da si lahko le v takšnem sistemu z lastnim delom ustvarijo boljše
                življenjske razmere.<note place="foot" xml:id="ftn41" n="39">
               <hi rend="italic">Deseti kongres ZKJ</hi>, 38.</note>
         </p>
         <p>Jugoslovanski komunisti so tudi reforme, ki so se vrstile čez celo preučevano
                obdobje, prikazovali kot posledico ljudske volje oziroma posredovanja partije v
                korist delavskega razreda. Prehod z državnega centralizma v delavsko samoupravljanje
                so upravičevali z argumentom, da se je bilo treba prilagoditi potrebam množic in jim
                omogočiti večjo iniciativnost, medtem ko je Kardelj nasprotnikom gospodarskih reform
                v šestdesetih očital, da delavcem odrekajo pravico, da bi tudi oni sodelovali pri
                odločanju o delitvi in uporabi akumuliranih sredstev.<note place="foot" xml:id="ftn42" n="40">
               <hi rend="italic">Sedmi kongres ZKJ</hi>, 161, 164. <hi rend="italic">Osmi kongres ZKJ</hi>, 29.</note> Na podoben način je na
                desetem kongresu potekal obračun z liberalizmom. Ta naj bi bil po Titovih besedah
                naperjen zlasti proti sistemu družbenogospodarskih odnosov, ki je delavcem
                zagotavljal oblast nad pogoji in rezultati njihovega dela. Jugoslovanski vrh naj bi
                torej z zatrtjem liberalizma in sprejetjem nove ustave preprečil nevarnost in
                delavskemu razredu tudi v prihodnje zagotovil odločilno vlogo v vseh družbenih
                    zadevah.<note place="foot" xml:id="ftn43" n="41">
               <hi rend="italic">Deseti kongres ZKJ</hi>, 39, 40,
                47.</note>
         </p>
         <p>Pomemben del diskurza na partijskih kongresih ni zavzemalo le zagotavljanje Tita in
                tovarišev, da vladajo v imenu ljudstva in v njegovo korist, ampak tudi dokazovanje,
                da ljudstvo z oblastjo partije soglaša. V parlamentarnih demokracijah zahodnega tipa
                se ljudska suverenost izrazi v obliki volitev, medtem ko imajo te v komunističnih
                režimih zaradi odsotnosti volilne izbire predvsem propaganden in mobilizacijski
                značaj. Vendar odsotnost volilne izbire sama po sebi še ne pomeni odsotnosti
                legitimnosti oblasti. V komunizmu je mobilizacija ljudskih množic tisti element, ki
                nadomešča volitve in zagotavlja nenehen dokaz podpore prebivalstva skupnim ciljem
                pod vodstvom komunistične partije.<note place="foot" xml:id="ftn44" n="42"> Beetham, <hi rend="italic">The Legitimation</hi>, 155, 181, 182.</note> Mobilizacija
                mora biti nenehna, saj lahko le tako potrjuje prisotnost revolucionarnega procesa in
                ga hkrati upravičuje. Zavzema lahko različne oblike – od sodelovanja v množičnih
                organizacijah, delovnih akcijah, spominskih pohodih, na državnih proslavah in
                podobno. Poleg tega ima lahko za legitimnost oblasti različne pozitivne učinke:
                spodbuja splošno identifikacijo z režimom, pomaga zatirati nasprotna stališča, krepi
                samopodobo vladajočih, nevtralizira mednarodne pritiske in na splošno utrjuje
                položaj tistih na oblasti.<note place="foot" xml:id="ftn45" n="43"> Alagappa, <hi rend="italic">Political Legitimacy</hi>, 38.</note>
         </p>
         <p>Partijski kongresi so bili sami po sebi oblika mobilizacije članstva ZKJ, a
                komunistični voditelji so v svojih govorih na široko podporo ljudskih množic
                opozarjali tudi s pomočjo diskurza. Poudarjali so množičnost družbenih organizacij,
                govorili o milijonih članov Socialistične zveze, o milijonih državljanov, mladine,
                žensk in moških iz vseh družbenih slojev, ki se udejstvujejo v raznih družbenih
                    dejavnostih.<note place="foot" xml:id="ftn46" n="44">
               <hi rend="italic">Sedmi kongres ZKJ</hi>, 178–81.</note> Na
                sedmem kongresu leta 1958 se je Tito vprašal: »Mar bi lahko zbrali okoli enajst
                milijonov volivcev, naših državljanov, k skupnemu delu za graditev nove Jugoslavije,
                če Zveza komunistov ne bi razumela teženj naših narodov, če ne bi upoštevala
                zgodovinskih elementov v razvoju naše države in specifičnih razmer, ki so nastale v
                tem zgodovinskem razvoju? Jasno je, da ne bi mogli!«<note place="foot" xml:id="ftn47" n="45"> Ibid.<hi rend="italic">,</hi> 159.</note>
         </p>
         <p>Jugoslovanski vrh je zbrane opozarjal tudi na vnemo, navdušenje in zaupanje ljudskih
                množic. Tako je Ranković leta 1958 poudaril, da je jugoslovanska mladina navdušeno
                sprejela gradnjo avtoceste Ljubljana–Zagreb, uspeh raznih množičnih akcij pa naj bi
                bil posledica zaupanja prebivalstva v ZKJ in avtoriteto, ki jo je uživala.<note place="foot" xml:id="ftn48" n="46"> Ibid., 209. </note> Jugoslovanski
                voditelji so prav tako poudarjali, da morajo komunisti delovati med množicami in jih
                mobilizirati, pomanjkljivosti v delovanju družbenih organizacij pa so bolj
                pripisovali malomarnosti posameznih vodij kot nezanimanju članstva.<note place="foot" xml:id="ftn49" n="47"> Ibid., 161, 181, 185, 209,
                223.</note>
         </p>
         <p>Na kongresih v šestdesetih je bilo takšnega »mobilizacijskega« diskurza bistveno
                manj, a v sedemdesetih se je ponovno vrnil. Na desetem kongresu leta 1974 je Tito
                poudaril »odločnost milijonov naših ljudi, da vztrajajo v boju za nadaljnji
                vsestranski napredek« in naglasil »veliko zaupanje delovnih ljudi in podporo vsega
                ljudstva,« ki naj bi jo uživala ZKJ.<note place="foot" xml:id="ftn50" n="48">
               <hi rend="italic">Deseti kongres ZKJ</hi>, 11, 29. </note>
                Opozoril je tudi na razširitev podporne baze, ki se ji je zaradi vedno večje
                izobraženosti prebivalstva pridružilo veliko strokovnih profilov, ki naj bi se bili
                »kot del delavskega razreda pripravljeni bojevati za gospodarski in kulturni
                napredek ter za socialistično družbeno preobrazbo na temeljih samoupravljanja«.<note place="foot" xml:id="ftn51" n="49"> Ibid., 34. Na enajstem kongresu je Tito jasno
                            razširil opredelitev delavskega razreda tudi na tehnično in drugo
                            inteligenco. – <hi rend="italic">Referat predsednika Tita</hi>,
                        73.</note> Kot pomemben mobilizacijski dejavnik »v boju delavnih
                ljudi za nadaljevanje socialistične revolucije« je poudaril uspešen obračun z
                liberalnimi silami.<note place="foot" xml:id="ftn52" n="50">
               <hi rend="italic">Deseti kongres ZKJ</hi>, 63.</note> Na
                enajstem kongresu leta 1978 je jugoslovanski komunistični vrh naglaševal predvsem
                ogromen mobilizacijski potencial delegatskega sistema in velik porast partijskega
                članstva med obema kongresoma.<note place="foot" xml:id="ftn53" n="51"> Ibid., 41.</note>
                Porast je bil posledica monopolizacije družbene vloge ZKJ, saj je bilo članstvo
                pogosto pogoj za uspešno kariero, zato so tedaj v partijo vstopali številni
                    mladi.<note place="foot" xml:id="ftn54" n="52"> Čepič, »Oživljanje politične
                            revolucionarnosti,« 1121.</note> Vendar dejstva Titu niso
                preprečila, da ne bi hitrega povečanja članstva predstavil kot »izraz[a] interesov
                in hotenj mladih rodov, ki svojo bodočnost vidijo v socialističnem samoupravljanju
                in ki pripravljeni prevzamejo odgovornost za njegov nadaljnji razvoj«.<note place="foot" xml:id="ftn55" n="53">
               <hi rend="italic">Referat predsednika Tita</hi>, 73.
                </note>
         </p>
         <p>Jugoslovanska komunistična oblast je konec sedemdesetih, če sodimo po raziskavah
                javnega mnenja, zares uživala solidno javno podporo. Polovica anketiranih
                prebivalcev Slovenije je menila, da partija in njena politika zastopata interese
                večine prebivalstva – leta 1968 je bilo takšnega mnenja zgolj 18,7 odstotka
                    vprašanih.<note place="foot" xml:id="ftn56" n="54"> Čepič, »Oživljanje politične
                            revolucionarnosti,« 1122.</note> Po besedah dolgoletnega vodje
                Slovenskega javnega mnenja Nika Toša se partijsko vodstvo po nekaj začetnih poskusih
                v raziskave ni več vpletalo, element pritiska oziroma strahu torej ni mogel vplivati
                na porast ugodnih rezultatov.<note place="foot" xml:id="ftn57" n="55"> Jure Gašparič, »Slovensko
                            dojemanje druge Jugoslavije,« v: <hi rend="italic">Slovenija v
                                Jugoslaviji</hi>, ur. Zdenko Čepič (Ljubljana: Inštitut za novejšo
                            zgodovino, 2015), 91.</note> Zato se zdi, da so jugoslovanski
                komunisti s krepitvijo ideološkega v javnem življenju razmeroma prepričljivo
                predstavili svojo skrb za kolektivne družbene interese. Še pomembneje pa je bilo, da
                je prebivalstvo lahko rezultate družbenega in gospodarskega napredka občutilo na
                lastni koži. Sedemdeseta so bila z vidika življenjske ravni najboljše obdobje v
                zgodovini socialistične Jugoslavije – osebni dohodki so bili nekoliko višji kot
                življenjski stroški, kar je ljudem omogočalo potrošnjo, z odprtostjo državnih meja
                za zasebna potovanja pa se je med prebivalstvom večal občutek svobode.<note place="foot" xml:id="ftn58" n="56"> Marta Rendla, <hi rend="italic">»Kam ploveš
                                standard?«: življenjska raven in socializem</hi> (Ljubljana:
                            Inštitut za novejšo zgodovino, 2018), 340.</note> Dober
                življenjski standard je tako krepil prepričanje družbe v (navidezno) učinkovitost
                jugoslovanskega režima in s tem pomembno prispeval k legitimnosti komunistične
                    oblasti.<note place="foot" xml:id="ftn59" n="57"> Sredi sedemdesetih je legitimacijo
                            komunistične oblasti v Jugoslaviji raziskoval ameriško-srbski sociolog
                            Bogdan Denitch, ki je ocenil, da prebivalstvo bolj ali manj sprejema
                            novo socialistično politično kulturo in temeljne norme ter vrednote
                            režima, zato mu je pripisal sorazmerno visoko stopnjo legitimnosti. –
                            Denis Denitch, <hi rend="italic">The Legitimation of a Revolution</hi>
                            (London: Yale University Press, 1976), 12.</note>
         </p></div>
            <div><head>Za skupno dobro: legitimacija na osnovi
                    učinkovitosti režima</head>
         <p>Učinkovito delovanje sodobne države zajema zadovoljevanje družbenih in materialnih
                potreb prebivalcev ter zagotavljanje njihove varnosti. Učinkovitost sama po sebi ne
                more predstavljati legitimacijskega temelja režima, lahko pa dolgoročno okrepi ali
                oslabi njegovo upravičenost in je zato pomembna komponenta legitimne oblasti. Velika
                koncentracija gospodarske moči v rokah države prinaša odločevalcem veliko
                odgovornost, ki jo lahko upravičijo le z doslednim zasledovanjem kolektivnih
                družbenih ciljev.<note place="foot" xml:id="ftn60" n="58"> Alagappa, <hi rend="italic">Political
                                Legitimacy</hi>, 22. Beetham, <hi rend="italic">The
                                Legitimation</hi>, 137.</note> Zato so krize v centralno
                vodenih gospodarstvih za vladajoče elite nevarnejše kot v tržnih gospodarstvih, saj
                državljani oblastem pripisujejo neposredno odgovornost za gospodarske neuspehe, kar
                neizogibno vpliva na njihovo legitimnost.<note place="foot" xml:id="ftn61" n="59"> Beetham, <hi rend="italic">The Legitimation</hi>, 141, 169.</note>
                Ideološki cilji v komunističnih režimih zahtevajo stalno potrjevanje, zato morajo
                oblasti nenehno izboljševati svojo učinkovitost, da bi izpolnile naraščajoča
                pričakovanja prebivalstva in hkrati dokazale moralno ter intelektualno premoč
                    partije.<note place="foot" xml:id="ftn62" n="60"> Alagappa, <hi rend="italic">Political
                                Legitimacy</hi>, 36, 41, 316.</note> Stephen White je
                opazil, da so vzhodnoevropske komunistične vlade v desetletjih gospodarski
                učinkovitosti kot legitimacijskemu sredstvu namenjale vedno večjo pozornost,
                jugoslovanska oblast pa pri tem ni bila nobena izjema.<note place="foot" xml:id="ftn63" n="61"> Stephen White, »Economic Performance and Communist
                            Legitimacy,« <hi rend="italic">World Politics</hi>, 38/3 (1986): 462–82,
                            463.</note>
         </p>
         <p>V prvem povojnem desetletju je bilo težišče prizadevanj jugoslovanskih komunistov
                usmerjeno predvsem v zagotavljanje družbenih potreb prebivalstva, kot so zdravstvo,
                sociala, izobraževanje, medtem ko je življenjski standard ostajal v ozadju. Sredi
                petdesetih se je vedno več Jugoslovanov začenjalo spraševati, kdaj bo po desetletju
                odrekanja vendarle nastopila obljubljena boljša prihodnost, zato so jugoslovanske
                oblasti počasi začele spreminjati gospodarske smernice.<note place="foot" xml:id="ftn64" n="62"> Rendla, <hi rend="italic">Kam ploveš
                                standard?</hi>, 322. Jože Prinčič, »Nova gospodarska politika in
                            druga petletka 1956–1960,« v: <hi rend="italic">Slovenska novejša
                                zgodovina</hi>, 1000.</note> Tito je na sedmem partijskem
                kongresu leta 1958 priznal, da so na račun težke industrije v preteklih letih
                zanemarili določene druge panoge, in poudaril, da so nova načela gospodarske
                politike namenjena zlasti temu, da »zmanjšamo breme, ki je vse predolgo in vse
                preveč pritiskalo na življenjski standard naših delovnih ljudi in državljanov«.<note place="foot" xml:id="ftn65" n="63">
               <hi rend="italic">Sedmi kongres ZKJ</hi>, 167, 169, 170.
                    </note> S koncem petdesetih je torej skrb za življenjski standard
                prebivalstva postala opazen legitimacijski argument jugoslovanske komunistične
                oblasti, njegova moč in prisotnost pa sta se v naslednjih desetletjih zgolj krepila
                in pridobivala pomen.</p>
         <p>Osmi kongres leta 1964 je potekal v znamenju prihajajočih gospodarskih reform in
                vodilni jugoslovanski komunisti so ob tem posebej poudarjali, da bodo reforme
                »namenjene odpravljanju vsega tistega, kar ovira hitrejše zboljšanje življenjskih
                razmer naših delovnih ljudi in hitrejši razvoj socialističnih družbenih odnosov v
                naši državi«.<note place="foot" xml:id="ftn66" n="64">
               <hi rend="italic">Osmi kongres ZKJ</hi>, 54.</note> Poleg tega
                so poudarjali, da so pretekle spremembe v gospodarski politiki, kljub določenim
                nihanjem, že omogočile porast osebne potrošnje, a ob primerjavi jugoslovanskega
                življenjskega standarda s tistim v zahodnih državah so prišli do zaključka, da se z
                doseženim še zdaleč ni mogoče zadovoljiti.<note place="foot" xml:id="ftn67" n="65"> Ibid., 49–51,
                            59.</note> Vendar lahko gospodarske reforme, ki stremijo k
                prilagajanju zakonitostim trga, za legitimnost komunističnih režimov predstavljajo
                tudi nevarnost. Strokovno in tehnično znanje, ki je potrebno za upravljanje tržnega
                gospodarstva, lahko namreč oslabi podobo intelektualne superiornosti marksizma in s
                tem hkrati spodkoplje ideološki vir legitimnosti komunistične oblasti.<note place="foot" xml:id="ftn68" n="66"> Alagappa, <hi rend="italic">Political
                                Legitimacy</hi>, 321.</note> Kardelj je zato na osmem
                kongresu tako »desno-revizionističnim« kot »levičarsko-anarhističnim« elementom v
                partiji in družbi nedvoumno pojasnil, zakaj je prevlada komunistov bistvena tudi ob
                upoštevanju novih gospodarskih smernic: »Vsi vemo, da niso nujno potrebni komunisti,
                da bi se v danih okoliščinah določila optimalna tehnologija za proizvodnjo nekega
                proizvoda. Za to potrebujemo dobre strokovnjake. Da bi pa uvedli in razvijali take
                proizvodne odnose, v katerih bo vsak delovni človek hotel, iskal in znal uporabiti
                takšno, najnaprednejšo tehnologijo – ne pod pritiskom privatno-kapitalističnega
                lastnika ali državnega kontrolorja, marveč zaradi lastnih ekonomskih in
                moralnopolitičnih interesov in potreb – je potreben vztrajen boj najnaprednejših
                socialističnih sil, zlasti komunistov.«<note place="foot" xml:id="ftn69" n="67">
               <hi rend="italic">Osmi kongres ZKJ</hi>, 69. </note>
         </p>
         <p>Komunistična oblast naj bi torej v skladu z ideologijo zagotovila enakomerno
                porazdelitev potrošnih in drugih dobrin, s tem pa zmanjšala tudi neenakost na
                razredni, etnični in regionalni ravni. Bolj ko je družba enakopravna in homogena,
                večja je možnost elit, da dosežejo legitimnost svoje oblasti, zato ne preseneča, da
                so jugoslovanski komunisti vseskozi poudarjali potrebo po razvoju slabše razvitih
                območij Jugoslavije. Učinkovit režim lahko svojo legitimnost dolgoročno namreč
                ohrani, le če je distribucija presežkov enakomerno porazdeljena.<note place="foot" xml:id="ftn70" n="68"> Alagappa, <hi rend="italic">Political
                                Legitimacy</hi>, 42, 315.</note>
         </p>
         <p>Na devetem kongresu, ki je leta 1969 odseval vrhunec jugoslovanskega liberalizma, so
                se vprašanja gospodarske in varnostne učinkovitosti režima prerinila povsem v
                ospredje. Celo zunanja politika, s katero je Tito navadno začenjal svoje govore, je
                bila tedaj prvič in zadnjič potisnjena na konec njegovega kongresnega referata.
                Jugoslovanski vrh je poudaril, da se je Jugoslavija s pomočjo reform uspešno
                vključila na svetovni trg in s sprejemanjem mednarodnih proizvodnih standardov
                postala globalni igralec. Počasnejšo gospodarsko rast, ki je zaznamovala šestdeseta,
                je pojasnjeval s temeljito spremembo v strukturi gospodarstva, hkrati pa je
                podčrtal, da reform niso izvajali na račun življenjskega standarda, ki je od
                prejšnjega kongresa vseskozi rasel.<note place="foot" xml:id="ftn71" n="69">
               <hi rend="italic">Deveti kongres ZKJ</hi>, 8, 9, 50.</note>
                Tito je podjetja spodbudil, naj iščejo rešitve v skladu z zahtevami tržišča, in
                poudaril, naj gospodarske organizacije s svojim osamosvajanjem prevzemajo glavno
                vlogo za uspešno gospodarjenje.<note place="foot" xml:id="ftn72" n="70"> Ibid., 10,
                    17.</note>
         </p>
         <p>Po zatrtju praške pomladi leta 1968 je vidno vlogo pri legitimaciji jugoslovanske
                komunistične oblasti zavzel tudi drugi element učinkovitosti režima – varnost. Po
                češkoslovaških dogodkih so jugoslovanski voditelji v strahu pred intervencijo
                Sovjetske zveze začeli uvajati sistem splošne ljudske obrambe in ga na devetem
                kongresu leta 1969 prikazali kot izraz ljudske suverenosti državljanov, da obranijo
                svoje revolucionarne pridobitve in nacionalne interese. Varnostni element je viden
                položaj ohranil tudi na prihodnjih partijskih kongresih, na katerih novega
                obrambnega sistema niso predstavljali le kot sredstva za odvračanje napadov
                sovražnikov, temveč zlasti kot orodje za ohranitev miru.<note place="foot" xml:id="ftn73" n="71"> Ibid., 48, 49. <hi rend="italic">Deseti kongres
                                ZKJ</hi>, 54. <hi rend="italic">Referat predsednika Tita</hi>,
                            52.</note>
         </p>
         <p>Porast ideoloških tem, ki jih je prinesel deseti kongres leta 1974, ni zmanjšal
                legitimacijskega pomena argumentov o učinkovitosti režima. Nasprotno, poudarjanje
                gospodarskih uspehov in napredka v življenjski ravni prebivalstva je postalo še
                nekoliko bolj izrazito kot na preteklih kongresih.<note place="foot" xml:id="ftn74" n="72">
               <hi rend="italic">Deseti kongres ZKJ</hi>, 15, 26, 28, 29, 31,
                        33.</note> Tito je poudaril, da se je v preteklih letih osebna
                poraba kljub gospodarskim nihanjem nenehno dvigala, in naglasil, da se je zaradi
                boljših delovnih in življenjskih razmer podaljšala življenjska doba prebivalstva.<note place="foot" xml:id="ftn75" n="73"> Ibid., 28. </note> Ob tem ni pozabil
                omeniti, da je takšen razvoj omogočila socialistična revolucija, edinstvenost
                jugoslovanske poti pa je podčrtal z besedami, da upravljanje delavcev s
                proizvajalnimi sredstvi omogoča »večjo učinkovitost sistema samoupravljanja v
                primerjavi s katerimkoli drugim sistemom«.<note place="foot" xml:id="ftn76" n="74"> Ibid., 33, 40,
                            41.</note> A če je Tito na devetem kongresu jugoslovanska
                podjetja spodbujal k samostojnejšemu gospodarjenju, je na desetem zagovarjal planske
                posege države v gospodarsko življenje, z nižjo gospodarsko rastjo preteklih let pa
                je utemeljeval vnovične spremembe v gospodarski politiki, ki se je usmerila v
                proizvodnjo živil in surovin ter razvoj energetike in prometa.<note place="foot" xml:id="ftn77" n="75"> Ibid., 30, 45. Jože Prinčič in Neven Borak, <hi rend="italic">Iz reforme v reformo: Slovensko gospodarstvo
                                1970</hi>–<hi rend="italic">1991</hi> (Ljubljana: Fakulteta za
                            družbene vede, 2006), 296.</note> Na koncu je poudaril, da je
                namen vseh gospodarskih prizadevanj kljub preobratom še vedno isti – izboljšanje
                življenjskih razmer ljudi po vsej državi.<note place="foot" xml:id="ftn78" n="76">
               <hi rend="italic">Deseti kongres ZKJ</hi>, 31, 32.</note>
         </p>
         <p>Na enajstem kongresu je jugoslovanski komunistični vrh učinkovitost režima umeščal
                zlasti v kontekst tedanje svetovne gospodarske krize. Tito je poudaril, da je
                Jugoslavija zmanjšala razvojno razdaljo, ki jo je ločevala od zahodnih držav,
                naglasil je majhno stopnjo brezposelnosti, večjo kupno moč prebivalstva in boljšo
                založenost jugoslovanskega tržišča.<note place="foot" xml:id="ftn79" n="77">
               <hi rend="italic">Referat predsednika Tita</hi>, 7, 8,
                    30.</note> Opozoril je tudi na težave z naraščajočo inflacijo, a ob tem
                poudaril, da je jugoslovanskim oblastem kljub številnim pritiskom po zaslugi
                samoupravnih sil in premišljenih ukrepov gospodarske politike uspelo zadržati cene v
                določenih mejah.<note place="foot" xml:id="ftn80" n="78"> Ibid., 37–39.</note> Tako je Tito
                na svojem zadnjem kongresu skušal pomirjujoče nagovoriti partijsko članstvo in širšo
                javnost, vzbuditi zaupanje v učinkovitost, premišljenost in usposobljenost vladajoče
                garniture, ki naj bi kljub vedno težji gospodarski situaciji venomer ohranjala skrb
                za skupno dobro. </p></div>
          <div><ab type="milestone" style="text-align:center">* * *</ab>
         <p>Jugoslovanski komunisti so med letoma 1958 in 1978 legitimnost svoje oblasti v okviru
                kongresnega diskurza vseskozi črpali iz vseh treh obravnavanih virov – ideologije,
                ljudske suverenosti in učinkovitosti režima, a njihova vloga se je skozi desetletja
                spreminjala. Samoupravni socializem, ki se je dokončno uveljavil s tretjim programom
                ZKJ, sprejetim na sedmem kongresu leta 1958, je skozi vse obdobje predstavljal
                osrednji legitimacijski vir komunistične oblasti. Ostali ideološki elementi –
                prisotnost paternalističnega in »mobilizacijskega« diskurza, poudarjanje
                znanstvenosti marksizma, naglaševanje zgodovinske nuje revolucionarnega razvoja – so
                v šestdesetih letih na osmem in devetem kongresu oslabeli. Okrepili sta se
                poudarjanje demokratizacije družbe v okviru samoupravljanja in spodbujanje
                posameznika k večji iniciativnosti in odgovornosti. Z gospodarskimi reformami se je
                začel naglaševati tudi pomen učinkovitosti režima z rastočim življenjskim standardom
                na čelu. Jugoslovanski komunisti so bili torej v svojih legitimacijskih
                prizadevanjih gibki in pragmatični. Svoj ideološki vir oblasti so spretno podrejali
                potrebi po tem, da ohranijo in upravičijo svojo oblast. Ob tem so se vešče
                prilagajali številnim notranje- in zunanjepolitičnim dejavnikom in hkrati vseskozi
                skrbeli, da je postopna liberalizacija življenja vendarle potekala v okvirih, ki jih
                je začrtala partija.</p>
         <p>A v jugoslovansko družbo so z liberalizacijo in odpiranjem svetu vstopale številne
                konkurenčne norme in vrednote – med drugim zahodno razumevanje demokratičnosti in
                potrošniške blaginje – ter kot take predstavljale izziv marksizmu kot
                legitimacijskemu viru jugoslovanskih komunistov. Da bi obdržali monopol nad
                oblastjo, so Tito in tovariši po obračunu z liberalizmom okrepili ideološko
                legitimacijo režima. V sedemdesetih se je na partijskih kongresih povečalo
                poudarjanje samoupravnih rešitev na podlagi izvirnega marksističnega izročila in
                načela ljudske suverenosti v okviru delegatskega sistema. Na desetem in enajstem
                kongresu je izjemno pomembno vlogo obdržala legitimacija na osnovi učinkovitosti
                režima, katere vloga se je v primerjavi s prejšnjim desetletjem celo nekoliko
                okrepila. To se je izkazalo za izjemno problematično, saj se je gospodarska
                situacija v Jugoslaviji konec sedemdesetih let nezadržno slabšala. Gospodarski
                neuspehi, ki so sledili, so pod vprašaj postavili legitimnost socialističnih ciljev,
                moralno in intelektualno premoč partije, s tem pa tudi njen monopol nad oblastjo.
                Neučinkovitost režima je v sledečem desetletju delovala kot katalizator, ki je
                poudaril šibkost ideološkega vira oblasti, katerega so vedno bolj nadomeščali prej
                pritajeni nacionalizmi in konkurenčne vrednote zahodnih demokracij. Posamezni
                jugoslovanski narodi so tako sčasoma ponotranjili idejo o drugačnem modelu legitimne
                družbenopolitične ureditve in jo nazadnje tudi uresničili.</p></div>
      </body>
       <back>
           <div type="bibliography">
               <head>
                   Viri in
                   literatura</head>
           
               <listBibl>
                   <head>Literatura</head>
                   <bibl>
                       <anchor xml:id="CTVL00195ba48ce3a1645c89708728dd4cdb625"/>Alagappa, Muthiah, ur.
                       <hi rend="italic">Political Legitimacy in Southeast
                           Asia: The Quest for Moral Authority</hi>.
                       Stanford University: Stanford University Press, 1996.</bibl>
                   <bibl>
                       <anchor xml:id="CTVL0017eb33628592c4e99a30382df63adbaf7"/>Beetham, David. »Max Weber and the Legitimacy of
                       the Modern State.«
                       <hi rend="italic">Analyse &amp; Kritik</hi>, 13 (1991): 34–45.
                       <ref target="https://doi.org/10.1515/auk-1991-0102">https://doi.org/10.1515/auk-1991-0102</ref>.</bibl>
                   <bibl>
                       <anchor xml:id="CTVL001e9b0771d845547aa8d7c9c4a0f00333d"/>Beetham, David.
                       <hi rend="italic">The Legitimation of Power</hi>. Atlantic Highlands, NJ: Humanities Press
                       International, 1991.</bibl>
                   <bibl>
                       <anchor xml:id="CTVL001a0e381168c3043e5a5eb5138ee29effd"/>Bernik, Ivan. »(Ne)legitimnost oblasti v
                       socialističnih družbah: Kaj bi Max Weber resnično rekel?.«
                       <hi rend="italic">Družboslovne razprave</hi>, 7/9 (1990): 56–67.</bibl>
                   <bibl>
                       <anchor xml:id="CTVL0017e49b67d1921439480d53b0554baba90"/>Čepič, Zdenko. »"Federalizacija" federacije
                       1967–1971.« V:
                       <hi rend="italic">Slovenska novejša
                           zgodovina</hi>: <hi rend="italic">Od programa Zedinjena Slovenija do
                               mednarodnega priznanja Republike Slovenije: 1848–1992</hi>, ur. Zdenko Čepič et al., 1052–54. Ljubljana:
                       Mladinska knjiga, 2005.</bibl>
                   <bibl>
                       <anchor xml:id="CTVL001760e749a35d94dda8aa801a6d724cb15"/>Čepič, Zdenko. »Oživljanje politične
                       revolucionarnosti.« V:
                       <hi rend="italic">Slovenska novejša
                           zgodovina</hi>: <hi rend="italic">Od programa Zedinjena Slovenija do
                               mednarodnega priznanja Republike Slovenije: 1848–1992</hi>, ur. Zdenko Čepič et al., 1117–25. Ljubljana:
                       Mladinska knjiga, 2005.</bibl>
                   <bibl>
                       <anchor xml:id="CTVL0018d5efa5612034e13811624fd84d4160c"/>Denitch, Denis.
                       <hi rend="italic">The Legitimation of a
                           Revolution</hi>. London: Yale University
                       Press, 1976.</bibl>
                   <bibl>
                       <anchor xml:id="CTVL001d0f63ef9b52d465797d35707ef0fb067"/>Gainsborough, Martin. »From Patronage to
                       "Outcomes": Vietnam's Communist Party Congresses Reconsidered.«
                       <hi rend="italic">Journal of Vietnamese
                           Studies</hi>, 2/1 (2007): 3–26.
                       <ref target="https://doi.org/10.1525/vs.2007.2.1.3">https://doi.org/10.1525/vs.2007.2.1.3</ref>.</bibl>
                   <bibl>
                       <anchor xml:id="CTVL0010166c693336f4d878d52a735f33b54e0"/>Gašparič, Jure. »Slovensko dojemanje druge
                       Jugoslavije.« V:
                       <hi rend="italic">Slovenija v Jugoslaviji</hi>, ur. Zdenko Čepič, 87–104. Ljubljana: Inštitut
                       za novejšo zgodovino, 2015.</bibl>
                   <bibl>
                       <anchor xml:id="CTVL00126cf45b553a94cf893c173a0e88feac3"/>Jakovina, Tvrtko.
                       <hi rend="italic">Treća strana hladnog rata</hi>. Zaprešić: Fraktura, 2011.</bibl>
                   <bibl>
                       <anchor xml:id="CTVL001ec7e8b67d9d0404aba888c9d6cf1c121"/>Lilly, Carol S. »Introduction. Regime
                       Consolidation and Strategies of legitimation.« V:
                       <hi rend="italic">State-society Relations in
                           Yugoslavia, 1945–1992</hi>, ur. Melissa K.
                       Bokovoy, Jill A. Irvine in Carol S. Lilly, 27–34. Basingstoke:
                       Macmillan, 1997.</bibl>
                   <bibl>
                       <anchor xml:id="CTVL0014a0965aec1e445bdb6ca15728b85a351"/>Lilly, Carol S.
                       <hi rend="italic">Power and Persuasion: Ideology and
                           rhetoric in communist Yugoslavia, 1944–1953</hi>. Boulder, Colo.: Westview Press,
                       2001.</bibl>
                   <bibl>
                       <anchor xml:id="CTVL0015ea320c2d7df4dd2997266ed58c5c874"/>Niebuhr, Robert Edward.
                       <hi rend="italic">The Search for a Cold War
                           Legitimacy: Foreign Policy and Tito’s Yugoslavia</hi>. Boston: BRILL, 2018.</bibl>
                   <bibl>
                       <anchor xml:id="CTVL00160e793f8d8da4f3fa94171fcf2be0b19"/>Prinčič, Jože. »Nova gospodarska politika in
                       druga petletka 1956–1960.« V:
                       <hi rend="italic">Slovenska novejša
                           zgodovina</hi>: <hi rend="italic">Od programa Zedinjena Slovenija do
                               mednarodnega priznanja Republike Slovenije: 1848–1992</hi>, ur. Zdenko Čepič et al., 1000–02. Ljubljana:
                       Mladinska knjiga, 2005.</bibl>
                   <bibl>
                       <anchor xml:id="CTVL001c74cec97f42845c58a44de9900563272"/>Prinčič, Jože in Neven Borak.
                       <hi rend="italic">Iz reforme v reformo: Slovensko
                           gospodarstvo 1970–1991</hi>. Ljubljana:
                       Fakulteta za družbene vede, 2006.</bibl>
                   <bibl>
                       <anchor xml:id="CTVL0019067d16ecec5499cb7e12778dafd2c72"/>Ramet, Sabrina P.
                       <hi rend="italic">The three Yugoslavias:
                           State-building and legitimation, 1918–2005</hi>. Bloomington: Indiana University Press,
                       2006.</bibl>
                   <bibl>
                       <anchor xml:id="CTVL0012e479db52afa4471b3c518a555b0215c"/>Rendla, Marta.
                       <hi rend="italic">»Kam ploveš standard?«: življenjska
                           raven in socializem</hi>. Ljubljana: Inštitut
                       za novejšo zgodovino, 2018.</bibl>
                   <bibl>
                       <anchor xml:id="CTVL0016e2f023733514ea8b6f92504a9373798"/>Režek, Mateja. »Na pragu reform.« V:
                       <hi rend="italic">Slovenska novejša
                           zgodovina</hi>: <hi rend="italic">Od programa Zedinjena Slovenija do
                               mednarodnega priznanja Republike Slovenije: 1848–1992</hi>, ur. Zdenko Čepič et al., 998–1000. Ljubljana:
                       Mladinska knjiga, 2005.</bibl>
                   <bibl>
                       <anchor xml:id="CTVL001cfc704f342f7415db905ba42d0692e82"/>Režek, Mateja. »Program ZKJ.« V:
                       <hi rend="italic">Slovenska novejša
                           zgodovina</hi>: <hi rend="italic">Od programa Zedinjena Slovenija do
                               mednarodnega priznanja Republike Slovenije: 1848–1992</hi>, ur. Zdenko Čepič et al., 990–93. Ljubljana:
                       Mladinska knjiga, 2005.</bibl>
                   <bibl>
                       <anchor xml:id="CTVL0016b23145b74ff4b29b9919e031f3b405b"/>Režek, Mateja. »Spopad dveh usmeritev.« V:
                       <hi rend="italic">Slovenska novejša
                           zgodovina</hi>: <hi rend="italic">Od programa Zedinjena Slovenija do
                               mednarodnega priznanja Republike Slovenije: 1848–1992</hi>, ur. Zdenko Čepič et al., 993–98. Ljubljana:
                       Mladinska knjiga, 2005.</bibl>
                   <bibl>
                       <anchor xml:id="CTVL0018385a982ae5d4fa293077c65995912de"/>Stanić, Gojko. »Vprašanja zgodovinske
                       periodizacije z vidika družbene vloge Zveze komunistov Jugoslavije v
                       razdobju 1945–1976.«
                       <hi rend="italic">Zgodovinski časopis</hi>, 31 (1977): 199–208.</bibl>
                   <bibl>
                       <anchor xml:id="CTVL001d37128d25eef44dca343dfbb7b6a2046"/>White, Stephen. »Economic Performance and
                       Communist Legitimacy.«
                       <hi rend="italic">World Politics</hi>, 38/3 (1986): 462–82.</bibl>
                   <bibl>
                       <anchor xml:id="CTVL001c0119c4c803547d8a7e8e29d0b403abf"/>Zaremba, Marcin.
                       <hi rend="italic">Komunizm, legitymizacja,
                           nacjonalizm: Nacjonalistyczna legitymizacja władzy komunistycznej w
                           Polsce</hi>. Warszawa: Wydawn. Trio,
                       2001.</bibl>
               </listBibl>
               <listBibl>
                   <head>Objavljeni viri</head>
                   <bibl>
                       <anchor xml:id="CTVL00134a5876cf9544a96844435eef37cc3ec"/>
                       <anchor xml:id="CTVL0013ada28b1f7fe4c66b7879cef0539a5cb"/>
                       <hi rend="italic">Deseti kongres Zveze komunistov Jugoslavije:
                           dokumenti</hi>. Ljubljana: Komunist,
                       1974.</bibl>
                   <bibl>
                       <anchor xml:id="CTVL0019ba9d1b570284209ac40ce15f4092c17"/>
                       <hi rend="italic">Deveti kongres Zveze komunistov
                           Jugoslavije</hi>. Ljubljana: Komunist,
                       1969.</bibl>
                   <bibl>
                       <hi rend="italic">Enajsti kongres Zveze komunistov
                           Jugoslavije:
                           dokumenti.</hi> Ljubljana: Komunist, 1979.</bibl>
                   <bibl>
                       <hi rend="italic">Osmi kongres Zveze komunistov
                           Jugoslavije</hi>. Ljubljana: Komunist,
                       1964.</bibl>
                   <bibl>
                       <anchor xml:id="CTVL001a4abb1ca5f724d2dac7d019434e3c365"/>
                       <hi rend="italic">Referat predsednika Tita;
                           resoluciji; statut ZKJ</hi>. Ljubljana:
                       Komunist, 1978.</bibl>
                   <bibl>
                       <hi rend="italic">Sedmi kongres Zveze komunistov
                           Jugoslavije</hi>. Ljubljana: Cankarjeva
                       založba, 1958.</bibl>
               </listBibl>
           </div>
           <div type="summary" xml:lang="en">
               <docAuthor>Maja Lukanc</docAuthor>
               <head>PARTY CONGRESSES AS A
                   LEGITIMISING TOOL OF COMMUNIST POWER IN YUGOSLAVIA (1958–1978)</head>
               <head>SUMMARY</head>
               <p>The article examines the legitimising role of the five
                   congresses of the League of Communists of Yugoslavia between 1958 and 1978.
                   It is based on the assumption that the Party congresses revealed more about
                   how the communist elites legitimised their power than about the orientations
                   of the Yugoslav politics. Hence, it offers a fresh approach to the study of
                   the significance of communist congresses. Legitimacy is an integral part of
                   any balance of power, as it justifies the authority that the minority exerts
                   over the majority. In one-party regimes such as Yugoslav socialism,
                   legitimisation of authority is even more important, as all power is
                   concentrated in the hands of a single political option. To understand the
                   legitimation of political power, the article draws on the work of David
                   Beetham and Muthiah Alagappa, who claim that legitimate authority can be
                   based on various sources. The article focuses on the three most prominent
                   sources of legitimacy in the period under consideration: ideology, popular
                   sovereignty, and performance. By analysing the congressional papers of the
                   leading Yugoslav communists, the article examines the role that these
                   sources played in justifying the communist authority. By observing the
                   changing importance of the sources of legitimacy, the article provides
                   additional insights into the nature of the Yugoslav communist authority
                   while contributing to a better understanding of the dynamics of the
                   state-society relations in socialist Yugoslavia.
               </p>
               <p>The communist system derived most of its authority from two sources. Firstly, it relied on the people, who were defined as the working class. Such a definition was justified by the second source of authority, the doctrine of Marxism-Leninism. Party congresses offered the Yugoslav communist leaders a convenient opportunity to justify their power and communicate their ideological goals to the general public and, more importantly, to the social groups crucial to the given power relation: the working class and the Communist Party members as its vanguard. In the congressional rhetoric between 1958 and 1978, socialist self-management prevailed as the central source of legitimacy. For the Yugoslav communists, it represented an element of authenticity and continuity of the Yugoslav revolution, which is why self-management became a key component of the Yugoslav socialist identity. For the Yugoslav communists, to abandon such a crucial source of legitimate power would mean to abandon power itself. Socialist self-management also provided the Yugoslav leaders with a context for emphasising the second source of their legitimacy: popular sovereignty. At the Party congresses, the Yugoslav elites would consistently ensure that the country was governed in accordance with the collective will of the working class and, most importantly, that self-management allowed power to be handed back to the people. Other ideological elements were also present in the congressional rhetoric of the late 1950s, such as emphasising the scientific nature of Marxism-Leninism, the historical necessity of the revolution, and the paternalistic attitude of the authorities towards the population. In the 1960s, however, these elements diminished as the emphasis on the democratisation of society within self-management intensified. To some extent, they reappeared in the 1970s, after the showdown with Yugoslav liberalism, when underlining self-management solutions based on the original Marxist-Leninist tradition came to the forefront again. </p>
               <p>With the economic reforms of the 1960s, the economic
                   efficiency of the Yugoslav regime emerged as a significant source of
                   legitimacy. The increased attention to the living standard of the Yugoslav
                   population was partly the result of pressure from below. The Yugoslav
                   communist leadership thus demonstrated its ability to adapt to various
                   domestic and foreign factors, skilfully subordinating its ideological source
                   of legitimacy to the quest to stay in power. However, the growing living
                   standard also provided a necessary confirmation of the validity of the
                   organising principles of socialist self-management and the historical scheme
                   that formed the core of Marxism-Leninism. Thus, the importance of economic
                   efficiency continued to increase throughout the 1970s, which proved
                   problematic as the economic situation steadily deteriorated toward the end
                   of the decade. The continuous economic failures challenged the legitimacy of
                   socialist goals, the moral and intellectual superiority of the Party, and
                   thus its power monopoly. By the 1980s, the regime’s ineffectiveness
                   highlighted the weakness of the communist ideological source of legitimacy,
                   which became increasingly replaced by previously latent nationalisms and
                   competitive values of Western democracies. All of this gradually encouraged
                   the Yugoslav nations to internalise and eventually realise the idea of a
                   different model of legitimate power.</p>
           </div>
       </back>
   </text>
</TEI>
