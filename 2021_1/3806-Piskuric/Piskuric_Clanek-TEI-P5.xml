<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
             <title>Na »začasnem« delu v Nemčiji: </title>
             <title>odnos Jugoslavije
                 do ekonomskih izseljencev</title>
             <author>
                 <name>
                     <forename>Jelka</forename>
                     <surname>Piškurić</surname>
                     <roleName>Dr.</roleName>
                     <roleName>znanstvena sodelavka</roleName>
                     <affiliation>Študijski center za
                         narodno spravo</affiliation>
                     <address>
                         <addrLine>Tivolska 42</addrLine>
                         <addrLine>SI-1000 Ljubljana</addrLine>
                     </address>
                     <email>jelka.piskuric@scnr.si</email>
                 </name>
             </author>
         </titleStmt>
          <editionStmt>
              <edition>
                  <date>2021-01-18</date>
              </edition>
          </editionStmt>
          <publicationStmt>
              <publisher>
                  <orgName xml:lang="sl">Inštitut za novejšo zgodovino</orgName>
                  <orgName xml:lang="en">Institute of Contemporary History</orgName>
                  <address>
                      <addrLine>Privoz 11</addrLine>
                      <addrLine>SI-1000 Ljubljana</addrLine>
                  </address>
              </publisher>
              <pubPlace>http://ojs.inz.si/pnz/article/view/3806</pubPlace>
              <date>2021</date>
              <availability status="free">
                  <licence>http://creativecommons.org/licenses/by-nc-nd/4.0/</licence>
              </availability>
          </publicationStmt>
          <seriesStmt>
              <title xml:lang="sl">Prispevki za novejšo zgodovino</title>
              <title xml:lang="en">Contributions to Contemporary History</title>
              <biblScope unit="volume">61</biblScope>
              <biblScope unit="issue">1</biblScope>
              <idno type="ISSN">2463-7807</idno>
          </seriesStmt>
          <sourceDesc>
              <p>No source, born digital.</p>
          </sourceDesc>
      </fileDesc>
       <encodingDesc>
           <projectDesc xml:lang="en">
               <p>Contributions to Contemporary History is one of the central Slovenian scientific
                   historiographic journals, dedicated to publishing articles from the field of
                   contemporary history (the 19th and 20th century).</p>
               <p>The journal is published three times per year in Slovenian and in the following
                   foreign languages: English, German, Serbian, Croatian, Bosnian, Italian, Slovak
                   and Czech. The articles are all published with abstracts in English and
                   Slovenian as well as summaries in English.</p>
           </projectDesc>
           <projectDesc xml:lang="sl">
               <p>Prispevki za novejšo zgodovino je ena osrednjih slovenskih znanstvenih
                   zgodovinopisnih revij, ki objavlja teme s področja novejše zgodovine (19. in 20.
                   stoletje).</p>
               <p>Revija izide trikrat letno v slovenskem jeziku in v naslednjih tujih jezikih:
                   angleščina, nemščina, srbščina, hrvaščina, bosanščina, italijanščina, slovaščina
                   in češčina. Članki izhajajo z izvlečki v angleščini in slovenščini ter povzetki
                   v angleščini.</p>
           </projectDesc>
       </encodingDesc>
       <profileDesc>
           <langUsage>
               <language ident="sl"/>
               <language ident="en"/>
           </langUsage>
           <textClass>
               <keywords xml:lang="en">
                   <term>socialism</term>
                   <term>economic migrants</term>
                   <term>Yugoslavia</term>
                   <term>Slovenia</term>
                   <term>Federal Republic of Germany</term>
               </keywords>
               <keywords xml:lang="sl">
                   <term>socializem</term>
                   <term>ekonomski izseljenci</term>
                   <term>Jugoslavija</term>
                   <term>Slovenija</term>
                   <term>Zvezna republika Nemčija</term>
               </keywords>
           </textClass>
       </profileDesc>
       <revisionDesc>
           <listChange>
               <change>
                   <date>2021-05-25</date>
                   <name>Neja Blaj Hribar</name>
                   <desc>Pretvorba iz DOCX v TEI, dodatno kodiranje</desc>
               </change>
           </listChange>
       </revisionDesc>
   </teiHeader>
   <text>
       <front>
           <docAuthor>Jelka Piškurić<note place="foot" xml:id="ftn1" n="*">
               <hi rend="bold">Dr., znanstvena sodelavka, Študijski center za
                   narodno spravo, Tivolska 42, SI-1000 Ljubljana;
                   jelka.piskuric@scnr.si</hi>
           </note></docAuthor>
           <docImprint>
               <idno type="cobissType">Cobiss tip: 1.01</idno>
               <idno type="DOI">doi: https://doi.org/10.51663/pnz.61.1.06</idno>
           </docImprint>
           <div type="abstract">
               <head>IZVLEČEK</head>
               <p>
                   <hi rend="italic">Prispevek oriše odnos Jugoslavije do
                       ekonomskih izseljencev v obdobju socializma in njegove spremembe skozi
                       desetletja. Ekonomsko izseljevanje se je vztrajno povečevalo od sredine
                       petdesetih let 20. stoletja in vrhunec doseglo v začetku sedemdesetih let,
                       Zvezna republika Nemčija pa je bila za izseljence najbolj priljubljena
                       destinacija. Po eni strani je bilo ekonomsko izseljevanje znak odpiranja
                       socialistične Jugoslavije, po drugi pa je kazalo na strukturne pomanjkljivosti
                       njenega gospodarstva. Odnos Jugoslavije do ekonomskih izseljencev je bil
                       drugačen kot do drugih kategorij izseljencev. Čeprav jih ni imela za sovražne
                       socialistični ureditvi, jih je budno spremljala, saj je videla možnost, da
                       zapadejo pod vpliv politične emigracije ali v tujini spremenijo politični nazor.
                       Začetno odklonilno mnenje do ekonomskega izseljevanja se je v šestdesetih letih
                       z naraščanjem števila izseljencev spremenilo. Država je začela poudarjati skrb
                       za delavce v tujini, hkrati pa je želela čim bolj nadzorovati migracijske
                       tokove, a se je pri tem soočala z organizacijskimi težavami. Ekonomske selitve
                       je vedno imela le za začasne, čeprav se mnogi niso vračali.</hi>
               </p>
               <p>
                   <hi rend="italic">Ključne besede: socializem, ekonomski
                       izseljenci, Jugoslavija, Slovenija, Zvezna republika Nemčija</hi>
               </p>
           </div>
           <div type="abstract" xml:lang="en">
               <head>ABSTRACT</head>
               <head>“TEMPORARY” WORK IN
                   GERMANY:</head>
               
               <head>YUGOSLAVIA’S ATTITUDE TOWARDS
                   ECONOMIC MIGRANTS</head>
               <p>
                   <hi rend="italic">The following contribution outlines
                       Yugoslavia’s attitude towards economic migrants during socialism and its changes
                       over the years. As of the mid-1950s, economic migrations started increasing
                       persistently, only to culminate at the beginning of the 1970s. The Federal
                       Republic of Germany was the most popular destination for these emigrants. On the
                       one hand, economic migrations were a sign that the socialist Yugoslavia was
                       opening its borders, while on the other hand, they pointed at the structural
                       shortcomings of its economy. Yugoslavia’s attitude towards economic migrants was
                       different from the other categories of emigrants. Even though these people were
                       not seen as hostile to the socialist regime, the state monitored them carefully,
                       as it was concerned that they might come under the influence of the political
                       emigration or change their political views abroad. During the 1960s, as the
                       numbers of emigrants kept increasing, the initially unfavourable opinion about
                       economic migrations gradually changed. The state started underlining the welfare
                       of its workers abroad while it simultaneously wished to supervise the migration
                       flows. In this regard, however, it soon encountered organisational difficulties.
                       Yugoslavia always thought of the economic migrations as merely temporary,
                       although many emigrants would never return.</hi>
               </p>
               <p>
                   <hi rend="italic">Keywords: socialism, economic migrants,
                       Yugoslavia, Slovenia, Federal Republic of Germany</hi>
               </p>
           </div>
       </front>
      <body>
            <div><head>Uvod</head>
         <p>V prispevku se bomo posvetili ekonomskim izseljencem,
                    zlasti tistim, ki so se odselili v Zvezno republiko Nemčijo, in si ogledali
                    odnos Jugoslavije do njih. Za povojne ekonomske izseljence se je v domovini
                    kmalu uveljavilo poimenovanje zdomci ali delavci na začasnem delu v tujini, saj
                    je bilo mišljeno, da se bodo po nekaj letih vrnili. V pogovornem jeziku se jih
                    je prijela tudi izpeljanka iz nemškega jezika, gastarbajterji ali gostujoči
                    delavci. V obeh državah se je o teh delavcih oblikovala javna podoba, ki pa se
                    je skozi čas vendarle spreminjala.
            </p>
         <p>Jugoslavija je do različnih kategorij izseljencev gojila
                    različne odnose, kar je bilo povezano z obdobjem njihove selitve, vzroki za
                    selitev in načinom prestopa meje. Različnost v obravnavi izseljencev se je
                    ohranjala skozi celo obdobje socializma. V dokumentih Službe državne varnosti iz
                    sedemdesetih let tako najdemo terminološko pojasnilo, da se za posamezne
                    kategorije rojakov, živeče v tujini, uporabljajo izrazi »'izseljenci',
                    'zamejci', 'zdomci' (le v SR Sloveniji) in 'emigranti'. /…/ Tako na primer
                    termin 'izseljenec' opredeljuje osebo, ki se je iz ekonomskih vzrokov trajno
                    naselila v tujini; 'zdomci' so iz ekonomskih vzrokov začasno bivajoča skupina
                    rojakov v tujini; 'zamejci' so skupina rojakov, ki jih je razvoj meddržavnih
                    odnosov ločil od matične dežele in so v sosednjih državah relativno avtohtone
                    nacionalne skupine; pod izrazom 'emigracija' pa pojmujemo 'politično
                    emigracijo', tedaj osebe, ki so zaradi politične neprilagodljivosti družbeni
                    stvarnosti pogojno in začasno zapustile domovino, da bi si iz tujine prizadevale
                    odpraviti vzroke svojega emigriranja.«
                <note place="foot" xml:id="ftn2" n="1"> SI AS 1931, t. e.
                        387, Pripombe na »Teze za dugoročni program aktivnosti službi bezbednosti i
                        drugih društvenih faktora u odnosu na neprijateljsku emigraciju«, 24. 3.
                        1972, 1.</note>
                Glede izraza sovražna emigracija, ki je bil prav tako v
                    uporabi, pa so menili, da naj bi bil pravzaprav nepotreben, saj naj bi že
                    definicija izraza emigracija določala, da je sovražna jugoslovanskemu družbenemu
                    redu.<note place="foot" xml:id="ftn3" n="2"> Ibidem.
                        Dejansko je v slovenskem jeziku termin emigracija politično obremenjen. Gl.
                        Saška Štumberger, »Slovenski selitveni tokovi v Nemčijo in spreminjanje
                        vloge slovenščine,« <hi rend="italic">Dve domovini</hi>, št. 22 (2005):
                        96.</note>
         </p></div>
           <div> <head>»Izseljenske pošiljke so naša zakladnica
                    deviz«</head>
         <p>Takoj po koncu druge svetovne vojne so bili migracijski
                    tokovi bolj ali manj zaustavljeni, saj je Jugoslavija zaprla meje. A to ljudem
                    ni preprečilo, da bi iskali boljše življenje izven domovine. Izseljevanje se je
                    okrepilo sredi petdesetih let, zlasti pa od šestdesetih let, ko so bili
                    odpravljeni restriktivni pogoji za prehod meje.
            </p>
         <p>Skrb za izseljensko problematiko se je v Jugoslaviji
                    pojavila še pred tem valom. Na sestanku izseljenskih matic februarja 1954 so
                    jugoslovanske izseljence delili v tri kategorije: (1) starejši ekonomski
                    izseljenci, ki so sprejeli tuje državljanstvo in nameravajo ostati v tujini; (2)
                    mlajši ekonomski izseljenci, ki še niso postali tuji državljani ali pa so poleg
                    novega zadržali tudi jugoslovansko državljanstvo, kar je oblast razumela, kot da
                    se še niso odrekli vrnitvi v domovino; ter (3) novi, povojni politični
                    izseljenci, ki čakajo ugodno priložnost, da se vrnejo v domovino. V memorandumu
                    so zapisali, da težišče jugoslovanske izseljenske politike ni vračanje
                    izseljencev, pač pa so njihove prihranke in pošiljke svojcem v domovini videli
                    kot zakladnico deviz, s katero bi lahko uravnali domačo trgovinsko bilanco.
                    Kljub temu so menili, da se je treba še vedno truditi, da bi izseljencem
                    omogočili ali olajšali povratek v domovino.
                <note place="foot" xml:id="ftn4" n="3"> RS AJ 837, a. e.
                        II-9-a, Memorandum o izseljeničkoj problematici, 20. 2. 1954, 2,
                    3.</note>
                »Navsezadnje bi bilo smešno misliti, da lahko propaganda
                    v smeri popularizacije naše države med izseljenci uspe, dokler se odvračajo od
                    vrnitve – posredno ali neposredno – ali ko bi se oni odrekli upanju, da bi vsaj
                    še enkrat videli 'stare kraje' (oziroma da bi njihovi otroci vsaj spoznali
                    zibelko svojih očetov). In to bi se res zgodilo, če bi v našem delovanju
                    začutili, da se mi sami odpovedujemo njihovi vrnitvi v domovino.«<note place="foot" xml:id="ftn5" n="4"> Ibid.,
                    4.</note> Zavedali so se, da je uspeh propagande med izseljenci odvisen od razmer v državi, ne samo političnih, ampak tudi gospodarskih, ter od odnosa oblasti in cele družbe do izseljencev.<note place="foot" xml:id="ftn6" n="5"> Ibid.,
                    3.</note> »Dovolj je le, da izseljenec pretvori našo povprečno dinarsko plačo v dolarje po dnevnem tečaju in da ga le primerjava z njegovimi ameriškimi dohodki odvrne od vrnitve v domovino.«<note place="foot" xml:id="ftn7" n="6"> Ibid.,
                    5.</note> Seveda so se pri tem bali tudi delovanja politične emigracije. Ocenjevali so, da je več kot 80 odstotkov izseljenskega tiska nenaklonjenega povojni Jugoslaviji.<note place="foot" xml:id="ftn8" n="7"> RS AJ 837, a. e.
                        II-9-a, Pregled izseljeničke štampe, 1, 2.</note>
                »Zato bi bil vreden našega truda sam poskus, da si
                    povrnemo naklonjenost vsaj ekonomskih emigrantov – ali le tistih, ki še vedno
                    hrepenijo po vrnitvi ali ki vsaj še niso popolnoma pozabili svoje stare
                    domovine. Tako bi bilo uspešneje zatrto (če ne povsem ohromljeno) uničujoče delo
                    izseljenih ustašev in četnikov.«<note place="foot" xml:id="ftn9" n="8"> RS AJ 837, a. e. II-9-a, Memorandum o izseljeničkoj
                        problematici, 20. 2. 1954, 13.</note>
         </p>
         <p>Tudi naslednje leto so menili, da je interes Jugoslavije
                    do ekonomskih izseljencev dvojen. Uporabljala jih je kot možnost za politično
                    delovanje v tujini v korist Jugoslavije in populariziranje njene ureditve. Še
                    vedno pa jih je videla tudi kot znaten izvor priliva deviz v državo.<note place="foot" xml:id="ftn10" n="9"> RS AJ 837, a. e.
                        II-9-a, Naši izseljenici,
                    3.</note> »To je tudi danes, čeprav v nekaj manjšem obsegu, vendar je dovolj pomemben, da se mu posveti potrebna pozornost.«<note place="foot" xml:id="ftn11" n="10"> Ibid.</note>
         </p>
         <p>Po koncu druge svetovne vojne so se z izseljensko
                    problematiko ukvarjali različni organi, pristojnosti so se selile z ministrstva
                    na ministrstvo in na Zvezni izvršni svet. Poleg zveznega organa so delovale tudi
                    službe po republikah.<note place="foot" xml:id="ftn12" n="11"> RS AJ 837, a. e. II-9-a, Informacija o izseljeničkim
                        pitanjima, 11. 12. 1959, 1, 2; RS AJ 837, a. e. II-9-a, O radu komisije za
                        pitanje izseljenika, 30. 3, 1954,
                    1–3.</note> V njihovo pristojnost je sodilo tudi delovanje izseljenskih matic, ki so bile ustanovljene v začetku petdesetih let. Med njihove naloge so sodili vzdrževanje povezav z izseljenci, izdajanje glasil, organiziranje obiskov domovine, izdelava kratkih filmov o Jugoslaviji in kulturno gostovanje v tujini. Že leta 1954 so poudarjali, da je največje uspehe, predvsem pri organiziranju skupinskih obiskov, dosegala Slovenska izseljenska matica.<note place="foot" xml:id="ftn13" n="12"> RS AJ 837, a. e.
                        II-9-a, O radu komisije za pitanje izseljenika, 30. 3, 1954,
                    1–3.</note> Izseljenske matice so pri stikih z izseljenci na kulturnem in družabnem področju seveda delovale v imenu države, predvsem z vidika utrjevanja socialistične zavesti in pripadnosti Jugoslaviji.<note place="foot" xml:id="ftn14" n="13"> Marjan Drnovšek,
                        ur., »Odnos Slovencev do izseljencev, nekoč in danes: Okrogla miza,
                        Ljubljana, 4. junij 2002,« <hi rend="italic">Dve domovini</hi>, št. 16
                        (2002): 120.</note>
                S problematiko izseljencev pa so se ukvarjali še Zveza
                    komunistov, Socialistična zveza delovnega ljudstva in drugi organi.<note place="foot" xml:id="ftn15" n="14"> Marjan Drnovšek, <hi rend="italic">Izseljevanje, »rakrana« slovenskega naroda: od misijonarja
                            Friderika Barage do migracijske politike države Slovenije</hi>
                        (Ljubljana: Založba Nova revija, 2010), 309–27. Lidija Franjić, »Politika
                        Socialistične zveze delovnega ljudstva Slovenije do zdomstva,« <hi rend="italic">Dve domovini</hi>, št. 21 (2005): 187–203.</note>
         </p></div>
           <div><head>Začetki povojnega ekonomskega
                    izseljevanja</head>
         <p>Po vojni so bili odhodi v tujino zaradi restriktivnih
                    pogojev za prehod meje sprva večinoma ilegalni. Pri motivih so prevladovali
                    politični, ki pa so se kmalu začeli prepletati z ekonomskimi in
                    socialnimi.<note place="foot" xml:id="ftn16" n="15"> Drnovšek, <hi rend="italic">Izseljevanje, »rakrana« slovenskega
                            naroda</hi>,
                    279–83.</note> V Zvezno republiko Nemčijo so jugoslovanski in s tem slovenski izseljenci začeli kapljati sredi petdesetih let, nato pa so njihove številke vztrajno naraščale.<note place="foot" xml:id="ftn17" n="16"> Christopher A.
                        Molnar, »Imagining Yugoslavs: Migration and the Cold War in Postwar West
                        Germany,« <hi rend="italic">Central European History</hi> 47, št. 1 (2014):
                        147.</note> Država je postala priljubljena destinacija zaradi hitre gospodarske rasti, tako imenovanega gospodarskega čudeža. Njeno od druge svetovne vojne uničeno gospodarstvo se je kmalu začelo postavljati na noge, v petdesetih in šestdesetih letih je doživela veliko gospodarsko rast ter začela privabljati tujo delovno silo.<note place="foot" xml:id="ftn18" n="17"> Hitra gospodarska
                        rast je povzročila tudi primanjkljaj delavcev, ki ga je Zvezna republika
                        Nemčija v začetku lahko pokrila z Nemci, izgnanimi iz nekdaj nemških
                        pokrajin, ter z begunci iz Nemške demokratične republike in drugih
                        vzhodnoevropskih dežel. Toda zahteve po delovni sili so bile čedalje večje.
                        Leta 1955 je sklenila prvi bilateralni sporazum o zaposlovanju delovne sile
                        z Italijo. Temu so sledili novi sporazumi: z Grčijo in Španijo leta 1960,
                        Turčijo leta 1961, Marokom leta 1963, Portugalsko leta 1964, Tunizijo leta
                        1965. Jugoslavija se je tem državam pridružila šele po ponovni vzpostavitvi
                        diplomatskih odnosov leta 1968. Gl. Ingrid Slavec, <hi rend="italic">Slovenci v Mannheimu</hi> (Ljubljana: Znanstveni inštitut Filozofske
                        fakultete Univerze Edvarda Kardelja, 1982), 44, 45. Gregor Steklačič,
                        »Slovensko izseljenstvo in zdomstvo v Nemčiji« (diplomsko delo, Univerza v
                        Ljubljani, 2009), 27. Steven Mihajlovic, »Yugoslav Gastarbeiter: The Guest
                        Who Stayed for Dinner,« <hi rend="italic">Northwestern Journal of
                            International Law and Business</hi> 8, št. 1 (1987): 181,
                    184.</note>
                Odtok delovne sile v Zvezno republiko Nemčijo se je z
                    leti še krepil, kljub temu da sta državi leta 1957 prekinili diplomatske
                    odnose.<note place="foot" xml:id="ftn19" n="18"> Do
                        takrat dobri odnosi so se ohladili zaradi jugoslovanskega približevanja
                        vzhodnemu bloku in priznanja Nemške demokratične republike. Gl. Dušan Nećak,
                            <hi rend="italic">Hallsteinova doktrina in Jugoslavija: Tito med Zvezno
                            republiko Nemčijo in Nemško demokratično republiko</hi> (Ljubljana:
                        Znanstveni inštitut Filozofske fakultete, 2002), 55–134.</note>
         </p>
         <p>Jugoslavija je sama beležila, da je bilo ekonomsko
                    izseljevanje v porastu od leta 1954.<note place="foot" xml:id="ftn20" n="19"> RS AJ 837, a. e. II-9-b, Zapošljavanje
                        jugoslovenskih radnika u inostranstvu, 23. 11. 1973, 1. SI AS 1931, t. e.
                        1355, Begunsko taborišče Zirndorf pri Nürnbergu v ZR Nemčiji, 12. 3. 1965,
                        2. Drnovšek, <hi rend="italic">Izseljevanje, »rakrana« slovenskega
                            naroda</hi>, 281.</note>
                Kljub temu da so nekateri izseljenci odšli po uradni
                    poti, so bile številke ilegalnih prehodov razmeroma velike.<note place="foot" xml:id="ftn21" n="20"> Skupno naj bi od
                        leta 1945 do konca leta 1959 z ozemlja Slovenije pobegnilo 34.256 oseb,
                        26.710 pa so jih pri poskusu pobega ulovili. Gl. Drnovšek, <hi rend="italic">Izseljevanje, »rakrana« slovenskega naroda</hi>, 284.</note> Jugoslavija ekonomskih izseljencev sicer ni dojemala kot sovražnih socialistični ureditvi, je pa videla možnost, da postanejo vir informacij za tujo policijo in obveščevalne službe, da zapadejo pod vpliv ekstremne politične emigracije ali pod pritiskom tujine postanejo politično indoktrinirani.
                <note place="foot" xml:id="ftn22" n="21"> Ibid. SI AS 1931,
                        t. e. 3135, a. e. S-521, Ilegalni kanali čez državno mejo v SR Sloveniji,
                        september 1985, 6, 7.</note>
         </p>
         <p>Najlažje je bilo odpotovati z veljavnim potnim listom, se
                    zglasiti pri sorodnikih ali se zaposliti.<note place="foot" xml:id="ftn23" n="22"> SI AS 1931, t. e. 1355, Taborišče Zirndorf, maj
                        1963, 10, 11.</note>
                Za vizum so potrebovali garantno pismo nemškega
                    delodajalca. Ponavadi so jim delo preskrbeli sorodniki ali znanci, ki so že
                    delali pri istem delodajalcu. Ko so jim podaljšali delovne pogodbe in dovoljenja
                    za delo, so dobili podaljšano tudi dovoljenje za bivanje.<note place="foot" xml:id="ftn24" n="23"> Slavec, <hi rend="italic">Slovenci v Mannheimu</hi>, 64.</note>
                Gospa, ki se je leta 1959 v Zvezno republiko Nemčijo
                    odpravila za fantom, je o svojem odhodu zapisala: »Začela sem s pridobivanjem
                    dokumentov, potrebnih za potovanje v Nemčijo. Takrat še ni bilo tako enostavno.
                    V Sloveniji je bil komunistični režim, zelo hitro si bil osumljen vohunstva. Na
                    notranji upravi sem zaprosila za potni list. /…/ Po nekaj mesecih sem dobila vse
                    potrebne papirje. Izdali so mi potni list, h kateremu je bil priložen kartonček,
                    da moram v roku dveh tednov odpotovati. S seboj sem lahko imela 50 mark in
                    obleke za 14 dni, saj sem v Nemčiji smela ostati le dva tedna.«<note place="foot" xml:id="ftn25" n="24"> Zvone Štrubelj, <hi rend="italic">Temna in zamolčana stran slovenskega izseljenstva v
                            Nemčiji: Socialna delavka Doroteja Oblak v pogovoru z dr. Zvonetom
                            Štrubljem</hi> (Stuttgart: Slovenska župnija sv. Cirila in Metoda,
                        2012), 11.</note>
                Od družine, pri kateri je v začetku bivala, je morala
                    dobiti garantno pismo. Toda že ob odhodu je vedela, da se ne bo vrnila. Po
                    preteku jugoslovanskega potnega lista je zaprosila za tako imenovani potni list
                    za tujce, »Fremdenpass«.
                <note place="foot" xml:id="ftn26" n="25"> Ibid.,
                    15–17.</note>
         </p>
         <p>Tisti, ki so se odločili za ilegalno pot, so odhajali
                    sami, v skupinah, z vodiči ali s pomočjo raznih zvez. Največ jih je odšlo čez
                    Avstrijo, nekateri tudi čez Italijo, način potovanja pa je bil povezan tudi s
                    finančno zmogljivostjo. Manj premožni so potovali peš ali z avtostopom. Prve so
                    avstrijske oblasti tudi največkrat ujele in vrnile v Jugoslavijo.<note place="foot" xml:id="ftn27" n="26"> SI AS 1931, t. e.
                        1355, Taborišče Zirndorf, maj 1963, 9,
                    10.</note> Do leta 1958 je Avstrija vrnila kar 60 odstotkov zajetih beguncev, medtem ko se je leta 1960 ta številka spustila na 13 odstotkov.<note place="foot" xml:id="ftn28" n="27"> »Flüchtlinge 1. und
                        2. Klasse: 100 bis 150 Jugoslawen flüchten monatlich in die Bundesrepublik,«
                            <hi rend="italic">Die Zeit</hi>, 9. 2. 1962,
                    6.</note> Bolj premožni so se do Zvezne republike Nemčije odpravili s taksijem, vlakom, skriti v tovornih avtomobilih ali pa so jih čez Avstrijo prepeljali njihovi vodiči. Nemško mejo so ilegalno ponavadi prestopili na področju Salzburga.<note place="foot" xml:id="ftn29" n="28"> SI AS 1931, t. e.
                        1355, Taborišče Zirndorf, maj 1963, 9,
                    10.</note> Tudi na nemški strani so nekatere čakali vodiči in jih odpeljali v azilsko taborišče Zirndorf<note place="foot" xml:id="ftn30" n="29"> Taborišče Zirndorf
                        pri Nürnbergu je bilo prvotno namenjeno tistim, ki so čakali na izselitev v
                        prekomorske države, leta 1959 pa so v njem nastanili prosilce za azil.
                        Dogajanje tam so spremljale tudi jugoslovanske oblasti. Skozi Zirndorf je
                        šlo od leta 1959 do začetka leta 1965 6.771 beguncev, od tega je bilo 5.126
                        jugoslovanskih državljanov, ostali so bili iz drugih vzhodnoevropskih držav.
                        Do leta 1962 naj bi bil odstotek jugoslovanskih državljanov v Zirndorfu še
                        večji, kar 80 odstotkov. Polovica beguncev je v Zirndorf prišla legalno s
                        potnim listom, ostali pa ilegalno. Gl. SI AS 1931, t. e. 1355, Begunsko
                        taborišče Zirndorf pri Nürnbergu v ZR Nemčiji, 12. 3. 1965. SI AS 1931, t.
                        e. 1355, Taborišče Zirndorf, maj 1963. »Flüchtlinge 1. und 2. Klasse,«
                        6.</note> ali pa tja, »kjer prevoznik – vodič v Nemčiji biva in dela, pa je že poprej sposloval za begunca, dovoljenje za bivanje (od policije) v Nemčiji, delo in stanovanje«.<note place="foot" xml:id="ftn31" n="30"> SI AS 1931, t. e.
                        1355, Taborišče Zirndorf, maj 1963,
                    9.</note> Kot najbolj nenavaden prebeg so obveščevalne službe navedle primer dveh turističnih avtobusov iz Beograda, ki sta leta 1962 pripeljala naravnost v Zirndorf, kjer so potniki in oba šoferja zaprosili za politični azil.<note place="foot" xml:id="ftn32" n="31">
                    Ibid.</note> Vendar jugoslovanski državljani večinoma niso bili upravičeni do političnega azila, kar 70 odstotkov prošenj je bilo zavrnjenih.<note place="foot" xml:id="ftn33" n="32"> »Flüchtlinge 1. und
                        2. Klasse,« 6. Po podatkih Republiškega sekretariata za notranje zadeve je
                        delež zavrnjenih prošenj znašal celo 86 odstotkov. Gl. SI AS 1931, t. e.
                        1355, Begunsko taborišče Zirndorf pri Nürnbergu v ZR Nemčiji, 12. 3. 1965,
                        2.</note> Prosilci so namreč morali izkazati, da so bili preganjani iz političnih, verskih ali rasnih razlogov. Nezadovoljstvo z režimom od sredine petdesetih let ni zadostovalo, prav tako ne izogibanje služenju vojaškega roka. Seveda je šlo pri migrantih mnogokrat za prepletanje političnih, ekonomskih in socialnih motivov. Kljub temu so v Jugoslavijo vračali le redke. Tudi tisti brez priznanega političnega azila so lahko ostali kot ekonomski begunci.<note place="foot" xml:id="ftn34" n="33"> »Flüchtlinge 1. und
                        2. Klasse,« 6.</note>
         </p>
         <p>Tudi ilegalni izseljenci so si v Zvezni republiki Nemčiji
                    hitro uredili življenje in praviloma niso razmišljali o vrnitvi. Nekateri so si
                    v novi domovini ustvarili družine,<note place="foot" xml:id="ftn35" n="34"> »Vprašanja in odgovori,« <hi rend="italic">Rodna
                            gruda</hi>, november 1962,
                    294.</note> drugi so jih pustili doma, ko so si izboljšali življenjske razmere, pa so jih želeli pritegniti k sebi.<note place="foot" xml:id="ftn36" n="35"> »Vprašanja in
                        odgovori,« <hi rend="italic">Rodna gruda</hi>, januar 1963,
                    31.</note> Tisti, ki so šli v Zirndorf, so tam ostali od enega do treh mesecev. Ko so dobili službo, so se morali praviloma izseliti; če je niso dobili, so jih napotili v prehodne domove.<note place="foot" xml:id="ftn37" n="36"> SI AS 1931, t. e.
                        1355, Taborišče Zirndorf, maj 1963, 14,
                    15.</note> Delodajalcem jih je posredoval zavod za delo, ki je deloval v okviru taborišča. Če jim je uspelo najti prebivališče, so praviloma dobili tudi dovoljenje za bivanje in potni list za tujce.<note place="foot" xml:id="ftn38" n="37"> »Flüchtlinge 1. und
                        2. Klasse,« 6. SI AS 1931, t. e. 3131, a. e. S-311, Pregled slovenskega
                        izseljenstva, 20. 2. 1968, 6.</note>
         </p></div>
            <div><head>Spremembam naproti</head>
         <p>S postopnim naraščanjem števila ekonomskih izseljencev je
                    država v drugi polovici petdesetih let začela izseljenskim vprašanjem posvečati
                    več pozornosti, še vedno pa je bila njena prva naloga propagandno delo med
                    izseljenci. Do leta 1959 je država pri tem identificirala dve pomembnejši
                    težavi. Prva je bila premajhno število diplomatsko-konzularnega kadra, predvsem
                    v državah z večjim številom izseljencev. Z njegovim povečanjem niso želeli samo
                    izboljšati le dela svojih predstavništev, ampak tudi vsaj malo omiliti vpliv
                    politične emigracije, ki je bila v tem pogledu bolje organizirana. Kot drugo pa
                    so želeli k izseljencem poslati tudi prosvetne in kulturne delavce, ki bi med
                    drugim, tako so upali, lahko odigrali pomembno vlogo pri izobraževanju otrok
                    izseljencev.<note place="foot" xml:id="ftn39" n="38"> RS AJ 837, a. e. II-9-a, Informacija o izseljeničkim
                        pitanjima, 11. 12. 1959, 14–17.</note>
                Ob tem so bili kritični tudi do dela izseljenskih matic,
                    ki naj bi slabo vzdrževale stik z izseljenci posamezniki in izseljenskimi
                    organizacijami.<note place="foot" xml:id="ftn40" n="39"> Ibid.,
                    23.</note> Je pa oblast trdila, »da je odnos naših izseljencev do nove Jugoslavije vedno bolj pozitiven. Razlog za to je treba iskati predvsem v gospodarskem in političnem napredku in rezultatih, ki jih je dosegla naša država, ugledu, ki ga uživa v svetu, pa tudi v oslabitvi vpliva povojne politične emigracije.«<note place="foot" xml:id="ftn41" n="40"> Ibid.,
                    27.</note>
         </p>
         <p>Kljub temu je njen odnos do ekonomskih migracij ostajal
                    nezaupljiv tudi v začetku šestdesetih let, tako kot pri vsakršnem povezovanju s
                    tujino.
                <note place="foot" xml:id="ftn42" n="41"> SI AS 1931, t. e.
                        1100, a. e. 1000-3, Negativni pojavi v stikih naših državljanov z inozemci,
                        29. 12. 1961, 15.</note>
                Oblast je še vedno izvajala predvsem propagando med
                    izseljenci, se je pa v tem času že kazal porast turističnih obiskov
                    Jugoslavije.
                <note place="foot" xml:id="ftn43" n="42"> RS AJ 837, a. e.
                        II-9-a, Zaključci sa savetovanja o izseljeničkim pitanjima, 28. 4. 1961,
                        1–8.</note>
                Po podatkih obveščevalnih služb se je leta 1960 v Zvezni
                    republiki Nemčiji zaposlilo 3.250 delavcev, v prvih desetih mesecih leta 1961 pa
                    že 7.808, kar kaže, da so se številke naglo večale. Leta 1961 je po
                    diplomatsko-konzularnih predstavništvih za podaljšanje bivanja v tujini
                    zaprosilo 1.126 jugoslovanskih državljanov, od tega 982 iz Nemčije.<note place="foot" xml:id="ftn44" n="43"> Ibid.</note>
         </p>
         <p>Oblast je budno spremljala tudi ilegalno prehajanje meje,
                    ki se je v začetku šestdesetih let sprva nadaljevalo, saj so še vedno veljali
                    nekoliko ostrejši kriteriji pri izdajanju potnih listin.
                <note place="foot" xml:id="ftn45" n="44"> SI AS 1931, t. e.
                        3135, a. e. S-521, Ilegalni kanali čez državno mejo v SR Sloveniji,
                        september 1985, 2. SI AS 1931, t. e. 1100, a. e. 1000-3, Negativni pojavi v
                        stikih naših državljanov z inozemci, 29. 12. 1961, 17.</note>
                V celem desetletju je iz Slovenije skupno pobegnilo 8.162
                    oseb, največ iz mariborskega okraja, sledil mu je ljubljanski. Ilegalni
                    prebežniki so bili večinoma mlajši moški, največ jih je bilo v starostni skupini
                    od 19 do 30 let. Razlogi za odhod so bili pretežno ekonomski, predvsem
                    nezaposlenost v povezavi z željo po boljšem zaslužku in novicami o gospodarsko
                    razvitih evropskih državah.
                <note place="foot" xml:id="ftn46" n="45"> SI AS 1931, t. e.
                        3135, a. e. S-521, Ilegalni kanali čez državno mejo v SR Sloveniji,
                        september 1985, 2, 3.</note>
                Nato pa se je od leta 1962 število ilegalnih prebegov
                    vsako leto zmanjšalo približno za četrtino, kar je bilo med drugim posledica
                    odpiranja države in ukinitve omejevanja potovanj v tujino.<note place="foot" xml:id="ftn47" n="46"> Ibid., 3.</note>
                Do sredine desetletja se je število ilegalnih odhodov
                    močno zmanjšalo, medtem ko je število legalnih ekonomskih izseljencev začelo
                    hitreje rasti.<note place="foot" xml:id="ftn48" n="47"> Drnovšek, <hi rend="italic">Izseljevanje, »rakrana«
                            slovenskega naroda</hi>, 284, 303.</note>
         </p>
         <p>To je bilo obdobje odpiranja Jugoslavije na Zahod, tako iz
                    notranje- kot zunanjepolitičnih razlogov. Prevzela je vodilno vlogo v gibanju
                    neuvrščenih; krepilo se je njeno gospodarsko sodelovanje z Zahodom, pri čemer je
                    bila prav Zvezna republika Nemčija, kljub pretrganim diplomatskim odnosom,
                    najpomembnejši partner; nenazadnje se je odpirala tudi turistom, postajala
                    priljubljena turistična destinacija, turisti pa od konca šestdesetih let niso
                    več potrebovali vizumov za vstop v državo.
                <note place="foot" xml:id="ftn49" n="48"> Ibid.,
                    285.</note>
                Od začetka leta 1960 so lahko jugoslovanski državljani
                    potne listine dobili po nekoliko lažjem postopku, tudi tisti, ki so v tujino
                    potovali z namenom, da bi se tam nastanili, ali ki so tam že bivali. A novi
                    pravilnik o potnih dokumentih je vseeno določal, da morajo prosilci predložiti
                    potrdilo, da proti njim ne poteka kazenski postopek, mlajši moški pa še potrdilo
                    o opravljeni vojaški obveznosti.
                <note place="foot" xml:id="ftn50" n="49"> »Enostavnejše
                        dobivanje viz za jugoslovanske in tuje državljane, ki pridejo ali odidejo iz
                        Jugoslavije,« <hi rend="italic">Rodna gruda</hi>, april 1960, 74.</note>
                Administrativne težave pri pridobivanju potnih listin so
                    se v naslednjih letih manjšale, vizume za sosednje države so postopoma ukinili,
                    leta 1962 pa so državljani prvič po vojni lahko kupili tuje valute do zneska
                    15.000 din, kar je predstavljalo 50 ameriških dolarjev.
                <note place="foot" xml:id="ftn51" n="50"> Božo Repe,
                        »'Tihotapijo vse, razen ptičjega mleka', Vpliv nakupovalnega turizma na
                        kulturne spremembe in način življenja v Sloveniji po drugi svetovni vojni,«
                            <hi rend="italic">Zgodovina za vse</hi> 5, št. 2 (1998):
                93.</note>
         </p>
         <p>Jugoslavija se je zavedala, da ji delovna sila beži čez
                    mejo, zato je bila oblast primorana ukrepati, če je želela vsaj deloma
                    nadzorovati migracijske tokove. Nova politika se je kazala tudi v poudarjeni
                    skrbi za reševanje položaja izseljencev. Oblast je začela poudarjati, da naj bi
                    bili izseljenci v tujini »kljub dobremu zaslužku izkoriščani in v popolnoma
                    brezpravnem položaju«.<note place="foot" xml:id="ftn52" n="51"> SI AS 1931, t. e. 3131, a. e. S-311, Pregled
                        slovenskega izseljenstva, 20. 2. 1968, 6.</note>
                Podobno se v člankih Rodne grude poudarek prestavi na
                    domotožje, izkoriščanje delavcev, ki izvira iz njihovega neurejenega pravnega
                    položaja, na negativen vpliv politične emigracije na nove izseljence ter na
                    težke življenjske razmere. V to smer so šle tudi izjave politikov. Aleksandar
                    Ranković je na primer povedal, da gre pri ilegalnih prebegih večinoma za mlade
                    ljudi, ki odhajajo v tujino po lažji zaslužek in udobno življenje, pri tem pa
                    lahko postanejo »plen znanih vojnih zločincev in drugih sovražnikov naših
                    narodov«.
                <note place="foot" xml:id="ftn53" n="52"> »Še bolj
                        učinkovito bomo uredili položaj naših izseljencev,« <hi rend="italic">Rodna
                            gruda</hi>, avgust 1961, 171.</note>
                Oblast prav tako ni bila zadovoljna, da nekatere države
                    takim ljudem dajo status političnih beguncev, kljub temu da »dobro vedo, da
                    pobude, ki so jih napotile, da so ilegalno zapustili svojo domovino, niso v
                    nobeni zvezi s politiko«.<note place="foot" xml:id="ftn54" n="53"> Ibid.</note>
         </p>
         <p>A to je bila že napoved Zakona o amnestiji, ki je bil
                    sprejet 13. marca 1962. Na njegovi podlagi so si lahko svoj status uredili tudi
                    tisti izseljenci, ki so iz Jugoslavije odšli ilegalno, če se seveda niso pred
                    tem »omadeževali« z medvojnimi zločini ali kasnejšo protijugoslovansko
                    dejavnostjo.<note place="foot" xml:id="ftn55" n="54"> Drnovšek, <hi rend="italic">Izseljevanje, »rakrana«
                            slovenskega naroda</hi>, 285–87. »Dejanje velike človečnosti: Ljudska
                        skupščina FLRJ je sprejela zakon o amnestiji,« <hi rend="italic">Rodna
                            gruda</hi>, marec 1962, 55, 56.</note>
                Urejen status jim je omogočal vračanje v domovino, izjema
                    so ostali tisti, ki so sprejeli nemško državljanstvo na podlagi uredbe iz
                    obdobja okupacije, ko je bil del zasedenega slovenskega ozemlja priključen
                    Tretjemu rajhu. Rešitev zanje je prineslo šele leto 1967, ki je bilo v
                    Jugoslaviji razglašeno za turistično leto, za tujce pa vizum ni bil več
                    potreben.
                <note place="foot" xml:id="ftn56" n="55"> SI AS 1931, t. e.
                        3131, a. e. S-311, Pregled slovenskega izseljenstva, 20. 2. 1968,
                    6.</note>
         </p>
         <p>Rankovićeve izjave o emigraciji in urejanju državljanskega
                    statusa so odmevale tudi v tujini. Predstavnik nemškega zunanjega ministrstva
                    naj bi ob tem povedal, da se je večina jugoslovanskih izseljencev ustalila v
                    Zvezni republiki Nemčiji, da ima zaposlitev in urejeno socialno vprašanje.
                    Nemške oblasti naj ne bi nasprotovale urejanju njihovega državljanskega statusa
                    do Jugoslavije. Podobni odmevi so prihajali iz Francije in Švice, zato je
                    Jugoslavija sklepala, da ne bo prišlo do spremembe odnosa teh držav do
                    jugoslovanskih izseljencev.<note place="foot" xml:id="ftn57" n="56"> RS AJ 837, a. e. II-9-a, Zabeležka o prvom reagovanju
                        vlasti nekih zapadnih zemalja na izjavu potpredsednika druga A. Rankovića o
                        emigraciji, 23. 11. 1961, 1, 2.</note>
         </p>
         <p>Hkrati se moramo zavedati, da je tudi Zvezna republika
                    Nemčija do zgodnjih šestdesetih let z nenaklonjenostjo gledala na jugoslovanske
                    priseljence. Strah nemških oblasti pred jugoslovanskimi komunističnimi agenti in
                    njihovo infiltracijo v nemško družbo je bil prisoten od sredine petdesetih let
                    do začetka šestdesetih let, na zvezni in lokalni ravni. Zanimivo je, da se
                    nemške oblasti niso bale jugoslovanske politične emigracije, temveč ekonomske,
                    ki so jo videle kot bolj lojalno Jugoslaviji in njeni ureditvi. Zato so sprejele
                    tudi nekatere omejitve pri priseljevanju jugoslovanskih delavcev.<note place="foot" xml:id="ftn58" n="57"> Molnar, »Imagining
                        Yugoslavs,« 140,
                    147–51.</note> Jugoslavija je v Zvezni republiki Nemčiji res imela mrežo vohunov, ki pa se je ukvarjala zlasti z nadzorovanjem lastne politične emigracije in zagotavljanjem, da ekonomski izseljenci ne bi prišli pod njen vpliv.<note place="foot" xml:id="ftn59" n="58"> Ibid.,
                    147.</note>
                Prihajalo je tudi do posameznih incidentov med
                    političnimi in ekonomskimi priseljenci, zlasti v okviru hrvaške in srbske
                    skupnosti, ob čemer se je jasneje videla zaskrbljenost nemških oblasti. Ob enem
                    od takih incidentov iz časopisja izvemo, da naj bi oblasti zavodom za
                    zaposlovanje že leta 1955 naročile, naj ne sprejemajo jugoslovanskih delavcev,
                    da bi se na ta način izognili »komunistično okuženim« delavcem. Hkrati so nemške
                    oblasti upale, da komunistična država svojih delavcev ne bo pustila v
                    tujino.
                <note place="foot" xml:id="ftn60" n="59"> »Treck aus Titos
                        Land,« <hi rend="italic">Der Spiegel</hi>, 27. 12. 1961, 21.</note> Toda opažali so, da se je pritok delavcev vztrajno, a tiho nadaljeval. Ob koncu leta 1961 je bilo v Zvezni republiki Nemčiji okoli 13.000 jugoslovanskih delavcev, od tega jih je v prvih dveh mesecih leta prišlo 7.000. Odgovorni so vzrok za to deloma iskali tudi pri francoskem veleposlaništvu v Beogradu, ki je po prekinitvi diplomatskih odnosov med Jugoslavijo in Zvezno republiko Nemčijo izdajalo vizume za jugoslovanske državljane, ter pri lokalnih oblasteh in uradih, ki niso upoštevali navodil Bonna.
                <note place="foot" xml:id="ftn61" n="60"> Ibid.</note> Kljub temu pa so na zvezni agenciji za delo poudarili, da so delodajalci zadovoljni s storilnostjo jugoslovanskih delavcev, z njihovo izobrazbo, ki naj bi bila zelo blizu nemški, in z odnosi, ki so jih delavci vzpostavili v podjetjih.
                <note place="foot" xml:id="ftn62" n="61">
                Ibid.</note>
         </p></div>
          <div> <head>»Izseljenci sestavljajo našo sedmo
                    republiko«</head>
         <p>Šestdeseta leta pomenijo začetek množičnejših ekonomskih
                    migracij. Jugoslavija je začela postopoma spreminjati odnos do tako imenovanega
                    začasnega dela v tujini, a prav tako ga je želela intenzivneje regulirati, tako
                    z napotitvami po zavodih za zaposlovanje kot z meddržavnimi sporazumi o
                    zaposlovanju delovne sile.
                <note place="foot" xml:id="ftn63" n="62"> Ingrid Slavec, <hi rend="italic">Slovenci v Mannheimu</hi> (Ljubljana: Znanstveni inštitut
                        Filozofske fakultete Univerze Edvarda Kardelja, 1982), 46. Marta Rendla,
                        »Socializem in migracije (začasno na tuje?),« v: <hi rend="italic">Migracije: zbornik strokovnih prispevkov za mentorje zgodovinskih
                            krožkov</hi>, ur. Tomaž Mikelj (Ljubljana: Zveza prijateljev mladine
                        Slovenije, Komisija za delo zgodovinskih krožkov, 2017), 61. Meddržavne
                        sporazume o socialni varnosti je Jugoslavija sprva sklenila s Švico (1962),
                        Avstrijo (1965) in Švedsko
                    (1967).</note> Čeprav je odprtje meja pripomoglo k izseljevanju, pa so se vzroki zanj skrivali tudi v ekonomski situaciji, večanju nezaposlenosti, nenazadnje pa tudi v individualnih odločitvah ali želji po zaposlovanju izven kmetijstva.<note place="foot" xml:id="ftn64" n="63"> Zdenko Čepič,
                        »Demografske in socialne spremembe,« v: <hi rend="italic">Slovenska novejša
                            zgodovina: Od programa Zedinjena Slovenija do mednarodnega priznanja
                            Republike Slovenije, 1848–1992, 1. del</hi>, ur. Zdenko Čepič et al.
                        (Ljubljana: Mladinska knjiga, Inštitut za novejšo zgodovino, 2005), 1130.
                        Slavec, <hi rend="italic">Slovenci v Mannheimu</hi>,
                    46.</note> Življenjski standard v državi je sicer postopoma rasel, a gospodarske razmere so se slabšale. Gospodarska reforma iz leta 1965 ni prinesla želenih rezultatov in nezaposlenost je začela celo naraščati.<note place="foot" xml:id="ftn65" n="64"> Jože Prinčič,
                        »Gospodarska reforma,« v: <hi rend="italic">Slovenska novejša zgodovina: Od
                            programa Zedinjena Slovenija do mednarodnega priznanja Republike
                            Slovenije, 1848–1992, 1. del</hi>, ur. Zdenko Čepič et al. (Ljubljana:
                        Mladinska knjiga, Inštitut za novejšo zgodovino, 2005),
                    1047.</note> Ekonomske spodbude za odhod v tujino so bile močnejše v tistih regijah, ki so bile slabše gospodarsko razvite, a tudi od drugod so ljudje odhajali v tujino v iskanju boljšega in hitrejšega zaslužka ter novih življenjskih priložnosti. Po mnenju nemških časopisov naj bi si leta 1965 zaradi čedalje večje nezaposlenosti kar 200.000 jugoslovanskih delavcev prizadevalo dobiti dovoljenje za odhod iz države, pri čemer naj jih Jugoslavija sploh ne bi ovirala, ampak je celo dajala vtis, da jih s hitrim reševanjem formalnosti podpira.<note place="foot" xml:id="ftn66" n="65"> »Exodus aus
                        Jugoslawien,« <hi rend="italic">Die Zeit</hi>, 29. 10. 1965,
                2.</note>
         </p>
         <p>Odhode v tujino je država poskušala organizirati, saj bi
                    tako imela nadzor nad njimi. Delavce so v tujino lahko posredovali zavodi za
                    zaposlovanje in domača podjetja.
                <note place="foot" xml:id="ftn67" n="66"> Čepič,
                        »Demografske in socialne spremembe,« 1130. Štumberger, »Slovenski selitveni
                        tokovi,«
                    105.</note> Prvi zvezni predpis o organiziranem izseljevanju delavcev je bil sprejet leta 1963, leto pred tem pa je bil v Sloveniji sprejet predlog začasnega postopka za zaposlitev delavcev v tujini. Prosilci so dobili potno dovoljenje na podlagi pritrdilnega mnenja pristojnega zavoda za zaposlovanje. Ustanovljene so bile posebne komisije, ki so koordinirale in usmerjale migracijsko politiko, delavci pa so morali izpolniti določene pogoje (sporazumna prekinitev delovnega razmerja doma, soglasje za kvalificirane ali visokokvalificirane delavce, prošnja za zaposlitev od tujega delodajalca, moški so morali predhodno opraviti vojaško obveznost). Kljub bojazni pred izgubo delovne sile so med letoma 1961 in 1965 večinoma odhajali nekvalificirani delavci in kmetje.<note place="foot" xml:id="ftn68" n="67"> Drnovšek, <hi rend="italic">Izseljevanje, »rakrana« slovenskega naroda</hi>,
                        300–03.</note>
         </p>
         <p>Ekonomske migracije iz Slovenije so se povečale po letu
                    1961. Izseljevanje je zajelo predvsem slabše razvita področja, pri tem so
                    izstopali Prekmurje, Dolenjska z Belo krajino in Notranjska. Največ se jih je
                    takrat sicer zaposlilo v Avstriji, a tam so bili številni sezonski delavci.
                    Sledila je Zvezna republika Nemčija, zaželeni destinaciji pa sta bili še Švica
                    in Švedska.<note place="foot" xml:id="ftn69" n="68"> SI AS 1931, t. e. 3131, a. e. S-311, Pregled slovenskega izseljenstva, 20.
                        2. 1968, 36–,
                    37.</note> Odhodi v tujino so se nadaljevali večinoma v lastni režiji in ljudje so možnosti za zaposlitev iskali s pomočjo sorodnikov, prijateljev in znancev, ki so že delali in živeli v tujini.<note place="foot" xml:id="ftn70" n="69"> Ibid., 6.
                        Štumberger, »Slovenski selitveni tokovi,« 104. Slavec, <hi rend="italic">Slovenci v Mannheimu</hi>, 50.</note>
                Leta 1963 so na Republiškem zavodu za zaposlovanje začeli
                    spremljati zaposlovanje Slovencev v tujini. Z njihovim posredovanjem naj bi med
                    letoma 1964 in 1969 v tujino odšlo 62.347 delavcev, čemur je treba dodati vsaj
                    še 30 do 40 odstotkov tistih, ki so v tujino odšli na lastno pest.<note place="foot" xml:id="ftn71" n="70"> Čepič, »Demografske
                        in socialne spremembe«, 1130. Repe, »'Tihotapijo vse, razen ptičjega
                        mleka',« 93. Marjan Drnovšek, »Pregled 'začasno zaposlenih v tujini',« v:
                            <hi rend="italic">Slovenska kronika XX. stoletja, 1941–1995</hi>, ur.
                        Marjan Drnovšek in Drago Bajt (Ljubljana: Nova revija, 1997),
                    319.</note>
                Kljub poskusom oblasti in nasvetom, da naj se delavci v
                    tujino odpravljajo s pomočjo zavodov za zaposlovanje, saj naj bi si le tako
                    zagotovili pravice, ki izhajajo iz socialnega zavarovanja,
                <note place="foot" xml:id="ftn72" n="71"> Lev Svetek, »Nekaj
                        praktičnih nasvetov našim delavcem, zaposlenim v tujini,« v: <hi rend="italic">Slovenski izseljenski koledar 1967</hi> (Ljubljana:
                        Slovenska izseljenska matica, 1967), 61.</note> je v Zvezno republiko Nemčijo s pomočjo zavodov za zaposlovanje odšel le del slovenskih delavcev. Prav tako je bil majhen delež tistih, ki so se zaposlili po dogovorih med slovenskimi in nemškimi podjetji.
                <note place="foot" xml:id="ftn73" n="72"> SI AS 1931, t. e.
                        3131, a. e. S-311, Pregled slovenskega izseljenstva, 20. 2. 1968, 6,
                    7.</note>
         </p>
         <p>Do sredine šestdesetih let so družbenopolitične
                    organizacije zaposlovanje v tujini še obravnavale kot pojav, ki ni v skladu z
                    načeli socialistične družbe, a z naraščanjem števila zdomcev se je odklonilno
                    mnenje počasi spreminjalo.<note place="foot" xml:id="ftn74" n="73"> Drnovšek, <hi rend="italic">Izseljevanje, »rakrana«
                            slovenskega naroda</hi>,
                    300.</note> Postopno se je spreminjal tudi ton v glasilih Slovenske izseljenske matice. Poudarjati so začeli skrb za delavce v tujini, za njihove težave in potrebe, ter izdajati brošure, ki jim bodo v pomoč. Spremenili so se tudi poudarki razlogov za odhod v tujino in opisovanje novih življenjskih razmer: »Naši mladi fantje so zbrani v udobni jedilnici. Skrbno so oblečeni, kosilo je okusno in obilno. /…/ Vsak od njih bi rad nekaj imel: motor, avto, televizijo, moderno stanovanje, kupe lepih oblek. Rad bi imel tisto, kar mu domovina ni mogla kar danes ali jutri dati. /…/ Nič ne bo škodilo fantom, če so malo pogledali v svet, pravi njihov tolmač Tone. Naučili se bodo krepko delati in štediti.«<note place="foot" xml:id="ftn75" n="74"> Vera Valenci,
                        »Podajva si roki,« <hi rend="italic">Rodna gruda</hi>, januar 1964, 6,
                        7.</note> Vprašanja njihovih bralcev glede možnosti obiska Jugoslavije pa so se umaknila praktičnim vprašanjem o zaposlovanju, socialnem zavarovanju, štetju dela v tujini v pokojninsko dobo v domovini ali uvozu dobrin v Jugoslavijo in plačilu carine. Država je začela uvajati nekatere spremembe, s katerimi si je obetala devize, ki bi jih zdomci ob vrnitvi prinašali v domovino. Izseljenci so na primer lahko odprli devizne račune pri Narodni banki.<note place="foot" xml:id="ftn76" n="75"> Skala, »Sprostitev
                        valutnega poslovanja v Jugoslaviji,« <hi rend="italic">Rodna gruda</hi>,
                        februar 1963,
                    40.</note> Novi pokojninski predpisi pa so omogočali, da so bili pokojninsko zavarovani tudi tisti državljani, »ki so se zaposlili v tujini na svojo roko, brez posebnega dovoljenja pristojnih jugoslovanskih državnih organov«.<note place="foot" xml:id="ftn77" n="76"> Kopač, »Novi
                        pokojninski predpisi za izseljence,« <hi rend="italic">Rodna gruda</hi>,
                        februar 1963,
                    41.</note> K urejanju razmer naj bi pripomogli tudi bilateralni sporazumi, ki so bili sklenjeni v tem desetletju.<note place="foot" xml:id="ftn78" n="77"> Svetek, »Nekaj
                        praktičnih nasvetov,« 62.</note>
         </p>
         <p>Natančnih podatkov o številu delavcev na začasnem delu v
                    tujini ni bilo. Po nekaterih podatkih naj bi iz Slovenije v tujino s pomočjo
                    zavoda za zaposlovanje odšel le vsak drugi delavec,<note place="foot" xml:id="ftn79" n="78"> Ibid.,
                    36.</note> po drugih ocenah naj bi prav v Zvezno republiko Nemčijo organizirano odšla le tretjina delavcev.<note place="foot" xml:id="ftn80" n="79"> Franc Šetinc,
                        »Jugoslovani na delu v tujini,« v: <hi rend="italic">Slovenski izseljenski
                            koledar 1969</hi> (Ljubljana: Slovenska izseljenska matica, 1969),
                        32.</note>
                Nezaposlenost in pomanjkanje delovnih mest pri Slovencih
                    nista bila glavna razloga za izselitev. Njihovi motivi so bili pogosteje želja
                    po zaslužku v povezavi z nizkim zaslužkom doma in slabimi stanovanjskimi
                    razmerami, želja po izboljšanju življenjskega položaja in po novih doživetjih.
                    Če je sprva odhajala predvsem nekvalificirana ali manj kvalificirana delovna
                    sila, se jim je kmalu pridružila tudi kvalificirana delovna sila s poklicno,
                    vajensko ali strokovno izobrazbo, večina je bila pred odhodom že zaposlena v
                    industriji. Ženske so pogosto odhajale za svojimi fanti ali bodočimi možmi.
                <note place="foot" xml:id="ftn81" n="80"> Slavec, <hi rend="italic">Slovenci v Mannheimu</hi>, 50, 51, 65. Jernej Zupančič,
                        »Slovensko izseljenstvo v Evropi po drugi svetovni vojni,« v: <hi rend="italic">Slovensko izseljenstvo: Zbornik ob 50-letnici Slovenske
                            izseljenske matice</hi>, gl. ur. Milica Trebše - Štolfa (Ljubljana:
                        Slovenska izseljenska matica, 2001), 293. Štrubelj, <hi rend="italic">Temna
                            in zamolčana stran slovenskega izseljenstva</hi>, 16.</note>
         </p>
         <p>Večje število slovenskih delavcev se je proti koncu
                    šestdesetih let nahajalo v nemških deželah Severno Porenje-Vestfalija,
                    Baden-Württemberg in Bavarska.
                <note place="foot" xml:id="ftn82" n="81"> SI AS 1931, t. e.
                        3131, a. e. S-311, Pregled slovenskega izseljenstva, 20. 2. 1968,
                    7.</note>
                Severno Porenje-Vestfalija je bila naselitvena pokrajina
                    slovenskih izseljencev do prve svetovne vojne, po drugi pa so se naseljevali
                    predvsem na Bavarskem in Baden-Würtenberškem. Novi izseljenci so bili prostorsko
                    razpršeni, skoncentrirani okoli večjih gospodarskih in industrijskih središč,
                    kot sta München in Stuttgart, v manjši meri tudi drugje po državi.
                <note place="foot" xml:id="ftn83" n="82"> Slavec, <hi rend="italic">Slovenci v Mannheimu</hi>, 53. Zupančič, »Slovensko
                        izseljenstvo v Evropi,«
                    294.</note> »V Porurje so prišli ljudje zato, da so se tam nastanili, v Stuttgart pa so ljudje prišli predvsem delat, zaslužit denar in se nato vrnit domov. Prvi so živeli 'tukaj in zdaj', drugi pa 'tam in potem', torej z idejo, da bodo nekoč, potem ko bo dovolj denarja, živeli v domovini. Toda to je vsako leto postajalo naslednje leto. In marsikdo je še danes tukaj.«<note place="foot" xml:id="ftn84" n="83"> Štrubelj, <hi rend="italic">Temna in zamolčana stran slovenskega izseljenstva</hi>,
                        7.</note>
         </p>
         <p>Življenjske razmere delavcev so bile sprva skromne,
                    sčasoma pa so si izboljšali standard.
                <note place="foot" xml:id="ftn85" n="84"> Ibid., 17, 18.
                        Slavec, <hi rend="italic">Slovenci v Mannheimu</hi>, 69, 70.</note>
                Vsaka zaposlitev na začetku tudi ni bila
                    legalna.<note place="foot" xml:id="ftn86" n="85">
                        Štrubelj, <hi rend="italic">Temna in zamolčana stran slovenskega
                            izseljenstva</hi>, 18.</note>
                Težje je bilo tistim, ki so od jutra do večera delali kot
                    gradbeni delavci in stanovali v slabih razmerah, največkrat v skupinskih sobah v
                    barakah ali v majhnih stanovanjih brez ogrevanja, vode in večjega
                    pohištva.<note place="foot" xml:id="ftn87" n="86">
                        Ibid., 24. Cornelia Jacobsen, »Hosenanzug in Goldorange:
                        Wenn Deutschlands Gastarbeiter Weihnachtsurlaub machen,« <hi rend="italic">Die Zeit</hi>, 26. 12. 1969,
                    8.</note> Delavci so se soočali tudi s težavami, povezanimi z neznanjem jezika in tujo okolico. Pri tem so jim pomagali prijatelji, znanci in sodelavci, ki so bili po poreklu iz Slovenije oziroma Jugoslavije. Pogosto so se po pomoč obračali tudi k duhovnikom.<note place="foot" xml:id="ftn88" n="87"> Štrubelj, <hi rend="italic">Temna in zamolčana stran slovenskega izseljenstva</hi>,
                        16.</note>
         </p>
         <p>Po začetnih skromnih stanovanjskih razmerah so si kmalu
                    finančno opomogli in poiskali boljša stanovanja, predvsem pa po tem, ko so
                    osnovali družine ali jih pripeljali iz domovine.
                <note place="foot" xml:id="ftn89" n="88"> Slavec, <hi rend="italic">Slovenci v Mannheimu</hi>, 69,
                    70.</note> Tisti, ki so res prišli na začasno delo, so skrbno varčevali prisluženi denar. Z njegovo pomočjo so skrbeli tudi za družine, ki so jih pustili doma, urejali hiše in gospodarska poslopja, kupovali stroje.<note place="foot" xml:id="ftn90" n="89"> Jelka Piškurić, <hi rend="italic">»Bili nekoč so lepi časi«. Vsakdanjik v Ljubljani in
                            okolici v času socializma</hi> (Ljubljana: Založba Inštituta za novejšo
                        zgodovino, Študijski center za narodno spravo, 2019), 99,
                    245.</note> »Trdo delajo, dobro zaslužijo, varčujejo in pošiljajo dober del prihrankov svojim družinam. Večji del jih dela v gradbeništvu, ker so tu boljši zaslužki kot v industriji in rudarstvu. Po nemških uradnih podatkih jih več kot polovica ostane na delu v tej deželi od pol leta do dveh let, manj kot četrtina do 6 mesecev, malo pa jih ostane več kot tri leta. Prihranke večinoma porabijo za gradnjo hiš, stanovanj in gospodarskih poslopij, ali pa nabavljajo kmetijske stroje, motorna vozila in podobno.«<note place="foot" xml:id="ftn91" n="90"> Tone Božič, »Široko
                        odprte meje,« v: <hi rend="italic">Slovenski izseljenski koledar 1965</hi>
                        (Ljubljana: Slovenska izseljenska matica, 1965),
                    27.</note> Ti delavci so doma uživali drugačen status in hitreje napredovali po lestvici življenjskega standarda. Med prazniki in dopusti so odhajali domov ter s seboj nosili darila in izdelke, ki jih je naučila ceniti potrošniško bolj razvita Nemčija.<note place="foot" xml:id="ftn92" n="91"> Jacobsen,
                        »Hosenanzug in Goldorange,« 8.</note>
         </p>
         <p>Slovenci so veljali za dobre, pridne in prilagodljive
                    delavce, še posebno kvalificirani delavci niso imeli težav z zaposlitvijo, prav
                    tako se niso bali, da bi delo izgubili: »<hi rend="italic">Jugoslovani so obrajtani in Slovenci še bolj</hi>.«<note place="foot" xml:id="ftn93" n="92"> Slavec, <hi rend="italic">Slovenci v Mannheimu</hi>,
                        67.</note>
                Slovenski ekonomski izseljenci so v tujini praviloma
                    bivali dlje kot izseljenci iz drugih jugoslovanskih republik, saj so bili bolje
                    kvalificirani in strokovno podkovani ter zato bolj cenjeni. Bivanje se je še
                    podaljševalo, če so bili v Zvezni republiki Nemčiji z družinami. Jim je pa
                    sorazmerna bližina omogočala pogostejša potovanja domov.<note place="foot" xml:id="ftn94" n="93"> Drnovšek, <hi rend="italic">Izseljevanje, »rakrana« slovenskega naroda</hi>, 303. Slavec, <hi rend="italic">Slovenci v Mannheimu</hi>, 53.</note>
                Zvezna republika Nemčija je v šestdesetih letih delavce
                    vabila z dobrimi zaslužki in dobrimi delovnimi razmerami, tam so si mnogi
                    ustvarili zadovoljiv materialni položaj. Slovenija pa je z izseljevanjem
                    izgubila del aktivnih prebivalcev. A ker v šestdesetih letih nezaposlenost tu ni
                    bila tako velika kot drugje v Jugoslaviji in je bil življenjski standard višji,
                    je postala privlačna za priseljence iz drugih republik, s katerimi je
                    nadomestila izgubo delovne sile.<note place="foot" xml:id="ftn95" n="94"> Drnovšek, <hi rend="italic">Izseljevanje, »rakrana«
                            slovenskega naroda</hi>, 301. Rendla, »Socializem in migracije,«
                    60.</note>
         </p>
         <p>Jugoslavija je še vedno poudarjala svojo skrb zaradi
                    neurejenih socialnih razmer zdomcev (pokojninsko zavarovanje, zavarovanje za
                    primer nesreče ali zdravstveno zavarovanje družine), saj z Zvezno republiko
                    Nemčijo ni imela sklenjenega medsebojnega sporazuma o zaposlovanju delovne
                    sile.<note place="foot" xml:id="ftn96" n="95"> SI
                        AS 1931, t. e. 3131, a. e. S-311, Pregled slovenskega izseljenstva, 20. 2.
                        1968,
                    37.</note> Prav tako ni zmogla v večji meri organizirati družbenopolitičnih, kulturnih in informativnih aktivnosti za zdomce, s katerimi bi skrbela za pravilno politično naravnanost teh državljanov. Slovenska izseljenska matica je za večje jugoslovanske praznike skušala organizirati nastope domačih skupin, a jim je za to manjkalo ustreznih kadrov. Podobne težave so bile na konzularnih predstavništvih.<note place="foot" xml:id="ftn97" n="96"> Ibid., 7, 37,
                        38.</note> So pa bile na tem področju toliko bolj aktivne in organizirane druge organizacije, predvsem Katoliška cerkev, in povojna emigracija, kar je jugoslovanski oblasti povzročalo dodatne skrbi. Predvsem v Cerkvi, ki je dobro organizirala svoje delovanje med izseljenci, je videla svojega nasprotnika, zato jo je budno spremljala in spodbujala ustanavljanje sebi naklonjenih društev.<note place="foot" xml:id="ftn98" n="97"> Ibid., 8, 39.
                        Franjić, »Politika Socialistične zveze delovnega ljudstva,« 203–06.
                        Štrubelj, <hi rend="italic">Temna in zamolčana stran slovenskega
                            izseljenstva</hi>, 7. Steklačič, »Slovensko izseljenstvo in zdomstvo v
                        Nemčiji,« 81.</note>
         </p>
         <p>Konec leta 1966 je zaradi gospodarske krize v Zvezni
                    republiki Nemčiji delo izgubilo tudi nekaj slovenskih delavcev, zlasti v
                    rudnikih. A situacija ni znatno vplivala na zmanjšanje števila zdomcev, je pa
                    nekoliko upočasnila odhajanje novih delavcev.<note place="foot" xml:id="ftn99" n="98"> SI AS 1931, t. e. 3131, a. e.
                        S-311, Pregled slovenskega izseljenstva, 20. 2. 1968,
                    7.</note> Zdomcem so težave pri obiskovanju domovine predstavljali carinski predpisi, ki so omejevali uvoz. Na drugi strani pa so oblasti poudarjale, da zdomci pri bankah v domovini odpirajo premalo računov, kjer bi varčevali prislužen denar v tujih valutah.<note place="foot" xml:id="ftn100" n="99"> Ibid.,
                    39.</note>
         </p>
         <p>Porast zaposlovanja v tujini se je v prihodnjih letih
                    nadaljeval. Prav tako je oblast leta 1968 še vedno menila, da družbenopolitične
                    organizacije v državi niso dovolj organizirane in aktivne glede spremljanja in
                    usmerjanja zaposlovanja delavcev v tujini. Čeprav naj bi se več organizacij in
                    institucij ukvarjalo z vprašanji izseljevanja, ni bilo dovolj jasno usmerjenih
                    politike, delitve del in koordinacije, kar naj bi slabilo njihovo
                    delovanje.
                <note place="foot" xml:id="ftn101" n="100"> RS AJ 837, a. e.
                        II-3-c-2/50, Informacija o položaju jugoslovenskih radnika u inostranstvu,
                        23. 9. 1968,
                    1.</note> Samo tretjina delavcev je šla na delo v tujino s posredovanjem zavoda za zaposlovanje. Poleg zavodov za zaposlovanje so delavce v tujino pošiljala tudi nekatera podjetja, predvsem iz gradbene stroke, ki so tam izvajala dela.<note place="foot" xml:id="ftn102" n="101"> Ibid.,
                    2.</note> Drugi večji težavi sta ostajali kadrovska podhranjenost diplomatsko-konzularnih predstavništev in neprilagojenost novim potrebam, ki jih je narekovalo delo v tujini.
                <note place="foot" xml:id="ftn103" n="102"> Ibid.,
                    3.</note>
                Ker družbenopolitične organizacije niso imele jasnega
                    koncepta za vzdrževanje stikov z delavci v tujini, je oblast seveda menila, da
                    »to spretno izkoriščajo nam idejno tuji in sovražni elementi (emigracija, cerkev
                    in reakcionarni krogi držav, v katerih delajo naši delavci) za pritisk na njih
                    in za svojo propagando. /…/ Tudi naše verske organizacije so daleč bolje
                    organizirane od nas. One pošiljajo večje število duhovnikov med naše delavce /…/
                    organizirajo namestitve in sprejem, ukvarjajo pa se tudi z vprašanji varstva
                    pravic iz delovnega razmerja.«
                <note place="foot" xml:id="ftn104" n="103">
                    Ibid.</note> Zato se je trudila, da bi bilo več delavcev organiziranih znotraj njej naklonjenih društev, sindikatov, želela pa je povečati tudi kulturno-zabavne ter informativne dejavnosti za zdomce.<note place="foot" xml:id="ftn105" n="104"> Ibid.,
                    4–6.</note>
         </p></div>
            <div><head>Po podpisu sporazuma o zaposlovanju z Zvezno
                    republiko Nemčijo</head>
         <p>V šestdesetih letih pride do premika v odnosu nemških
                    oblasti do jugoslovanskih delavcev. Do sredine desetletja so ugotovile, da je od
                    vseh priseljencev ravno pri jugoslovanskih najmanjša možnost, da bi se vključili
                    v komunistična ali levičarska gibanja. Pokazalo se je, da so jugoslovanski
                    delavci v Zvezno republiko Nemčijo prišli za zaslužkom in da so politično
                    indiferentni. Politično aktivni so bili povojni migranti, kar pa nemških oblasti
                    ni skrbelo. K spremembi odnosa so prav tako pripomogle pozitivne izkušnje
                    delodajalcev, ki so v jugoslovanskih delavcih videli kvalificirano in zanesljivo
                    delovno silo. Ti so se lažje prilagodili novemu okolju kot delavci iz drugih
                    držav in so bili Nemcem tudi kulturno bliže.
                <note place="foot" xml:id="ftn106" n="105"> Molnar,
                        »Imagining Yugoslavs,«
                    151–54.</note> K boljšemu razpoloženju med državama je do določene mere pripomogel tudi turizem, saj so Nemci v šestdesetih letih začeli intenzivneje odkrivati lepote Jadrana in postali najpomembnejši tuji turisti v Jugoslaviji.<note place="foot" xml:id="ftn107" n="106"> Ibid.,
                    154–58.</note> V Jugoslaviji so snemali filme o Vinetouju, jugoslovanski glasbeniki pa so uspešno vstopili na nemški trg. Le formalnosti, kot so vizumi in garantna pisma, potrebne za potovanja v Zvezno republiko Nemčijo, so kazale ohlajene uradne odnose.
                <note place="foot" xml:id="ftn108" n="107"> Nećak, <hi rend="italic">Hallsteinova doktrina</hi>, 11.</note>
                Do podpisa sporazuma o zaposlovanju delovne sile je strah
                    pred komunistično infiltracijo skoraj popolnoma izginil.<note place="foot" xml:id="ftn109" n="108"> Molnar, »Imagining Yugoslavs,«
                        140.</note>
         </p>
         <p>Pogovori o sporazumu so stekli leta 1967. To je bil del
                    »vzhodne politike« Willyja Brandta, ki je v sporazumu videl možnost za obnovitev
                    diplomatskih odnosov z Jugoslavijo in postopno izboljšanje odnosov z Vzhodno
                    Evropo nasploh. Pogajanja so se začela kljub temu, da je Nemčija že kazala znake
                    recesije in se je nezaposlenost večala. A do oktobra 1968, ko je bil sporazum
                    podpisan, se je recesija končala in povpraševanje po tujih delavcih spet
                    povečalo.
                <note place="foot" xml:id="ftn110" n="109"> Ibid., 158, 59.
                        Drnovšek, <hi rend="italic">Izseljevanje, »rakrana« slovenskega naroda</hi>,
                        303. Sporazum je stopil v veljavo februarja 1969. Jugoslavija se je
                        obvezala, da bo v tem letu v Zvezni republiki Nemčiji zaposlila 60.000 novih
                        delavcev.</note> Sporazum je bil ugoden za obe strani. Zvezna republika Nemčija je dobila stalen dotok novih delavcev, Jugoslavija pa je lahko vsaj deloma nadzorovala migracijske tokove v to državo. Določene pravice in zaščito so dobili tudi delavci.<note place="foot" xml:id="ftn111" n="110"> Molnar, »Imagining
                        Yugoslavs,« 159. Ulf Brunnbauer, »Yugoslav Gastarbeiter and the Ambivalence
                        of Socialism: Framing Out-Migration as a Social Critique,« <hi rend="italic">Journal of Migration History</hi> 5, št. 3 (2019):
                    423.</note> Tudi v kasnejših jugoslovanskih dokumentih je na prvem mestu cilj reguliranja migracijskih tokov in šele na drugem zagotavljanje pravic in zaščite delavcev.<note place="foot" xml:id="ftn112" n="111"> SI AS 1931, t. e.
                        385, Savetovanje o problemima zapošljavanja i boravka jugoslovenskih radnika
                        u inostranstvu, avgust 1971, 10.</note>
         </p>
         <p>Po podpisu sporazuma se je izseljevanje iz Jugoslavije v
                    Zvezno republiko Nemčijo znatno povečalo.<note place="foot" xml:id="ftn113" n="112"> Molnar, »Imagining Yugoslavs,« 146. Brunnbauer,
                        »Yugoslav Gastarbeiter,«
                    424.</note> Tudi v Sloveniji je bil opazen porast odhodov delavcev v tujino.<note place="foot" xml:id="ftn114" n="113"> Drnovšek, »Pregled
                        'začasno zaposlenih',« 319.</note>
                Oblast se je zavedala izgub delovne sile. »Jugoslovani v
                    tujini so najbolj dinamičen, vitalen del našega prebivalstva. To so v glavnem
                    ljudje, stari 20 do 40 let. /…/ Med njimi je tudi čedalje več strokovnjakov,
                    pogosto celo takih, ki jih doma primanjkuje. /…/ Prizadevati bi si morali, da bi
                    odhajali na delo v tujino predvsem nekvalificirani delavci (s predhodnim
                    poučevanjem v tečajih in podobno) in ljudje iz tistih poklicev, ki jih imamo
                    dovolj ali celo preveč,« je bilo slišati od njenih predstavnikov.
                <note place="foot" xml:id="ftn115" n="114"> Šetinc,
                        »Jugoslovani na delu v tujini,« 34, 35.</note>
                Odhod delavcev je bil najpogosteje povezan z željo po
                    višjem življenjskem standardu. Povprečna plača delavca v Jugoslaviji v poznih
                    šestdesetih oziroma zgodnjih sedemdesetih letih je znašala okoli 80 dolarjev
                    mesečno, povprečna mesečna plača v Zvezni republiki Nemčiji pa 225 dolarjev
                    mesečno.<note place="foot" xml:id="ftn116" n="115">
                        Mihajlovic, »Yugoslav Gastarbeiter,«
                190.</note> Kriza, ki je sledila, je to razmerje le še poslabšala.</p>
         <p>Največ organiziranih odhodov iz Slovenije v Zvezno
                    republiko Nemčijo je bilo med letoma 1965 in 1975.<note place="foot" xml:id="ftn117" n="116"> Štumberger, »Slovenski
                        selitveni tokovi,« 105. Slavec, <hi rend="italic">Slovenci v Mannheimu</hi>,
                        50. »Popis prebivalstva 1971,« <hi rend="italic">Statistični urad Republike
                            Slovenije</hi>, pridobljeno 26. 11. 2020, <ref target="http://www.stat.si/publikacije/pub_popis_1971_Slovenija_prebivalstvo.asp">http://www.stat.si/publikacije/pub_popis_1971_Slovenija_prebivalstvo.asp</ref>.
                        Iz popisa prebivalstva za leto 1971 je razvidno, da je bilo v Sloveniji od
                        skupno 836.548 aktivnih prebivalcev 45.209 od teh na začasnem delu v tujini,
                        kar je dobrih 5 odstotkov. Največ jih je na delo v tujino odšlo iz regij, ki
                        so že tradicionalno dale več izseljencev, to je iz Štajerske in Prekmurja,
                        nekaj tudi iz Dolenjske ter Ljubljane z okolico.</note> Migracijske tokove je zaustavila naftna kriza leta 1973, saj je Zvezna republika Nemčija zaradi gospodarske recesije ob koncu tega leta začela omejevati priseljevanje in zaostrovati pogoje za delo. Leta 1973 je bil dosežen višek izseljevanja, nato pa število izseljencev ni več naraščalo.
                <note place="foot" xml:id="ftn118" n="117"> Ibid., 106.
                        Drnovšek, <hi rend="italic">Izseljevanje, »rakrana« slovenskega naroda</hi>,
                        304, 305. Slavec, <hi rend="italic">Slovenci v Mannheimu</hi>, 46, 47.
                        Mihajlovic, »Yugoslav Gastarbeiter,« 184, 185.</note>
                A kljub temu da se je število delavcev zmanjšalo, se je
                    število priseljencev v Zvezni republiki Nemčiji povečalo, kajti delavci, ki so
                    ostali, so za sabo pripeljali družine. Tako so se trajno naselili tudi mnogi
                    Slovenci. Drugi so v domovini začeli graditi hiše, tudi zaradi strahu pred
                    odpuščanjem in vračanjem.<note place="foot" xml:id="ftn119" n="118"> Štumberger, »Slovenski selitveni tokovi,« 106. Slavec,
                            <hi rend="italic">Slovenci v Mannheimu</hi>, 47. Mihajlovic, »Yugoslav
                        Gastarbeiter,« 185, 186. Kljub državnim spodbudam je večina delavcev, ki so
                        odšli po letu 1973, odšla prostovoljno.</note>
                A večinoma se niso bali, da bi izgubili delo, saj so bili
                    cenjena delovna sila.<note place="foot" xml:id="ftn120" n="119"> Slavec, <hi rend="italic">Slovenci v Mannheimu</hi>,
                        67.</note>
         </p></div>
            <div><head>Nazaj v domovino?</head>
         <p>Tudi Jugoslavija se je od zgodnjih sedemdesetih let začela
                    intenzivneje zanimati za vrnitev delavcev iz tujine. Nekoliko se je bala, da se
                    bodo odmaknili od njenega družbenega sistema, ne nazadnje tudi zaradi njihovih
                    prihrankov in izkušenj, pridobljenih v tujini, ki bi lahko ugodno vplivali na
                    domače gospodarstvo.
                <note place="foot" xml:id="ftn121" n="120"> Drnovšek, <hi rend="italic">Izseljevanje, »rakrana« slovenskega naroda</hi>,
                    304.</note> Obveščevalne službe so nadaljevale spremljanje delavcev na začasnem delu v tujini, saj se je oblast še vedno bala, da lahko pridejo pod vpliv sovražne emigracije.<note place="foot" xml:id="ftn122" n="121"> SI AS 1931, t. e.
                        385, Bezbednostni aspekti boravka naših gradjana na privremenom radu u
                        inostranstvu, 23. 10. 1972. SI AS 1931, t. e. 385, Zaključci Predsedništva
                        Saveza komunista Jugoslavije i Predsedništva Socialističke Federativne
                        Republike Jugoslavije o problematici zapošljavanja naših gradjana u
                        inostranstvu, 5. 2. 1973. Bezbednostni aspekti zapošljavanja jugoslovenskih
                        gradjana u inostranstvu, april
                    1973.</note> Hkrati pa je opažala, da sta odšli predvsem mlada in srednja generacija. Pomemben je bil tudi delež strokovno izobraženih delavcev, ki jih je Jugoslavija potrebovala, kar je bil tudi eden od vidikov prizadevanj za zmanjšanje odhodov in ustvarjanje pogojev za povratek delavcev iz tujine.<note place="foot" xml:id="ftn123" n="122"> SI AS 1931, t. e.
                        385, Zaključci Predsedništva Saveza komunista Jugoslavije i Predsedništva
                        Socialističke Federativne Republike Jugoslavije o problematici zapošljavanja
                        naših gradjana u inostranstvu, 5. 2. 1973,
                    11–13.</note> Leta 1972 se je v Zahodni Evropi nahajalo okoli 800.000 jugoslovanskih delavcev, ki so bili večinoma mlajši.<note place="foot" xml:id="ftn124" n="123"> RS AJ 837, a. e.
                        II-9-b, Neki najaktuelniji problemi naših radnika u inostranstvu, 6. 7.
                        1972, 1, 2.</note>
         </p>
         <p>Obdobje zimskih praznikov od decembra 1970 do januarja
                    1971 je na primer oblast izkoristila za široko akcijo seznanjanja s težavami in
                    željami zdomcev ter po celi državi organizirala srečanja z njimi. Po njenih
                    informacijah naj bi jih dosegli več deset tisoč. V ta namen je uporabila
                    sredstva javnega informiranja, sindikate, zavode za zaposlovanje, posebne ukrepe
                    za povečanje udeležbe pa so izvajale tudi carinske in mejne službe, banke,
                    trgovine in prometne službe.
                <note place="foot" xml:id="ftn125" n="124"> RS AJ 837, a. e.
                        II-3-c-2/80, Informacija o susretu sa jugoslovenskim radnicima privremeno
                        zaposlenim u inostranstvu za vreme zimskih praznika 1970–1971. g., marec
                        1971, 1, 2.</note>
                Glede na naravo akcije ni presenetljivo, da so delavci
                    izražali željo po vrnitvi v Jugoslavijo, kljub temu pa so poudarjali določene
                    težave, s katerimi so se srečevali. Med drugim so želeli, da bi jim država ob
                    povratku omogočila samozaposlitev; da bi se spremenili obstoječi carinski
                    predpisi in uvedle olajšave pri uvozu opreme za osebno delo, kmetijskih strojev
                    in predmetov za gospodinjstvo; da bi se zagotovile olajšave in ugodne razmere za
                    odpiranje zasebne obrti in servisov; ter da bi jim omogočili ugodnejše pogoje za
                    gradnjo ali nakup stanovanjskih objektov. Oblast se je pri tem zavedala, da
                    obstoječi predpisi, previsoke carine, pomanjkanje jasne politike in usklajene
                    prakse v zvezi z osebnim delom ter dolgotrajni in dragi postopki za lokacijska
                    dovoljenja destimulativno vplivajo na vračanje zdomcev.
                <note place="foot" xml:id="ftn126" n="125"> Ibid.,
                    3.</note>
                Pri tem pa je obširno navajala težave, s katerimi so se
                    delavci srečevali v tujini (nespoštovanje pogodbenih obveznosti od delodajalcev,
                    slabe bivanjske razmere, previsoko obračunane dajatve, dolgotrajni postopki za
                    ureditev socialnega zavarovanja, oškodovanja pri napotitvah delovne sile v
                    tujino od nekaterih jugoslovanskih podjetij, pomanjkanje organiziranih
                    prostočasnih dejavnosti, nepriznavanje kvalifikacij, doseženih v Jugoslaviji,
                    ter neobveščenost delavcev o pravicah, ki izhajajo iz zaposlitve).<note place="foot" xml:id="ftn127" n="126"> Ibid.,
                    4–6.</note>
         </p>
         <p>V začetku sedemdesetih let je oblast eno od večjih težav
                    pri delu z izseljenci še vedno videla v premajhnem številu uslužbencev
                    diplomatsko konzularnih predstavništev. Prvi sekretar ambasade v Bonnu je leta
                    1971 menil, da so pri reševanju težav izseljencev še vedno v fazi požarne službe
                    in da se komaj spopadajo z nalogami. Poudaril je strokovno usposobljenost
                    kadrov, potrebovali naj bi predvsem pravnike, ki bi se spoznali na nemško
                    delovno pravo. Sicer pa so bila diplomatsko konzularna predstavništva le del
                    mehanizma, ki so ga sestavljali še socialni delavci, sindikati pa tudi
                    karitativne organizacije.<note place="foot" xml:id="ftn128" n="127"> SI AS 1931, t. e. 385, Savetovanje o problemima
                        zapošljavanja i boravka jugoslovenskih radnika u inostranstvu, avgust 1971,
                        44,
                    45.</note> V Zvezni republiki Nemčiji je bila organizirana mreža socialnih delavcev iz Jugoslavije, saj je Nemčija krila večino stroškov zanje. Jugoslavija je v Stuttgartu odprla tudi informativni center za delavce.<note place="foot" xml:id="ftn129" n="128"> RS AJ 837, a. e.
                        II-9-b, Neki najaktuelniji problemi naših radnika u inostranstvu, 6. 7.
                        1972, 1, 2.</note> Od leta 1969 se je z nudenjem socialne pomoči jugoslovanskim državljanom v Nemčiji ukvarjala organizacija Arbeiterwohlfahrt. Do julija 1971 je bilo z njeno pomočjo ustanovljenih 42 svetovalnic za jugoslovanske delavce, do konca leta so pričakovali še 16 novih. V njih naj bi bilo konec tistega leta zaposlenih 106 jugoslovanskih socialnih delavcev. Njihove naloge so bile v prvi vrsti pomoč delavcem pri komunikaciji z državnimi organi, nudenje nasvetov pri delovnih, socialnih, davčnih ali stanovanjskih težavah, skrb za bolne delavce, skrb za prostočasne aktivnosti, pomoč pri negovanju zvez z domovino in obveščanje o življenjskih priložnostih v Zvezni republiki Nemčiji.
                <note place="foot" xml:id="ftn130" n="129"> SI AS 1931, t.
                        e. 385, Savetovanje o problemima zapošljavanja i boravka jugoslovenskih
                        radnika u inostranstvu, avgust 1971, 21, 22.</note>
         </p>
         <p>Oblast je prav tako še vedno skrbela dejavnost verskih
                    skupnosti med izseljenci, predvsem Katoliške cerkve, ki je imela zelo razvito
                    mrežo svojih organizacij.<note place="foot" xml:id="ftn131" n="130"> Ibid., 186–188.</note>
                Na to je opozoril tudi vicekonzul iz Freiburga, ki je
                    povedal, da je na območju pod njihovo jurisdikcijo delovalo osem predstavnikov
                    Karitasa, pet socialnih delavcev in trije duhovniki, ki so med sabo delali
                    povezano. Na drugi strani je bil samo en socialni delavec Arbeiterwohlfahrta, ki
                    naj bi skrbel za 22.000 jugoslovanskih delavcev.
                <note place="foot" xml:id="ftn132" n="131"> Ibid., 240,
                        241.</note> Zato so ugotavljali: »Dejstvo, da se cerkev morda preveč pojavlja kot dejavnik, ki se znatno zanima za družbeno dejavnost naših delavcev v tujini, je stvar, ki se nam včasih ne zdi primerna, a dokler mi za to nimamo lastnih sredstev in možnosti, vprašanje pa je, kdaj jih bomo v popolnosti imeli, so neko sodelovanje in stiki s cerkvijo neizogibni. Navsezadnje ne moremo nasprotovati, da naši državljani tam iščejo to, česar jim mi sami trenutno ne moremo dati.«<note place="foot" xml:id="ftn133" n="132"> Ibid., 191,
                        192.</note>
         </p>
         <p>Prav tako je bilo v društva, ki so bila naklonjena
                    jugoslovanski oblasti, vključeno le manjše število delavcev, »tako da stotine
                    tisoč delavcev ostaja nevključenih v družbeno-politične dejavnosti«.
                <note place="foot" xml:id="ftn134" n="133"> RS AJ 837, a. e.
                        II-9-b, Neki najaktuelniji problemi naših radnika u inostranstvu, 6. 7.
                        1972,
                    2.</note> Oblast je skrbelo tudi izobraževanje otrok izseljencev, še bolj pa to, da je bila pod vprašajem politična »usmerjenost delavcev do njihove socialistične samoupravne skupnosti, glede na to, da so izpostavljeni najrazličnejšim vplivom tuje družbe, tujih političnih ideologij, klerikalnih krogov, sovražne emigracije itn.«<note place="foot" xml:id="ftn135" n="134">
                    Ibid.</note> Posledica naj bi bila rastoče število prošenj za odpust iz državljanstva, vedno znova pa se je pojavljala tudi skrb zaradi morebitnega sodelovanja s politično emigracijo.<note place="foot" xml:id="ftn136" n="135"> Ibid.,
                    3.</note>
         </p>
         <p>A resnične težave delavcev so ležale drugje. Konzularna
                    predstavništva v Nemčiji so se srečevala z vsakodnevnimi potrebami delavcev, ki
                    so rasle sorazmerno s hitrim naraščanjem njihovega števila.
                <note place="foot" xml:id="ftn137" n="136"> SI AS 1931, t.
                        e. 385, Savetovanje o problemima zapošljavanja i boravka jugoslovenskih
                        radnika u inostranstvu, avgust 1971,
                    53.</note> Generalni konzul v Frankfurtu je bil prepričan, da jugoslovanski delavci v Nemčiji niso bili diskriminirani, da pa je določena zapostavljenost izhajala iz njihovega položaja, predvsem iz nepoznavanja jezika, ki je poskrbelo za največ težav. Poleg tega se mnogi niso znašli v tujem okolju ali niso znali uveljaviti svojih pravic.<note place="foot" xml:id="ftn138" n="137"> Ibid., 54,
                    55.</note> Konzul v Stuttgartu je menil, da tisti ljudje, ki so prišli s pomočjo zavodov za zaposlovanje, dejansko niso imeli večjih pravic ali večje varnosti pred odpuščanjem.<note place="foot" xml:id="ftn139" n="138"> Ibid.,
                    48.</note>
                Republiški sekretar za delo iz Slovenije pa je celo
                    povedal, da imajo večjo težavo z domačimi podjetji, ki napotujejo delavce na
                    delo v tujino. Več so jih prijavili zaradi nezakonitega zaposlovanja v
                    tujini.<note place="foot" xml:id="ftn140" n="139">
                        Ibid., 113, 114.</note>
         </p>
         <p>Problematika zdomcev se je pojavljala tudi v časopisju, ki
                    je zdomce po eni strani predstavljalo kot delavne in kvalificirane ljudi, ki so
                    bili v Zvezni republiki Nemčiji cenjeni bolj kot drugi tuji delavci. Hkrati pa
                    so bili kritični do izgube kvalificiranih delavcev v domovini, ki bi jih lahko
                    omilili z restriktivnejšimi pogoji za odhod. Poudarjali so težave zdomcev (slabe
                    bivanjske in delovne razmere, nizke plače, težke in nevarne službe,
                    nesprejemanje okolice), poročali o prenatrpanih vlakih in dolgih čakalnih vrstah
                    na meji ob vračanju za praznike ter bili včasih kritični do oblasti, ker ni
                    dovolj poskrbela zanje.<note place="foot" xml:id="ftn141" n="140"> Brunnbauer, »Yugoslav Gastarbeiter,« 430–32. Avtor je
                        analiziral različne jugoslovanske časopise iz poznih šestdesetih in iz
                        sedemdesetih
                    let.</note> Sicer pa so časopisi tako kot oblast hvalili tiste zdomce, ki so v tujini ohranjali pripadnost do domovine in njene ureditve, in bili kritični do tistih, ki naj bi zapadli pod protijugoslovansko propagando.<note place="foot" xml:id="ftn142" n="141"> Ibid.,
                    433.</note>
         </p>
         <p>Oblast pa je ostajala prepričana, da namerava večina
                    delavcev v tujini ostati le začasno. Čeprav so se nekateri res vračali, je bila
                    za Jugoslavijo struktura povratnikov manj ugodna kot struktura tistih, ki so
                    odhajali. Pogosto so se za povratek odločali tisti z nižjimi kvalifikacijami,
                    medtem ko so se visokokvalificirani delavci, ki jih je Jugoslavija potrebovala,
                    vračali počasneje.
                <note place="foot" xml:id="ftn143" n="142"> RS AJ 837, a. e.
                        II-9-b, Zapošljavanje jugoslovenskih radnika u inostranstvu, 23. 11. 1973,
                        2.</note>
                Oblast je prav tako menila, da večina migrantov svojih
                    prihrankov ne vlaga racionalno, saj jih uporablja, »da bi začasno izboljšala
                    svoj standard in standard družine«, redko pa za ustvarjanje boljših ekonomskih
                    in socialnih razmer v prihodnosti.<note place="foot" xml:id="ftn144" n="143">
                    Ibid.</note> Bala se je celo težav pri reintegraciji delavcev in njihovih otrok v domače okolje, saj »so v večji ali manjši meri postali nosilci duhovnih vrednot, ki so tuje naši družbi, ker niso v skladu, če že niso v konfliktu, z razvojnimi težnjami k samoupravljanju«.<note place="foot" xml:id="ftn145" n="144">
                    Ibid.</note> Ušlo pa ji ni niti dejstvo, da se je migrantskim družinam dvignil standard, kar naj bi po mnenju oblasti vplivalo na poglabljanje socialnih razlik v družbi.<note place="foot" xml:id="ftn146" n="145"> Ibid., 3,
                    4.</note>
         </p>
         <p>Najbolj množično so se delavci iz Zvezne republike Nemčije
                    vračali med letoma 1977 in 1979, medtem ko se je vračanje v osemdesetih letih
                    zaradi hude gospodarske krize v Jugoslaviji zaustavilo.<note place="foot" xml:id="ftn147" n="146"> Štumberger, »Slovenski
                        selitveni tokovi,« 106.</note>
                Kljub temu da je rast nezaposlenosti tudi Zvezno
                    republiko Nemčijo silila k spodbujanju vračanja izseljencev, se mnogi kljub
                    spodbujevalnim ukrepom niso želeli vrniti.<note place="foot" xml:id="ftn148" n="147"> Ibid.,
                    108.</note> Na splošno so se jugoslovanski delavci bolje integrirali v nemško družbo kot drugi. K temu je verjetno pripomoglo tudi dejstvo, da je z gospodarsko krizo prišel nov, kulturni rasizem, ki je bil povezan z muslimansko vero. Zvezna republika Nemčija, ki je imela sicer že od začetka težave s sprejemanjem »gostujočih delavcev«, se je sedaj soočala z razklanostjo med željo po omejevanju števila tujcev in ukrepi za njihovo integracijo, ki so postajali čedalje bolj potrebni. Pri tem so turški priseljenci postajali neželen del družbe, medtem ko se je na jugoslovanske gledalo v pozitivnejši luči, čeprav so bili tudi oni deležni nekaterih vidikov strukturne in pravne diskriminacije (slabe bivanjske razmere, kratkoročne pogodbe o zaposlitvi, restriktivni pogoji pri pridobivanju državljanskih pravic ali združevanju družin).<note place="foot" xml:id="ftn149" n="148"> Molnar, »Imagining
                        Yugoslavs,« 168, 169.</note>
         </p>
         <p>V sedemdesetih letih naj bi se po uradnih jugoslovanskih
                    podatkih vrnilo 282.000 delavcev, neuradne ocene so seveda višje, toda večina
                    naj bi ostala v tujini. Težave povratnikov, predvsem težave pri zaposlovanju in
                    pomanjkanje stanovanj, je poudarjalo tudi časopisje. Zato so bili posebno
                    izpostavljeni tisti zdomci, ki so s svojimi prihranki poskrbeli za zaposlitev,
                    kritični pa so bili do pomanjkanja mehanizmov podpore od oblasti.<note place="foot" xml:id="ftn150" n="149"> Brunnbauer,
                        »Yugoslav Gastarbeiter,« 432–35.</note>
                Kompleksnost dela v tujini in vračanja seveda presega
                    uradna poročila. Mnogi od povratnikov so si v tujini zagotovili boljši standard
                    in se uspešno reintegrirali v lokalne skupnosti, kamor so prinašali tudi
                    modernizacijo.</p>
         </div>
            <div><head>Zaključek</head>
         <p>Jugoslavija je bila edina država komunističnega bloka, ki
                    je dovoljevala ekonomsko izseljevanje.
                <note place="foot" xml:id="ftn151" n="150"> Drnovšek, <hi rend="italic">Izseljevanje, »rakrana« slovenskega naroda</hi>,
                    255.</note>
                Z legaliziranjem odhodov v tujino je potrdila, da ji
                    ljudje bežijo čez mejo v iskanju boljše prihodnosti, ni pa bila v stanju
                    ustvariti razmer, da ji delavci ne bi več množično odhajali v tujino.
                <note place="foot" xml:id="ftn152" n="151"> To so
                        ugotavljali na seji izvršnega odbora Slovenske izseljenske matice leta 1971
                        in se hkrati spraševali, ali lahko ustvarijo Jugoslavijo, v kateri ljudje ne
                        bodo več odhajali v tujino. Gl. Ibid., 284.</note>
                Zato se je tolažila s svojo odprtostjo: »V odprti
                    skupnosti, kakršna je naša, v kateri spoštujejo pravico človeka, da potuje iz
                    države v državo, ne bo mogoče zadrževati ljudi doma, če bodo želeli začasno
                    drugam.«<note place="foot" xml:id="ftn153" n="152">
                        Šetinc, »Jugoslovani na delu v tujini,« 33.</note> Hkrati pa se ni želela odpovedati svojim ljudem. Ekonomske izseljence je ves čas imela za začasno izseljene in je pričakovala, da se bodo res vrnili domov. Zato je nalagala vsem, ki so se ukvarjali z izseljenci in zdomci, da morajo skrbeti za »razvijanje jugoslovanskega socialističnega patriotizma in ljubezni do domovine prek informativno-propagandne dejavnosti, vzgoje in izobraževanja ter društvenega življenja«.
                <note place="foot" xml:id="ftn154" n="153"> Franjić,
                        »Politika Socialistične zveze delovnega ljudstva,«
                    186.</note> Ekonomska migracija je bila po eni strani znak odprtosti socialistične Jugoslavije, po drugi strani pa je opozarjala na strukturne pomanjkljivosti njenega gospodarstva. V sedemdesetih letih je več kot milijon jugoslovanskih državljanov živelo v tujini, od tega dve tretjini v Zvezni republiki Nemčiji.<note place="foot" xml:id="ftn155" n="154"> Ibid.,
                    413.</note>
         </p>
         <p>Toda kljub ocenam in pričakovanjem so delavci na začasnem
                    delu ostajali v Zvezni republiki Nemčiji. Deloma zato, ker so bile razmere v
                    Jugoslaviji čedalje neugodnejše, najprej gospodarske, v osemdesetih letih tudi
                    politične, deloma so bili postopki za vračanje zapleteni. Od leta 1978 je tudi
                    Zvezna republika Nemčija naredila korak naprej pri integraciji tujcev, dopolnila
                    k zakonu o tujcih so predvidevala postopno ureditev njihovega pravnega položaja,
                    hitrejše je bilo pridobivanj dovoljenj za bivanje in olajšan prihod družinskih
                    članov.
                <note place="foot" xml:id="ftn156" n="155"> Slavec, <hi rend="italic">Slovenci v Mannheimu</hi>,
                    54.</note> Poglaviten razlog je seveda tudi to, da so si delavci v novi domovini ustvarili družine, bili so zadovoljni s svojo zaposlitvijo, spoznali so nove prijatelje in domotožje se je manjšalo. Po ureditvi stanovanjskega vprašanja so v sedemdesetih letih sicer začeli vlagati v hiše v domovini, a se pogosto niso vrnili.<note place="foot" xml:id="ftn157" n="156"> Ibid., 69, 70.
                        Štrubelj, <hi rend="italic">Temna in zamolčana stran slovenskega
                            izseljenstva</hi>,
                40.</note> Čeprav so se uspešno integrirali, pa so bili velikokrat še vedno razcepljeni med dve domovini in kulturi.
            </p></div>
      </body>
       <back>
           <div type="bibliography">
               <head>Viri in literatura</head>
       <list type="unordered">
           <head>Arhivski viri</head>
           <item>RS AJ – Arhiv Jugoslavije:<list>
         <item>AJ 837, Kabinet predsednika republike.</item></list></item>
         <item>SI AS – Arhiv Republike Slovenije:<list>
       <item>SI AS 1931, Republiški sekretariat za notranje zadeve Socialistične republike
           Slovenije, 1918–2004.</item></list></item></list>
       <listBibl>
           <head>Časopisni viri</head>
       <bibl><hi rend="italic">Die Zeit</hi>. Hamburg, 1962, 1965, 1969.</bibl>
       <bibl><hi rend="italic">Der Spiegel</hi>. Hamburg, 1961.</bibl>
       <bibl><hi rend="italic">Rodna gruda</hi>. Ljubljana, 1960–1964.</bibl></listBibl>
       <listBibl><head>Literatura</head>
       <bibl>Božič, Tone. »Široko odprte meje.« V: <hi rend="italic">Slovenski izseljenski koledar
           1965</hi>, 25–27. Ljubljana: Slovenska izseljenska matica, 1965.</bibl>
       <bibl>Brunnbauer, Ulf. »Yugoslav Gastarbeiter and the Ambivalence of Socialism: Framing
           Out-Migration as a Social Critique.« <hi rend="italic">Journal of Migration
               History</hi> 5, št. 3 (2019): 413–37. <ref target="https://doi.org/10.1163/23519924-00503001">https://doi.org/10.1163/23519924-00503001</ref>.</bibl>
       <bibl>Čepič, Zdenko. »Demografske in socialne spremembe.« V: <hi rend="italic">Slovenska
           novejša zgodovina: Od programa Zedinjena Slovenija do mednarodnega priznanja
           Republike Slovenije, 1848–1992, 1. del</hi>, ur. Zenko Čepič et al.,
           1127–39. Ljubljana: Mladinska knjiga, Inštitut za novejšo zgodovino, 2005.</bibl>
       <bibl>Drnovšek, Marjan. <hi rend="italic">Izseljevanje, »rakrana« slovenskega naroda: od
           misijonarja Friderika Barage do migracijske politike države Slovenije</hi>.
           Ljubljana: Založba Nova revija, 2010.</bibl>
       <bibl>Drnovšek, Marjan, ur. »Odnos Slovencev do izseljencev, nekoč in danes: Okrogla miza,
           Ljubljana, 4. junij 2002.« <hi rend="italic">Dve domovini</hi>, št. 16 (2002):
           109–40.</bibl>
       <bibl>Drnovšek, Marjan. »Pregled 'začasno zaposlenih v tujini'.« V: <hi rend="italic">Slovenska kronika XX. stoletja, 1941</hi>–<hi rend="italic">1995</hi>, ur.
           Marjan Drnovšek in Drago Bajt, 319. Ljubljana: Nova revija, 1997.</bibl>
       <bibl>Franjić, Lidija. »Politika Socialistične zveze delovnega ljudstva Slovenije do
           zdomstva.« <hi rend="italic">Dve domovini</hi>, št. 21 (2005): 185–206.</bibl>
       <bibl>Mihajlovic, Steven. »Yugoslav Gastarbeiter: The Guest Who Stayed for Dinner.« <hi rend="italic">Northwestern Journal of International Law and Business</hi> 8, št.
           1 (1987): 181–96.</bibl>
       <bibl>Molnar, Christopher A. »Imagining Yugoslavs: Migration and the Cold War in Postwar
           West Germany.« <hi rend="italic">Central European History</hi> 47, št. 1 (2014):
           138–69. <ref target="https://doi.org/10.1017/S000893891400065X">https://doi.org/10.1017/S000893891400065X</ref>.</bibl>
       <bibl>Nećak, Dušan. <hi rend="italic">Hallsteinova doktrina in Jugoslavija: Tito med Zvezno
           republiko Nemčijo in Nemško demokratično republiko</hi>. Ljubljana: Znanstveni
           inštitut Filozofske fakultete, 2002.</bibl>
       <bibl>Piškurić, Jelka. <hi rend="italic">»Bili nekoč so lepi časi.« Vsakdanjik v Ljubljani
           in okolici v času socializma</hi>. Ljubljana: Založba Inštituta za novejšo
           zgodovino, Študijski center za narodno spravo, 2019.</bibl>
       <bibl>Prinčič, Jože. »Gospodarska reforma.« V: <hi rend="italic">Slovenska novejša
           zgodovina: Od programa Zedinjena Slovenija do mednarodnega priznanja Republike
           Slovenije, 1848–1992, 1. del</hi>, ur. Zdenko Čepič et al., 1045–48. Ljubljana:
           Mladinska knjiga, Inštitut za novejšo zgodovino, 2005.</bibl>
       <bibl>Rendla, Marta. »Socializem in migracije (začasno na tuje?).« V: <hi rend="italic">Migracije: zbornik strokovnih prispevkov za mentorje zgodovinskih krožkov</hi>,
           ur. Tomaž Mikelj, 59–77. Ljubljana: Zveza prijateljev mladine Slovenije, Komisija za
           delo zgodovinskih krožkov, 2017.</bibl>
       <bibl>Repe, Božo. »'Tihotapijo vse, razen ptičjega mleka', Vpliv nakupovalnega turizma na
           kulturne spremembe in način življenja v Sloveniji po drugi svetovni vojni.« <hi rend="italic">Zgodovina za vse</hi> 5, št. 2 (1998): 90–96.</bibl>
       <bibl>Slavec, Ingrid, <hi rend="italic">Slovenci v Mannheimu</hi>. Ljubljana: Znanstveni
           inštitut Filozofske fakultete Univerze Edvarda Kardelja, 1982.</bibl>
       <bibl>Steklačič, Gregor. »Slovensko izseljenstvo in zdomstvo v
           Nemčiji.« Diplomsko delo, Univerza v Ljubljani, 2009.</bibl>
       <bibl>Svetek, Lev. »Nekaj praktičnih nasvetov našim delavcem, zaposlenim v tujini.« V:
           <hi rend="italic">Slovenski izseljenski koledar 1967</hi>, 61, 62. Ljubljana:
           Slovenska izseljenska matica, 1967.</bibl>
       <bibl>Šetinc, Franc. »Jugoslovani na delu v tujini.« V: <hi rend="italic">Slovenski
           izseljenski koledar 1969</hi>, 32–35. Ljubljana: Slovenska izseljenska matica,
           1969.</bibl>
       <bibl>Štumberger, Saška. »Slovenski selitveni tokovi v Nemčijo in spreminjanje vloge
           slovenščine.« <hi rend="italic">Dve domovini</hi>, št. 22 (2005): 95–114.</bibl>
       <bibl>Štrubelj, Zvone. <hi rend="italic">Temna in zamolčana stran slovenskega izseljenstva
           v Nemčiji: Socialna delavka Doroteja Oblak v pogovoru dr. Zvonetom
           Štrubljem</hi>. Stuttgart: Slovenska župnija sv. Cirila in Metoda, 2012.</bibl>
       <bibl>Zupančič, Jernej. »Slovensko izseljenstvo v Evropi po drugi svetovni vojni.« V: <hi rend="italic">Slovensko izseljenstvo: Zbornik ob 50-letnici Slovenske
           izseljenske matice</hi>, gl. ur. Milica Trebše - Štolfa, 291–99. Ljubljana:
           Slovenska izseljenska matica, 2001.</bibl></listBibl>
       <listBibl><head>Spletni viri</head>
       <bibl>
           <hi rend="italic">Statistični urad Republike Slovenije</hi>. »Popis prebivalstva
           1971.« Pridobljeno: 26. 11. 2020. <ref target="http://www.stat.si/publikacije/pub_popis_1971_Slovenija_prebivalstvo.asp">http://www.stat.si/publikacije/pub_popis_1971_Slovenija_prebivalstvo.asp</ref>.</bibl></listBibl></div>
       <div type="summary" xml:lang="en">
           <docAuthor>Jelka Piškurić</docAuthor>
       <head>“TEMPORARY” WORK IN
           GERMANY:</head>
       <head>YUGOSLAVIA’S ATTITUDE  TOWARDS ECONOMIC
           MIGRANTS</head>
       <head>SUMMARY</head>
       <p>The present contribution outlines Yugoslavia’s attitude
           towards economic migrants during socialism and its changes over the years. It
           focuses especially on the workers who moved to the Federal Republic of Germany,
           as this was the most popular destination for economic migrants. In both
           countries, the public image that formed about these workers kept changing over
           the years.
       </p>
       <p>In Yugoslavia, the post-war economic migrants soon started
           to be referred to as “workers abroad” or “workers temporarily employed abroad”,
           as they were expected to return after a few years. Yugoslavia’s attitude towards
           them differed from the other categories of emigrants. Even though these people
           were not seen as hostile to the socialist regime, the state monitored them
           carefully, as it was concerned that they might come under the influence of the
           political emigration or change their political views abroad. The economic
           component was not overlooked, either.
       </p>
       <p>After World War II, the migration flows stopped for a
           while due to the restrictions involved in crossing the border. However, as of
           the middle of the 1950s, economic migrations started increasing persistently,
           only to culminate at the beginning of the 1970s. Migration was once again
           stopped by the 1973 oil crisis. During the 1960s, as the number of emigrants
           kept increasing, the initially unfavourable opinion about economic migrations
           gradually changed. Yugoslavia started underlining the welfare of its workers
           abroad while it simultaneously wished to supervise the migration flows. In this
           regard, however, it soon encountered organisational difficulties. Until the
           early 1960s, the Federal Republic of Germany was not favourably inclined towards
           the Yugoslav immigrants either, as it was concerned about their potential
           communist activities. However, it soon became clear that most workers were only
           looking to earn money and were politically indifferent. Moreover, Germans were
           content with the Yugoslav workforce.
       </p>
       <p>In 1968, the Federal Republic of Germany and Yugoslavia
           signed an agreement on workforce employment, which entered into force in the
           following year. Thus, the former would acquire a permanent influx of new
           workers, while the latter would at least partly control the migration flows. The
           workers acquired certain rights and protection as well. Even in the subsequent
           Yugoslav documents, regulating the migration flows was the top priority, while
           ensuring the workers’ rights and security came second. Nevertheless, many
           workers would still go abroad without any state involvement. It has even been
           established that the rights of these groups of workers and the level of their
           protection from layoffs were in no way inferior. The lack of fluency in the
           German language was more problematic when it came to enforcing these rights, as
           the Yugoslav network of consular representations and diplomatic staff was not
           extensive enough to protect its citizens effectively.
       </p>
       <p>Yugoslavia was the only communist bloc country that
           allowed economic migrations. On the one hand, such migrations were a sign that
           the socialist Yugoslavia was opening its borders, while on the other hand, they
           pointed at the structural shortcomings of its economy. Even though Yugoslavia
           always thought of the economic migrations as merely temporary, many workers who
           temporarily worked abroad would never return.
       </p></div></back>
   </text>
</TEI>
