<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:lang="sl">
    <teiHeader>
        <fileDesc>
            <titleStmt>
                <title>Mojca Šorn, Nina Vodopivec in Žarko Lazarević (ur.), Ženske in delo: delo
                    žensk v zgodovinski perspektivi. Inštitut za novejšo zgodovino, Ljubljana 2015,
                    244 strani (Zbirka Vpogledi)</title>
                <author>
                    <name>
                        <forename>Neja</forename>
                        <surname>Blaj</surname>
                        <surname>Hribar</surname>
                    </name>
                </author>
            </titleStmt>
            <editionStmt>
                <edition><date>2016-04-22</date></edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Kongresni trg 1</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/142</pubPlace>
                <date>2016</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">56</biblScope>
                <biblScope unit="issue">1</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <revisionDesc>
            <listChange>
                <change>
                    <date>2016-05-16</date>
                    <name>Andrej Pančur</name>
                    <desc>Pretvorba iz DOCX v TEI, dodatno kodiranje</desc>
                </change>
            </listChange>
        </revisionDesc>
    </teiHeader>
    <text>
        <front>
            <docAuthor>Neja Blaj Hribar</docAuthor>
        </front>
        <body>
            <p>Zbornik <hi rend="italic">Ženske in delo: Delo žensk v zgodovinski perspektivi</hi>
                je nastal na podlagi simpozija <hi rend="italic">Ženske v gospodarstvu</hi>, ki sta
                ga v začetku leta 2015 organizirala Inštitut za novejšo zgodovino in Univerza v Novi
                Gorici. Interdisciplinarno zasnovan zbornik je sestavljen iz predgovora in uvodnega
                članka ter trinajstih razprav, ki so razdeljene v tri vsebinske sklope. Z izjemo
                prvega prispevka se zbornik osredotoča na delo žensk v 19., predvsem pa v 20.
                stoletju, ko se je z industrializacijo spremenil trg delovne sile. Z opredelitvijo
                dela kot pridobitne dejavnosti se je vzpostavilo novo razmerje med »pridobitnim« in
                »vzdrževanim« delom prebivalstva, kar je močno vplivalo tudi na razmerje med
                spoloma. A kot opozori eden izmed urednikov in avtor uvodnega članka Žarko
                Lazarevič, je bil na področju današnje Slovenije že pred prvo svetovno vojno
                zaposlen sorazmerno velik odstotek žensk. Posledično je bilo tudi manj
                »vzdrževanega« prebivalstva. Kljub temu pa delo žensk v gospodarskem zgodovinopisju
                še ni imelo večje odmevnosti, čeprav ne moremo reči, da je bila tema popolnoma
                spregledana.</p>
            <p>Prvi vsebinski sklop <hi rend="italic">Politike, regulacije in delo žensk</hi>
                začenja prispevek Svetlane Slapšak. Avtorica skozi rituale in verovanja v antični
                Grčiji analizira vidike spolnosti ter spolov, poudari povezanost volne in vloge
                žensk ter njihovega dela. Na problem nevidnosti dela žensk, ki je pogosto uhajalo
                formalni opredelitvi in je bilo tako spregledano v statistikah, pa v naslednjem
                prispevku opozori Aleksej Kalc. Na podlagi tržaških popisov prebivalstva analizira
                pridobitno dejavnost žensk in prikaže problematičnost virov in njihove
                interpetacije. Podobo, da so vse ženske ostajale doma, pa demitizira Mirjam
                Milharčič Hladnik s predstavitvijo dela migrantk. S primerjalno analizo ovrže tudi
                mit, da so migrantke izključno »služkinje« bogatih domorodk. Čas po osamosvojitvi
                obravnava Aleksander Lorenčič, ki predstavi statistike, povezane z ženskim delom in
                plačnimi nesorazmerji, ter jih primerja s podatki iz Evropske unije. Poudari tudi
                problem žensk pri zasedanju višjih položajev in pomen kvot v gospodarstvu. Tematski
                sklop zaključuje prispevek Vesne Leskovšek, ki obravnava porodniški dopust in
                zaposlovanje žensk v socializmu. Avtorica opiše, kako se je razvijala zakonodaja o
                porodniškem dopustu po drugi svetovni vojni, ves proces pa vpne v kulturni, družbeni
                in politični položaj.</p>
            <p>Drugi sklop <hi rend="italic">Plačano in neplačano delo žensk</hi> sestavljata le dva
                prispevka. Andrej Studen z vidika meščanskih ideoloških teorij predstavi družbeno
                vlogo žensk oziroma njihov ideal – gospodinjo, Mojca Ramšak pa se osredotoča na
                problem neplačanega dela vinskih kraljic. Te so sodoben pojav, naziv je »časten«, in
                čeprav gre za promotorsko delo, zanj niso (ali pa so slabo) plačane. Problematizira
                pa tudi njihovo estetiziranje in nujnost, da so samske, saj s tem krepijo
                tradicionalno žensko identiteto.</p>
            <p>Kot je bilo omenjeno, je z industrializacijo prišlo do sprememb na trgu dela in s tem
                posledično tudi vloge ženskega dela. Če je bilo prej gospodinjstvo del delovnega
                procesa, je bilo nato videno kot »neproduktivno«. Ravno to obdobje v zadnjem sklopu
                    <hi rend="italic">Ženske in trg dela</hi> opisuje Sabina Žnidaršič Žagar. S
                pomočjo poklicnih statistik na Kranjskem analizira vlogo žensk v različnih
                gospodarskih panogah in različne poglede na »vzdrževano« in pridobitno prebivalstvo
                v statistikah. V nadaljevanju zbornika Katja Mihurko Poniž predstavi podobo
                zaposlenih žensk v literarnih in publicističnih delih Zofke Kveder. Ne posveča se le
                predstavitvi literarnih likov, ampak predstavi tudi vpliv zaposlitve na življenje
                žensk in njihovo sprejetje v družbi. Status pisateljic mladinske literature in
                problem njihove nevidnosti pa skozi zgodovino ter prek primerov treh sodobnih
                mladinskih pisateljic analizira Milena Mileva Blažić. Dalje obravnava Nina Vodopivec
                različne vidike ženskega dela skozi delo socialne delavke v socialistični tekstilni
                tovarni. Prek njihovega dela analizira tudi položaj in delo delavk v tovarni.
                Opozori tudi na to, da pri preučevanju spola in dela ne gre le za preštevanje
                zaposlenih in organizacijo dela, ampak tudi za vrednotenje dela žensk, pri čemer
                poudari feminizacijo nekaterih del oziroma celotnih sektorjev. Petra Svoljšak
                pokaže, kako se je položaj žensk na trgu dela v izrednih razmerah spremenil. V času
                prve svetovne vojne se je več žensk vključilo v gospodarstvo, povečan je bil obseg
                dela, podaljšal se je delovni čas. Problematični sta bili tudi začasnost dela in
                plačne razlike. Zbornik zaključuje
                prispevek Željka Oseta o akademski karieri žensk v Kraljevini SHS/Jugoslaviji.
                Študij je bil dostopen le premožnejšemu sloju prebivalstva, v akademski sferi pa je
                bilo na voljo malo služb. Preboj v svet znanosti je bil že na splošno težek, za
                ženske pa je bil zaradi družbenih predsodkov in klime še toliko težji. Avtor slednje
                ponazori s primeri treh slovenskih akademikinj.</p>
            <p>Zbornik seveda ne predstavlja celotne problematike in celovitega pregleda ženskega
                dela, a to tudi ni njegov namen. Prikaže pa problematiko v različnih časovnih
                obdobjih in poklice, avtorji pa so se tematike lotili z drugačnih zornih kotov in
                odpirajo različna metodološka vprašanja in probleme.</p>
            <p>Na koncu bi se vrnila na začetek. Zbornik nikakor ni prvi vpogled v zgodovino žensk v
                gospodarstvu, niti ne zajema prispevkov vseh raziskovalk in raziskovalcev, ki se s
                temo ukvarjajo, a zaradi metodološke raznolikosti in interdisciplinarnosti vseeno
                predstavlja pozitiven korak naprej. Obravnavna tema je v zgodovinopisju namreč še
                vedno (pre)slabo raziskana, še vedno je v javnosti uveljavljena podoba ženske iz
                (tudi davne) preteklosti kot idealne meščanske gospodinje, še vedno je tudi
                prepogosto spregledana v zgodovinskih pregledih. Možnosti za nadaljnje raziskovanje
                pa je še mnogo.</p>
        </body>
    </text>
</TEI>
