<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:lang="sl">
    <teiHeader>
        <fileDesc>
            <titleStmt>
                <title>Kocbekovo <hi rend="italic">Premišljevanje o Španiji</hi></title>
                <author>
                    <name>
                        <forename>Peter</forename>
                        <surname>Kovačič</surname>
                        <surname>Peršin</surname>
                    </name>
                </author>
            </titleStmt>
            <editionStmt>
                <edition><date>2016-04-06</date></edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Kongresni trg 1</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/153</pubPlace>
                <date>2016</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">56</biblScope>
                <biblScope unit="issue">1</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <profileDesc>
            <langUsage>
                <language ident="sl"/>
                <language ident="en"/>
            </langUsage>
            <textClass>
                <keywords xml:lang="en">
                    <term>Spanish Civil War</term>
                    <term>political Catholicism</term>
                    <term>corporativism</term>
                    <term>fascism</term>
                    <term>communism</term>
                    <term>revolution</term>
                    <term>Christian socialism</term>
                    <term>Crusades</term>
                    <term>Yugoslav Labour Association</term>
                    <term>Edvard Kocbek</term>
                    <term>Andrej Gosar</term>
                    <term>France Koblar</term>
                </keywords>
                <keywords xml:lang="sl">
                    <term>španska državljanska vojna</term>
                    <term>politični katolicizem</term>
                    <term>korporativizem</term>
                    <term>fašizem</term>
                    <term>komunizem</term>
                    <term>revolucija</term>
                    <term>krščanski socializem</term>
                    <term>križarsko gibanje</term>
                    <term>Jugoslovanska strokovna zveza</term>
                    <term>Edvard Kocbek</term>
                    <term>Andrej Gosar</term>
                    <term>France Koblar</term>
                </keywords>
            </textClass>
        </profileDesc>
        <revisionDesc>
            <listChange>
                <change>
                    <date>2016-05-16</date>
                    <name>Andrej Pančur</name>
                    <desc>Pretvorba iz DOCX v TEI, dodatno kodiranje</desc>
                </change>
            </listChange>
        </revisionDesc>
    </teiHeader>
    <text>
        <front>
            <docAuthor>Peter Kovačič Peršin</docAuthor>
            <docImprint>
                <idno type="cobissType">Cobiss tip: 1.01</idno>
                <idno type="UDC">UDK: 355.426(460)"1936/1939":929Kocbek E</idno>
            </docImprint>
            <div type="abstract">
                <head>IZVLEČEK</head>
                <p><hi rend="italic">Španska državljanska vojna je ideološka nasprotja v katoliškem
                        taboru vsekakor zaostrila. Klerikalna stran, posebno dnevnik Slovenec, ki je
                        leta 1936 in 1937 tendenciozno pisal o španski državljanski vojni s posebnim
                        poudarkom na obsodbi ljudskofrontnega povezovanja, je objavo Kocbekovega
                        eseja razumela kot napad na svoja stališča. Kocbekov namen s Premišljevanjem
                        pa je bil podati bolj uravnoteženo sliko španske tragedije, pri čemer se je
                        seveda posluževal poročil španski republiki naklonjenih piscev iz zahodne
                        Evrope.</hi></p>
                <p><hi rend="italic">Kocbekovo Premišljevanje je bilo osrednja kristalizacijska
                        točka, ki je povzročila dokončen razkol katoliškega tabora pa tudi omogočila
                        prebuditev levih političnih sil za skupen boj. Kristalizacijska točka pa je
                        postalo predvsem zaradi militantnega odziva desnega katoliškega bloka, saj
                        bi samo po sebi imelo le težo uravnotežujočega prikaza razmer v Španiji, ki
                        jih je klerikalni tisk enostransko prikazoval. To pa kaže, kako so politične
                        strasti na Slovenskem že nekaj let pred vojno dosegle vrelišče in možnosti
                        za dialog in demokratični kompromis, ki bi Slovence poenotil v
                        narodnoobrambni drži, ni bilo več.</hi></p>
                <p><hi rend="italic">Ključne besede: španska državljanska vojna, politični
                        katolicizem, korporativizem, fašizem, komunizem, revolucija, krščanski
                        socializem, križarsko gibanje, Jugoslovanska strokovna zveza, Edvard Kocbek,
                        Andrej Gosar, France Koblar</hi></p>
            </div>
            <div type="abstract" xml:lang="en">
                <head>ABSTRACT</head>
                <head type="main">EDVARD KOCBEK'S 'REFLECTION' ON SPAIN</head>
                <p><hi rend="italic">Due to the Spanish Civil War, the ideological conflicts in the
                        Catholic circles became more distinct. The clerical part, particularly the
                        </hi>Slovenec<hi rend="italic"> daily, which published biased articles on
                        the Spanish Civil War in 1936 and 1937 with a special emphasis on condemning
                        the rise of the popular front, understood the publication of Edvard Kocbek's
                        essay as an attack on its views. Kocbek's purpose behind the
                        </hi>Pondering<hi rend="italic"> was, however, to present a more balanced
                        picture of the Spanish tragedy that was based on the reports by West
                        European writers who favoured the Spanish republic.</hi></p>
                <p><hi rend="italic">The </hi>Pondering<hi rend="italic"> was the central
                        crystallising point that led to the final split in the Catholic circles,
                        while at the same time stirring the left-wing political groups to start
                        fighting for a common goal. But the main reason that it became the central
                        crystallising point was the militant response by the right-wing Catholic
                        group; the essay in itself would have otherwise been only considered a
                        balanced representation of the situation in Spain, which were presented
                        one-sidedly by the clerical press. This shows that political tensions on the
                        territory of today's Slovenia had already reached their climax as early as a
                        few years before the war, thus rendering a dialogue and a democratic
                        compromise that could unite the Slovenians in a national defensive attitude
                        impossible.</hi></p>
                <p><hi rend="italic">Keywords: Spanish Civil War, political Catholicism,
                        corporativism, fascism, communism, revolution, Christian socialism,
                        Crusades, Yugoslav Labour Association, Edvard Kocbek, Andrej Gosar, France
                        Koblar</hi></p>
            </div>
        </front>
        <body>
            <div>
                <head>Uvod</head>
                <p>Ko je Boris Pahor v predvojnem Trstu, potem ko je izstopil iz goriškega
                    bogoslovja zaradi odpora do fašistične italijanske KC, prebral Kocbekovo <hi
                        rend="italic">Premišljevanje o Španiji,</hi><note place="foot" xml:id="ftn1"
                        n="1">»Premišljevanje o Španiji,« <hi rend="italic">Dom in svet</hi>, 1937,
                        št. 1–2. Gl. tudi Marjan Dolgan, ur., <hi rend="italic">Kriza revije »Dom in
                            svet« leta 1937: Zbornik dokumentov</hi> (Ljubljana: Založba ZRC, ZRC
                        SAZU, 2001), 155–74.</note> je stopil na njegovo stran in mu ostal zvest do
                    konca življenja. Takole se spominja: »Ko sem prebral njegovo <hi rend="italic"
                        >Premišljevanje o Španiji,</hi> sem začutil sorodnost z njim, ker je
                    nastopil proti fašizmu v Španiji. Pisal sem mu in mu poslal nekaj svojega za <hi
                        rend="italic">Dejanje.</hi> Od takrat sva bila povezana.«<note place="foot"
                        xml:id="ftn2" n="2">Peter Kovačič Peršin, <hi rend="italic">Glas iz Zaliva:
                            Pogovori z Borisom Pahorjem</hi> (Ljubljana: Društvo 2000, 2016),
                        140.</note> Zato ima njegova ocena Kocbekovega eseja težo pričevanja. Iz
                    osebne izkušnje fašističnega zatiranja je z veliko večjo občutljivostjo presojal
                    tudi predvojne razmere na Slovenskem:</p>
                <quote>»Papež Pij XI. je izjavil, da je Mussolini poslanec božje previdnosti, ker je
                    ustanovil vatikansko državo. […] na žalost je Italija z vatikanskimi prelati
                    vred oboževala Mussolinija. Zato ni čudno, da je tudi katoliška cerkev v
                    Kraljevini Jugoslaviji s simpatijo gledala na fašizem. V tem smislu je bila
                    ljubljanska Cerkev vatikansko fašistična že pred vojno, še bolj med okupacijo. V
                    tem smislu so bili razlogi za medvojni spopad z osvobodilnim bojem dani že prej,
                    že v odnosu do španske državljanske vojne. Kocbek je na to opozoril že v svojem
                        <hi rend="italic">Premišljevanju o Španiji</hi> in s tem izzval razkol med
                        katoliki.«<note place="foot" xml:id="ftn3" n="3">Ibid.,
                    89–90.</note></quote>
                <p>V slovenskem zgodovinopisju, tudi v tendencioznih stališčih politične emigracije,
                    je prevladalo stališče, da je prav ta esej povzročil dokončen razkol v
                    predvojnem katoliškem taboru. Gotovo predstavlja kristalizacijsko točko, ki je
                    izzvala javni spopad ne le o pogledih na špansko državljansko vojno, ampak o
                    stališčih različnih skupin in organizacij na Slovenskem v trenutku, ko je bil
                    svetovni spopad pred vrati in je to dejstvo zahtevalo jasno idejno in politično
                    pozicioniranje družbenih sil predvojne Slovenije.</p>
                <p>Toda ta kristalizacijska točka je imela dolgo predzgodovino ideoloških trenj.
                    France Koblar,<note place="foot" xml:id="ftn4" n="4">France Koblar je bil
                        takratni urednik <hi rend="italic">DS</hi>. <hi rend="italic">DS</hi> je
                        bila osrednja katoliška revija na Slovenskem za leposlovje, umetnost,
                        kulturna in družbena vprašanja. Izdajalo jo je Katoliško tiskovno društvo
                        (KTD), leta 1888 pa jo je ustanovil Frančišek Lampe, duhovnik in profesor
                        filozofije in teologije na ljubljanskem bogoslovju in jo urejal do svoje
                        smrti 1900. Zasnoval jo je kot odprto revijo za umetnost, kulturo in omiko
                        in kot protiutež Mahničevemu dogmatično ozkemu <hi rend="italic">Rimskemu
                            katoliku</hi>. Revija je postala zaradi svoje širine osrednja slovenska
                        kulturna revija pod uredništvom umetnostnega zgodovinarja Izidorja Cankarja,
                        ki jo je urejal med letoma 1914 in 1919.</note> takratni urednik revije <hi
                        rend="italic">Dom in svet</hi> (<hi rend="italic">DS</hi>), je v svojih
                    spominih zapisal: »Nekaj let se je že pripravljal boj za mladino, zlasti
                    visokošolsko. Ob križarskem oziroma svobodnejšem katoliškem središču sta se
                    pojavljali dve struji, ena, ki jo je vodil prof. Ernest Tomec, drugo je začel
                    zbirati univ. prof. Lambert Erlich […]«<note place="foot" xml:id="ftn5" n="5"
                        >France Koblar, <hi rend="italic">Kriza revije »Dom in svet«,</hi>
                        40.</note> Hkrati pa tudi on ocenjuje, da je dokončni razkol povzročila prav
                    objava Kocbekovega <hi rend="italic">Premišljevanja</hi>: »Tako je prišel že v
                    1. številki leta 1937 odločilen spopad. Cela vrsta neprijetnih okoliščin je
                    zakrivila, da je Dom in svet sam dal povod, čeprav bi bilo prišlo kljub temu do
                    obračuna. Saj ni bil samo Kocbekov članek o Španiji tisti, nad katerim se je
                    začelo pohujšanje […]«<note place="foot" xml:id="ftn6" n="6">Ibid.,
                    42.</note></p>
                <p>Koblar že v tem navedku opozori na dvojni vzrok, ki je privedel do dokončnega
                    razkola v katoliškem taboru po letu 1937. Politična nasprotja med vodstvom
                    klerikalne Slovenske ljudske stranke (SLS) in Krekovim krščansko socialnim
                    oziroma socialističnim gibanjem<note place="foot" xml:id="ftn7" n="7">Do
                        okrožnice Quadragesimo anno je bil pojem krščanski socializem v splošni
                        rabi, uporabljal ga je tudi Andrej Gosar še v svojem delu <hi rend="italic"
                            >Za nov družabni red</hi> (1933, 1935), čeprav ga je zaradi zahteve
                        okrožnice Quadragesimo anno, ki rabo pojma prepove, zamenjal s sintagmo
                        krščanski socialni aktivizem. Poimenovanje krščanski socializem uvede Janez
                        Evangelist Krek v svoji knjigi <hi rend="italic">Socializem</hi> leta 1901.
                        Navaja definicijo francoskega dominikanca in borca za socialne pravice
                        Lacordaireja: »Krščanski socializem spoštuje vero, družino in zasebno last
                        in teži po tem, da bi zboljšal z združevanjem, ki naj se raztegne, kolikor
                        je sploh možno, na telesno in dušno stanje ljudi.« Ali kakor razlaga Krek:
                        »Boriti se je treba po njihovih mislih proti individualizmu, toda pri tem se
                        mora upoštevati vera in cerkev, mora se ohraniti rodbina in braniti treba
                        zasebno last v njenih po pravičnosti in ljubezni določenih mejah.« — Janez
                        Evangelist Krek, <hi rend="italic">Socializem. Izbrani spisi III</hi>.
                        (Ljubljana: Jugoslovanska tiskarna, 1925), 3. Ta opis definira krščanski
                        socializem kot komunizmu nasprotno vizijo in tej opredelitvi so ostali
                        zvesti slovenski krščanski socialisti, vključno s Kocbekovim krogom, tudi v
                        času osvobodilnega boja in po vojni, seveda pa le maloštevilni, pač tisti,
                        ki so socializem po načelih krščanskega etosa zagovarjali iz osebnega
                        prepričanja. Zato v razpravi dosledno uporabljam izraz krščanski socialisti
                        (socializem) zaradi razlikovanja od stare krščanskosocialne struje, čeprav
                        so tudi nekateri teoretiki krščanskega socializma uporabljali izraz
                        krščanskosocialni; izraz krščanskosocialni uporabljam, če gre za program,
                        akcijo ali gibanje.</note> so se kopičila od začetka Krekove socialne
                    akcije. Po prvi svetovni vojni, ko je idejno vodstvo gibanja prevzel Andrej
                    Gosar, so se teoretična razhajanja med staro krščanskosocialno šolo z Alešem
                    Ušeničnikom na čelu in vodstvom Slovenske ljudske stranke (SLS) na eni strani
                    ter med Andrejem Gosarjem in p. Angelikom Tomincem kot glavnima teoretikoma
                    krščanskega socializma in med Krekovimi organizacijami na drugi strani, posebej
                    še med krščanskosocialističnim delavskim sindikatom Jugoslovanska strokovna
                    zveza (JSZ), kopičila vse do objave enciklike Quadragesimo anno 1931. Ta
                    idejnopolitična razhajanja so dobila močan odmev v časopisju in tudi med
                    kulturniškimi revijami. Tako se je na obeh frontah, na politični ravni in v
                    kulturi, ki je v 30. letih dosegla intelektualni in civilizacijski vrh katoliške
                    misli in umetnosti, odvijal ideološki, politični in kulturni boj za ohranitev
                    starega reda in med modernimi smermi krščanske prenove (križarsko gibanje) ter
                    socialno aktivnimi Krekovimi organizacijami.</p>
                <p>Politična razhajanja so se začela že takoj po uveljavitvi Krekove socialne
                    akcije, ko je bila na 1. slovenskem katoliškem shodu v Ljubljani 1892. leta
                    izražena zahteva, da socialna akcija postane sestavni del katoliške politike.
                    Toda kot potrebna ni bila sprejeta zaradi perečega socialnega položaja
                    delavstva, ampak kot sredstvo, da se delavstvo ohrani v katoliških vrstah. Na
                    kulturnem področju pa se je razhajanje začelo domala istočasno z Mahničevo
                    kritiko t. i. liberalnih idej v leposlovju.<note place="foot" xml:id="ftn8"
                        n="8">Anton Mahnič, profesor teologije v goriškem bogoslovju, je začel
                        kulturni boj leta 1884 z eseji <hi rend="italic">Dvanajst večerov</hi>,
                        objavljenimi v <hi rend="italic">Slovencu</hi>, kjer je ocenil tudi
                        Gregorčičevo poezijo kot izraz moralno in dogmatično šibke krščanske
                        formacije. Leta 1888 pa je začel izdajati revijo <hi rend="italic">Rimski
                            katolik</hi>, kjer je odprl kulturni in ideološko politični boj. »Boj
                        naš je boj katoliške ideje z liberalizmom.« — <hi rend="italic">Zgodovina
                            Slovencev</hi> (Ljubljana: Cankarjeva založba, 1979), 516.</note> 1884
                    se je ta diferenciacija poglobila z Mahničevim napadom na slovenski liberalizem,
                    kar je sprožilo t. i. ločitev duhov. Mahničev kulturni boj pa ni ločil le
                    katoliških konservativcev in liberalcev, ampak povzročil tudi razhajanja med
                    katoličani. To slednje je bilo za slovensko politično stvarnost usodnejše kot pa
                    spor med klerikalci in liberalci. Konservativna smer političnega katolicizma je
                    zaradi svoje privrženosti avtoritarizmu drsela v fašizacijo, socialno usmerjena
                    pa se je zaradi politične izrinjenosti vse bolj približevala revolucionarnim
                    silam. Za celovit uvid v zgodovino tega razdora je treba v glavnih obrisih
                    osvetliti obe smeri razhajanja katoliškega tabora.</p>
            </div>
            <div>
                <head>Politična razhajanja v katoliškem taboru</head>
                <p>Zaradi razhajanja med katoliškimi in liberalnimi politiki, predvsem pa zaradi
                    boja za prevlado, je bilo leta 1890 ustanovljeno Katoliško politično društvo
                    (KPD). Naslednje leto je slovensko liberalno meščanstvo ustanovilo Slovensko
                    društvo (SD). Državnozborske volitve leta 1891 so bile zadnje v duhu
                    vseslovenske politične sloge. Po zgledu avstrijskih katoliških shodov so
                    slovenski katoliški politiki že naslednje leto avgusta organizirali 1. katoliški
                    shod. Na tem političnem zborovanju je bilo odprto tudi delavsko vprašanje kot
                    pereč socialni problem. Sprejeta je bila resolucija dr. Žitnika, da je treba
                    organizirati delavska društva, toda poudarek ni bil na boju za socialne pravice
                    delavcev, ampak na utrjevanju katoliške vernosti med njimi.<note place="foot"
                        xml:id="ftn9" n="9">»Z ozirom na to, da se med delavci vedno bolj širi
                        cerkvenemu in državnemu redu nevarna agitacija, izreka prvi slovenski
                        katoliški shod svoje prepričanje, da se mora delavski stan s primernimi
                        sredstvi spet pridobiti za krščanski red. V ta namen naj bi se snovala
                        katoliška delavska društva ter med delavci razširjali dobri in poučni
                        spisi.« — Ibid., 562.</note> Leta 1894 je Janez Evangelist Krek začel s
                    sistematičnim organiziranjem delavcev in kmetov v duhu krščanskih socialnih
                    načel, kakor jih je priporočala okrožnica Rerum novarum papeža Leona XIII. iz
                    leta 1891, in sicer pod geslom: »Krščanski delavci, združite se!« V tem času je
                    socialna demokracija že uspešno organizirala delavstvo. A kljub temu vodstvo
                    klerikalne stranke Kreka ni podpiralo in je načeloma nasprotovalo vsaki socialni
                    akciji, kakor je razvidno iz stališča predsednika KPD Karla Kluna, ki je leta
                    1894 v deželnem zboru Kranjske odločno nastopil zoper uveljavljanje
                    krščanskosocialnega programa.<note place="foot" xml:id="ftn10" n="10">»Jaz se
                        moram prav odločno postaviti zoper krščansko socialni program […] in bi
                        obžaloval, ako bi se pri nas uvedla ta načela in zapustila stara
                        konservativna vodila; krščansko socialna načela nimajo pri nas nobenega
                        pomena in so taka, da jih moramo zavračati iz narodnega in verskega
                        stališča. Iz verskega stališča zato, ker so ti ljudje sami svoji in ne
                        poslušajo nobene avtoritete […] Vsi pa vendar vemo, da je prava katoliška
                        stranka oprta na avtoriteto. Ta se ne more odločevati po večini, ampak
                        avtoriteta odločuje.« — Ibid.</note> Tudi liberalci so nastopili proti
                    krščanskosocialni akciji in so podprli konservativno katoliško politiko.<note
                        place="foot" xml:id="ftn11" n="11">Liberalec Šuklje je izjavil: »Krepka,
                        konservativno, versko navdahnjena stranka je na Kranjskem in na Slovenskem
                        sploh absolutno potrebna, in če bi je ne imeli, morali bi jo ustvariti, in
                        sicer kot protiutež nasproti radikalizmu, ki se pojavlja.«
                    (Ibid.)</note></p>
                <p>Toda Krek je uspešno delal in je že leta 1895 lahko sklical prvi shod delegatov
                    krščanskosocialističnih društev in na njem predložil program krščanskosocialnega
                    gibanja <hi rend="italic">Socialni načrt slovenskih delavnih stanov.</hi> Kljub
                    temu ni dobil podpore pri vodstvu katoliške stranke, zato je leta 1896 delavstvo
                    iz Krekovih organizacij zahtevalo svojega kandidata na volitvah v državni zbor
                    in nameravalo ustanoviti lastno stranko. Krek je bil sprva naklonjen zamisli za
                    samostojno krščanskosocialistično stranko, toda leta 1897 se je uklonil zahtevi
                    škofa Jegliča, da se ohrani politična enotnost katoličanov. Krek je bil nato na
                    škofovo zahtevo izvoljen za državnega poslanca, a le za en mandat. Zaradi vladne
                    krize državni parlament praktično ni deloval in Krek ni mogel na državni ravni
                    ničesar storiti za socialno stvar. V naslednjem mandatu je bil na listi
                    katoliške stranke izvoljen konservativec Šušteršič. Leta 1905 se je katoliška
                    stranka preimenovala v Slovensko ljudsko stranko (SLS), da bi zajela širše
                    množice in segla tudi prek meja dežele Kranjske na vse slovensko narodno
                    ozemlje. Krek je poslej imel več podpore v stranki, zasedal je tudi poslansko
                    funkcijo v deželnem in državnem zboru. Tako je lahko socialno akcijo razširil na
                    vso Slovenijo in tudi v Dalmacijo. Predvsem pa je razvil razvejano organizacijo
                    od društev in združenj do zadrug in hranilnic, od izobraževalnih ustanov do
                    tiska. Poslej je imel Krek SLS zaradi njene prevladujoče moči na Slovenskem za
                    predstavnico vsega slovenskega naroda in je branil njeno enotnost v
                        zavesti,<note place="foot" xml:id="ftn12" n="12">»Danes predstavlja naša
                        stranka slovenski narod.« — Ibid., 566.</note> da je enotna politična volja
                    Slovencev potrebna spričo prihajajoče svetovne vojne in nujne preureditve
                    habsburške monarhije.</p>
                <p>Zaradi karizmatične osebnosti in velikega uspeha Krekovega dela je
                    krščanskosocialno gibanje v letih ustanavljanja države južnih Slovanov uživalo
                    velik ugled in moč v SLS, ki je bila vodilna politična sila na Slovenskem. Njen
                    vpliv je izviral iz Krekove politične zapuščine, ki je bila najprej v tem, da je
                    bil organizator Jugoslovanskega kluba v avstrijskem parlamentu, ki je z Majniško
                    deklaracijo začel akcijo za državno samostojnost južnih Slovanov v okviru
                    habsburške monarhije na osnovi hrvaškega državnega prava, a predvsem na temelju
                    narodnega načela; pa tudi zaradi njegovih uspehov na gospodarskem področju, saj
                    je kapital njegovih zadružnih organizacij predstavljal po prvi svetovni vojni
                    največji kapitalski vložek v novo državo. Krščanske socialiste je tedaj
                    predstavljal in vodil Andrej Gosar, ki je v SLS kljub svoji mladosti užival
                    veliko zaupanje vodstva. Že leta 1920 je bil v Deželni vladi za Slovenijo
                    poverjenik za socialno skrbstvo. Novembra istega leta je bil izvoljen za
                    poslanca SLS v ustavodajno skupščino SHS in med letoma 1927–1928 je bil minister
                    za socialno politiko v vladi SHS. Po uvedbi kraljeve diktature leta 1929 pa je
                    bil v stranki postavljen na stranski tir in se je poslej posvetil predvsem
                    strokovnemu delu kot profesor ekonomije in sociologije na ljubljanski univerzi.
                    Njegov vpliv na politiko je vse bolj slabel, ker je tudi na teoretičnem polju
                    ubral sredinsko pot med konservativno politiko SLS in krščanskimi socialisti.
                    Kot teoretik je zasnoval socialno družbeno preobrazbo na osnovi gospodarske
                    stroke in doslednega krščanskega etosa.</p>
                <p>Ko je bila leta 1921 ustanovljena Delavska zbornica za Slovenijo, se je izboljšal
                    položaj delavstva. A delavsko zbornico in borzo dela so obvladovali liberalci,
                    zato so imeli sprva odločujočo moč. Njihov vpliv je po uvedbi kraljeve diktature
                    narastel, ker so zagovarjali jugoslovanski unitarizem. A sčasoma je moč
                    liberalne stranke slabela in po sporazumu Cvetković-Maček šla v politični zaton.
                    V tem prehodnem obdobju pa se je krepila moč krščanskosocialističnih
                    organizacij, predvsem sindikata Jugoslovanka strokovna zveza (JSZ), čeprav v
                    delavski zbornici ni imel prevladujoče moči. Na 5. katoliškem shodu 1923 je JSZ
                    prišla v oster spor z vodstvom SLS zaradi resolucije o socialnem vprašanju, ki
                    ni upoštevala perečih socialnih razmer delavstva in ni predložila programa za
                    socialne reforme. Zato je med radikalnimi skupinami krščanskih socialistov in
                    komunistov prišlo do zbliževanja. Tako so se zarjani leta 1923 na pobudo
                    komunistov pridružili skupni Socialistični stranki delovnega ljudstva. A večina
                    krščanskosocialističnih organizacij tej pobudi ni sledila. Okrepili pa so idejno
                    formiranje svojega članstva. Krekova mladina, prosvetnosocialna mladinska
                    sekcija JSZ, se je vse bolj angažirala pri izobraževanju svojega članstva v duhu
                    socialistične družbene preobrazbe. Tudi mladi izobraženci iz kroga križarskega
                    gibanja so se po velikonedeljskem zborovanju julija 1927 bolj socialno
                    angažirali, čeprav so še vedno v prvi vrsti poudarjali svojo krščansko
                    prenoviteljsko orientacijo. Ta premik k zrelejši politični orientaciji mladega
                    rodu je eden takratnih voditeljev krščanskega socializma France Terseglav
                    označil kot prelomen: »Z vstopom mladih inteligentnih moči v vrste JSZ je
                    krščanski socializem na Slovenskem stopil v novo fazo svojega razvoja.«<note
                        place="foot" xml:id="ftn13" n="13">Janko Prunk, <hi rend="italic">Pot
                            krščanskih socialistov v Osvobodilno fronto slovenskega naroda</hi>
                        (Ljubljana: Cankarjeva založba, 1977), 85.</note></p>
                <p>Uvedba šestojanuarske diktature je povzročila novo napetost med
                    krščanskosocialističnimi organizacijami, vključno z JSZ, in med politiko SLS, ki
                    je z Antonom Korošcem ostala v kraljevi vladi do septembra 1930. Čeprav je bila
                    SLS uradno razpuščena, se je politično povezovala z velikosrbsko buržoazijo. Tej
                    politiki so krščanski socialisti nasprotovali. JSZ je kmalu po uvedbi diktature
                    poslala kralju Aleksandru spomenico z zahtevami, da se ohranijo dosežene pravice
                    delavstva in zaščiti delovanje njihovih strokovnih organizacij. Podobno je v
                    imenu viničarjev protestirala pri mariborskem škofu zaradi agitiranja duhovščine
                    proti delovanju JSZ. JSZ se je borila za izboljšanje socialnega položaja
                    delavcev, a pri tem ni imela podpore SLS. Po Koroščevem izstopu iz vlade
                    septembra 1930 je SLS ubrala narodnostno politiko, da bi pridobila podporo pri
                    ljudstvu in pri svojih mladinskih organizacijah. Živkovićeva vlada je namreč
                    ukinila tudi katoliško združenje telovadnih društev Orel in jih priključila
                    liberalnemu Sokolu.</p>
                <p>Leta 1929 je prišlo do zamenjave vodstva Krekove mladine in njen odpor do
                    kraljeve diktature se je okrepil. Izrazito revolucionarne ideje pa je začel
                    razširjati odsek Krekove mladine akademski klub Borba. Javno se je deklariral za
                    proletarsko državo, za podružbljenje industrijskih in agrarnih nepremičnin ter
                    kapitala in za internacionalno borbo proletariata. Njihovo geslo se je glasilo:
                    »Diktatura dela proti diktaturi države in monarhije.« S temi načeli so stopili v
                    krog marksistično orientirane levice, čeprav takrat še niso sodelovali z
                    ilegalno komunistično partijo. Pripravljali pa so se na ilegalno delo, če bi
                    država prepovedala njihovo organizacijo. Izdali so ilegalno okrožnico z naslovom
                    Zveza, ki naj bi bila bodoče glasilo njihove organizacije.<note place="foot"
                        xml:id="ftn14" n="14">V okrožnici so zapisali sledeče misli: »Delo je izvor
                        vsega […] Vlada pa danes kapital in delo zasužnjuje, s tem seveda
                        proletariat. Nujno je, da se torej proletariat osvobodi in postavi novo
                        gospodarsko podstavo družbi v socialistični postavi. Ker delo vse ustvarja,
                        bodi torej tudi delo izvor vse politične moči. Hočemo diktaturo dela, ne
                        diktaturo države, kot jo oznanja socialna demokracija in ki jo je posnel
                        fašizem […]« — Ibid., 120–21.</note> Danilo Puc, eden avtorjev Zveze, je bil
                    zaradi revolucionarne vsebine okrožnice obsojen na leto dni zapora. A oblast s
                    tem ni zmanjšala njihovega revolucionarnega naboja. Zato je februarja 1933 ban
                    Marušič ukinil centralo Krekovih družin. Najbolj radikalni člani z Jožetom
                    Slakom, ki je urejal glasilo <hi rend="italic">Mladi plamen</hi>, so se šele
                    potem pridružili ilegalni komunistični partiji. Istega leta je bil razpuščen
                    tudi akademski klub Borba. Kocbek radikalizacijo krščanskosocialistične mladine
                    v članku <hi rend="italic">Mladi</hi><note place="foot" xml:id="ftn15" n="15"
                        >Članek je bil objavljen v: <hi rend="italic">Beseda o sodobnih
                            vprašanjih</hi> I, 1932, 143.</note> oceni kot pozitivno, ker da se je
                    mladina s tem približala življenjski resničnosti. Hkrati pa je opozoril, da bo
                    njihova pot lahko tudi tragična. Zavedal se je torej nujnosti revolucionarne
                    družbene preobrazbe, a tudi tragičnih posledic nasilne revolucije. Kocbek je bil
                    v tem času in tudi še pozneje kritičen do nasilnega družbenega prevrata in s tem
                    do komunistične revolucionarne ideologije.</p>
                <p>Ob petnajsti obletnici Majniške deklaracije je neformalno vodstvo uradno ukinjene
                    SLS organiziralo množične demonstracije v Dravski banovini in zahtevalo
                    samostojno Slovenijo. Zaradi prepovedi političnih shodov je nato katoliški tabor
                    organiziral politična zborovanja v obliki župnijskih evharističnih shodov. Na
                    pritisk mladine je končno tudi vodstvo SLS konec leta objavilo Slovensko
                    deklaracijo po vzoru punktacij opozicijskih strank v Srbiji, na Hrvaškem,
                    pozneje tudi v Bosni in Črni gori. Slovenske punktacije so zahtevale združitev
                    slovenskega etničnega ozemlja, federalizacijo države in demokratično
                        ureditev.<note place="foot" xml:id="ftn16" n="16">Zgodovinar Peter Vodopivec
                        upravičeno sklepa, da so bile zahteve Slovenske deklaracije politično naivne
                        in so izzvale le pozornost sosednjih držav. Prvi jih je objavil fašistični
                            <hi rend="italic">Il Piccolo</hi> v Trstu. Deklaracija pa je imela
                        narodnoprebuden pomen. — Peter Vodopivec, <hi rend="italic">Od Pohlinove
                            slovnice do samostojne države</hi> (Ljubljana: Modrijan, 2006),
                        211.</note> Posledica punktacij je bila konfinacija nekaterih voditeljev
                    SLS, tudi Antona Korošca.</p>
                <p>Do prvega preloma med JSZ in vodstvom SLS je prišlo leta 1932 ob volitvah novega
                    načelstva sindikata. SLS je hotela za predsednika JSZ vsiliti Miho Kreka, a je
                    na volitvah zmagal Srečko Žumer, kandidat delavcev. JSZ je nato prekinila
                    sodelovanje s SLS. Sindikalna Delavska založba, ki je izdajala glasilo <hi
                        rend="italic">Delavska pravica</hi>, je v želji, da svoj boj tudi teoretično
                    okrepi in v svoje vrste pritegne izobražence, leta 1932 ustanovila revijo <hi
                        rend="italic">Beseda o sodobnih vprašanjih</hi>, »svobodno tribuno«, ki naj
                    na osnovah krščanskega etosa strokovno razpravlja o socialnih in kulturnih
                    vprašanjih. Revija je podprla krščanskosocialistično mladino pri njenem
                    zavračanju političnega katolicizma. Zavrnila je tudi korporacijsko družbeno
                    ureditev in prepoved rabe naziva krščanski socializem, kar je zahtevala
                    okrožnica Pija XI. Quadragesimo anno. Jože Pokorn je v reviji objavil ostro
                    kritiko okrožnice, kar je vplivalo na JSZ, da se je opredelila za krščanski
                    socializem proti korporativizmu, čeprav je s tem padla pod cerkveno obsodbo. Ker
                    je JSZ zavrnila stališča papeževe okrožnice, sta cerkveno vodstvo in SLS
                    zahtevala, da se vodstvo sindikata izreče za lojalnost cerkvenemu nauku. Vodstvo
                    JSZ je po pogajanjih pristalo, da p. Angelik Tominec,<note place="foot"
                        xml:id="ftn17" n="17">P. Angelik Tominec (1892–1961), frančiškanski
                        duhovnik, sociolog, teoretik krščanskega socializma, je imel radikalne
                        socialistične nazore kot Gosar in je kritiziral njegovo teorijo tržnega
                        gospodarstva kot nesocialistično. Sodeloval je z JSZ in med vojno z NOB,
                        zato je bil zaprt in konfiniran. </note> ki je bil idejni vodja sindikata,
                    napiše in objavi izjavo o lojalnosti. A premirje je bilo začasno, ker so se
                    ideološki in politični pritiski na sindikat nadaljevali. Žumer je na občnem
                    zboru sindikata leta 1933 poudaril, da so krščanski socialisti del delavskega
                    razreda in bodo v boju za socialne pravice in pravičnejši družbeni red
                    sodelovali z vsemi delavci, tudi komunisti. S to izjavo je JSZ dejansko
                    izstopila iz okrilja SLS.</p>
                <p>Gosar je v letih 1933 in 1935 izdal svoje temeljno strokovno delo <hi
                        rend="italic">Za nov družabni red, Sistem krščanskega socialnega
                        aktivizma</hi>. V njem je skušal ublažiti polemiko o rabi poimenovanja
                    krščanski socializem. Čeprav je zaradi zahteve okrožnice tudi sam zamenjal pojem
                    socializem z izrazom aktivizem,<note place="foot" xml:id="ftn18" n="18">»Zaradi
                        tega sem ime krščanski socializem, ki je pristaše stare šole tako motilo,
                        zamenjal z imenom krščanski socialni aktivizem.« — Andrej Gosar, <hi
                            rend="italic">Glas vpijočega v puščavi, dvajset let ideoloških bojev in
                            težav v slovenskem krščanskem socialnem gibanju</hi> (Ljubljana: Revija
                        2000, 1987), 91.</note> je dokazoval, da socializem ni v nasprotju s
                    krščanskim naukom:</p>
                <quote>»S tem pa še ni rečeno, da ne bi mogli in smeli govoriti o krščanskem
                    socializmu v onem smislu, kakor smo pojem socializma tu označili. […] Da, smemo
                    reči še več: V okrožnici 'Quadragesimo anno' so naznačeni skoro vsi važnejši
                    gospodarski in socialni nauki, ki tvorijo idejno ogrodje krščanskega socializma
                    v našem smislu. Ostane torej samo še vprašanje, ali je res potrebno in prav, da
                    se tak pokret in nazor imenuje socializem? Na to vprašanje pa smo že spredaj
                    dovolj jasno pokazali, da je tu edino zares točno in pravilno ime
                        socializem«.<note place="foot" xml:id="ftn19" n="19">Andrej Gosar, <hi
                            rend="italic">Za nov družabni red. Sistem krščanskega socialnega
                            aktivizma I</hi> (Celje: Družba sv. Mohorja, 1933), 156.</note></quote>
                <p>S takim stališčem Gosar pri desnici ni prodrl, le še bolj je bil izrinjen na
                    obrobje političnega vpliva in idejnega razčiščevanja, s tem pa tudi iz
                    ideološkega boja.</p>
                <p>Položaj krščanskih socialistov se je po tej ločitvi od SLS politično zaostril,
                    ker je bilo delovanje desnega katoliškega bloka vse bolj borbeno. Organizacije
                    pod okriljem Katoliške akcije (KA) so namreč po objavi Quadragesimo anno
                    delovale bolj borbeno in brez posebnega nadzora cerkvenega vodstva. Krščanski
                    socialisti so v takem položaju pozvali k organiziranju ljudske fronte na
                    Slovenskem. A predloga slovenski komunisti niso podprli. Nasprotno, na
                    konferenci Pokrajinskega komiteja KPJ za Slovenijo septembra 1934 v Goričanah so
                    zavzeli odklonilno stališče do krščanskih socialistov. Pritisk na krščanske
                    socialiste se je z letom 1935 še okrepil, potem ko je SLS vstopila v vlado, ki
                    je že javno zagovarjala približevanje fašistični koaliciji in oster boj zoper
                    komuniste.</p>
                <p>V tem času je VII. kongres Kominterne leta 1935 v Moskvi pozval k ustanovitvi
                    ljudske fronte v Španiji, da se organizira koalicija republikanskih in levih
                    političnih sil za obrambo republike. Ko je julija 1936 izbruhnila španska
                    državljanska vojna, je to kmalu postal mednarodni vojaški spopad. V vojni so na
                    strani republike sodelovali prostovoljci iz večine evropskih narodov in tudi iz
                    ZDA pa seveda številni vojaški inštruktorji iz Sovjetske zveze, ki je
                    republikansko stran podprla z orožjem in finančno.<note place="foot"
                        xml:id="ftn20" n="20">Slovenskih prostovoljcev je bilo okrog 550 in
                        preživeli so predstavljali jedro prvih enot NOB.</note> Fašistični blok pa
                    sta podpirali nacistična Nemčija in italijanski fašisti. Ta vojna ni bila le
                    uvod v drugo svetovno vojno, pač pa tudi vojna za prevlado med komunizmom in
                    nacifašizmom v Evropi. Zato je oster odziv španske katoliške cerkve s pismom
                    evropskim škofom (1. julija 1937), v katerem so se postavili na stran
                    fašističnih sil kot osvobodilne vojske in označili boj za republiko kot
                    komunistično revolucijo, pomenil tudi poziv evropskim katoličanom na
                    brezkompromisen boj zoper komunizem. V tem kontekstu je tudi pozivanje
                    krščanskih socialistov na ljudskofrontno povezovanje levice za slovensko
                    klerikalno politiko pomenilo nič manj kot vojno napoved. Zato je politični
                    dnevnik SLS <hi rend="italic">Slovenec</hi> že od začetka španske državljanske
                    vojne izrazito napadal prav politiko ljudskofrontnega povezovanja. JSZ in
                    krščanskosocialistične skupine pa so v tem ključnem obdobju pred začetkom vojne
                    bile politično osamljene. V tak mednarodni položaj in skrajno politično
                    razslojenost na Slovenskem je padla polemika po objavi Kocbekovega <hi
                        rend="italic">Premišljevanja o Španiji.</hi></p>
            </div>
            <div>
                <head>Idejno razslojevanje katoliškega tabora</head>
                <p>Še izrazitejše od političnega razhajanja je bilo idejno razslojevanje. Začelo se
                    je kot poskus zmernega odnosa in dialoga katoliške doktrine do umetnosti in
                    kulture, in sicer še v času slogaštva. Kot odziv na Mahničevo ozko razumevanje
                    umetnosti, ki jo je skušal vpreči v službo ideologije borbenega katolicizma že z
                        <hi rend="italic">Dvanajstimi večeri</hi>, objavljenimi v <hi rend="italic"
                        >Slovencu </hi>leta 1884, nato pa nadaljeval svoj kulturni in ideološki boj
                    v leta 1888 ustanovljeni reviji <hi rend="italic">Rimski katolik</hi>, je zmerna
                    katoliška smer začela v Ljubljani istega leta izdajati revijo <hi rend="italic"
                        >Dom in svet</hi> (<hi rend="italic">DS</hi>). Izdajatelj je bilo Katoliško
                    tiskovno društvo (KTD), ustanovil pa jo je Frančišek Lampe, duhovnik in profesor
                    filozofije in teologije na ljubljanskem bogoslovju. Lampe je bil strpen, blagega
                    značaja in širšega duha kot Mahnič. Prvo žarišče razhajanja se je torej odvijalo
                    med katoliškima revijama, ki sta imeli skupna stališča v pogledu cerkvene
                    discipline in doslednega spoštovanja dogmatičnega nauka. Razlikovali pa sta se v
                    pogledih na umetniško svobodo, kulturo in družbo. Obe reviji sta tudi vodila
                    duhovniška kroga. Frančišek Lampe je <hi rend="italic">DS</hi> zasnoval kot
                    revijo, namenjeno širokemu krogu bralcev. Želel je dvigniti splošno kulturno
                    raven, a je izobraženstvo revijo zaradi širine in kakovosti kmalu vzelo za
                    svojo. Nasprotno pa je Anton Mahnič z <hi rend="italic">Rimskim katolikom</hi>
                    želel utrditi konservativen teološki pogled na človeka in družbo in izoblikovati
                    ideologijo borbenega katolicizma. S tem je izzval ločitev duhov na
                    Slovenskem.</p>
                <p>Kulturno širino Frančiška Lampeta je nadgradil Izidor Cankar,<note place="foot"
                        xml:id="ftn21" n="21">Izidor Cankar (1886–1958), pisatelj, kritik,
                        umetnostni zgodovinar, od 1914–1919 urednik <hi rend="italic">DS</hi>, 1918
                        član Narodnega sveta v Zagrebu, 1920 ustanovi študij umetnostne zgodovine na
                        ljubljanski univerzi, 1926 se laizira in izstopi iz katoliške cerkve, od
                        1936 deluje kot diplomat. Med vojno podpira NOB, se zavzema za priključitev
                        slovenskih zamejskih pokrajin k Jugoslaviji. Član SAZU.</note> ko je leta
                    1914 prevzel uredništvo. Zaradi svoje širine in kakovosti je <hi rend="italic"
                        >DS</hi> pod uredništvom Izidorja Cankarja postal osrednja slovenska revija
                    za leposlovje, umetnost, kulturo in družbena vprašanja, v kateri so sodelovali
                    vsi pomembni literati, umetniki in razumniki svojega časa. Svoboda umetniškega
                    izražanja in družbenokritična misel, ki jo je Cankar omogočal, je izzivala
                    nesoglasja z vodstvom KTD in cerkvenimi oblastmi. A Cankar, ki je bil takrat še
                    duhovnik, je imel toliko avtoritete, da ni prišlo do krize izdajanja. Ker je
                    konservativni del teologov in katoliških izobražencev od leta 1907 imel svojo
                    revijo <hi rend="italic">Čas</hi>, namenjeno katoliški misli in družbenim
                    vprašanjem, ni bilo izrazitega pritiska na uredniško usmeritev <hi rend="italic"
                        >DS</hi>. <hi rend="italic">Čas </hi>je veljal za znanstveno tribuno
                    slovenskega katolicizma za vsa področja življenja.<note place="foot"
                        xml:id="ftn22" n="22"><hi rend="italic">Čas</hi> »je odločno nastopal proti
                        liberalizmu, katoliškemu modernizmu, krščanskemu socializmu ter brezpogojno
                        zavračal socializem in marksizem«. — Marjan Javornik, ur., <hi rend="italic"
                            >Enciklopedija Slovenije 2</hi> (Ljubljana: Mladinska knjiga, 1988),
                        93.</note> Delitev na sodelavce <hi rend="italic">DS</hi> in <hi
                        rend="italic">Časa</hi> ni bila stroga in je bila posledica profesionalne
                    usmerjenosti, vendar sta reviji izražali različnega duha. Prvi urednik in
                    pozneje glavni usmerjevalec <hi rend="italic">Časa</hi> je bil Aleš Ušeničnik,
                    profesor filozofije na ljubljanskem bogoslovju. Kot tomist stare šole je tudi na
                    družbena vprašanja gledal konservativno, zato se je med njim in celo Gosarjem,
                    ki je dosledno izhajal iz načel krščanske etike in gospodarske stroke, odvijala
                    stalna polemika okrog gospodarskih in političnih vprašanj.</p>
                <p>Prva kriza <hi rend="italic">DS</hi> se je začela že leta 1920, ko je uredništvo
                    prevzel umetnostni zgodovinar France Stelè. Objava reprodukcij Meštrovićevih
                    kipov Kristusa je izzvala polemiko o neprimernosti sodobne umetnosti za
                    upodabljanje sakralnih podob. Gonja proti svobodnemu umetniškemu izražanju se je
                    nadaljevala po objavi romana Ivana Preglja <hi rend="italic">Plebanus
                        Joannes</hi>.<note place="foot" xml:id="ftn23" n="23">Roman je izdala Naša
                        založba iz Trsta leta 1921, obsodila pa ga je zaradi neprimernega orisa
                        duhovniškega lika. — Okrožnica goriškega škofijskega ordinariata, 17. 11.
                        1921.</note> Zato je sourednik <hi rend="italic">DS</hi> Alojzij Merhar<note
                        place="foot" xml:id="ftn24" n="24">Alojzij Merhar s pesniškim imenom Silvin
                        Sardenko, ljubljanski stolni kanonik, za sourednika ga je vodstvo KTD
                        postavilo zaradi cenzure.</note> odklonil objavo Pregljevega <hi
                        rend="italic">Bogovca Jerneja</hi>, ker naj bi vseboval bogokletne vsebine.
                    Mnogi sodelavci so zaradi take kritike iz protesta nehali objavljati v reviji.
                    Zato je Stelè odstopil kot urednik. Po njem je bil za urednika imenovan France
                    Koblar s sourednikom Stelètom. Toda ko je leta 1926 <hi rend="italic">DS</hi>
                    objavil slavnostni govor Izidorja Cankarja ob petdesetletnici rojstva Ivana
                    Cankarja, je Ušeničnik ostro napadel govor kot nespoštljiv do katolištva.<note
                        place="foot" xml:id="ftn25" n="25">Za konservativne katoliške teologe je
                        bila sporna izjava: »Če bi bil Rus, bi bil pravoslaven, če bi bil Prus, bi
                        bil protestant, ker sem Slovenec, sem katoličan.« — Dolgan, <hi
                            rend="italic">Kriza revije »Dom in svet«,</hi> 13.</note> Kmalu po tej
                    polemiki se je Izidor Cankar laiziral in izstopil iz katoliške cerkve. To je
                    povzročilo odklonilno stališče izdajatelja ne le do urednikov, ampak do obstoja
                    revije zaradi nenačelne katoliške usmeritve. Koblar in Stelè sta odstopila in
                    leta 1930 so uredništvo prevzeli Tine Debeljak, Rajko Ložar in Anton Vodnik. Ob
                    koncu leta 1932, ko sta uredniška kriza in neugoden finančni položaj revijo
                    pripeljala v stanje pred ukinitvijo, pa so Koblarju spet podelili uredništvo, a
                    je le s težavo sestavil uredniški odbor. Večina sodelavcev ni mogla več
                    prenašati tako ozkih nazorov duhovnikov iz KTD, ki so zahtevali cenzuro
                    prispevkov za revijo.</p>
                <p>Resna kriza <hi rend="italic">DS</hi> pa se je začela leta 1934 s polemiko o
                    mladinskem križarskem gibanju, ki so jo odprla glasila desnih katoliških
                    mladinskih organizacij. France Koblar ta ideološki spopad med katoliškimi
                    mladinskimi skupinami opisuje v svojih spominih <hi rend="italic">Moj
                        obračun</hi>:</p>
                <quote>»Prvi krivec nezdravih razmer in nezadovoljnosti so bile politične razmere. V
                    boju za moč in oblast doma in v državi – zlasti proti centralističnim strankam –
                    so odločala bolj gesla kakor ljudje, bolj program kakor načelnost – kar je
                    vznemirjalo marsikaterega mladega človeka, ki je vse bolj elementarno občutil
                    verske, narodne in stanovske odločitve svojega časa. […] Nekaj let se je že
                    pripravljal boj za mladino, zlasti visokošolsko. Ob križarskem oziroma
                    svobodnejšem katoliškem središču sta se pojavljali dve struji, ena, ki jo je
                    vodil prof. Ernest Tomc, drugo je začel zbirati univ. prof. Lambert
                        Erlich.«<note place="foot" xml:id="ftn27" n="26">Ibid., 37—38, 40. Ernest
                        Tomc (1885–1942), srednješolski profesor in politik, aktiven v katoliški
                        telovadni organizaciji Orel, ustanovitelj in voditelj mladcev, je zagovarjal
                        Mahničeva stališča borbenega katolicizma. Lambert Erlich, narodno zaveden
                        koroški Slovenec, duhovnik, univerzitetni profesor, ustanovitelj in voditelj
                        akademskega kluba stražarjev, je bil širših pogledov in bolj izobražen. V
                        začetku vojne je bil predviden za člana kraljeve vlade v izgnanstvu, a ga
                        zaradi klerikalnih stališč niso sprejeli. Zagovarjal je odpor zoper
                        okupatorja in nasprotoval paktiranju z italijanskimi okupacijskimi oblastmi.
                        Po prvem valu revolucijskega nasilja pa je podprl ustanavljanje vaških
                        straž. Leta 1942 ga je VOS likvidirala.</note></quote>
                <p>Ernest Tomc, srednješolski profesor in politik, je vodil dijaško organizacijo KA
                    – mladce, imenovane Mladci Kristusa kralja; Erlich pa študentsko organizacijo KA
                    – stražarje, imenovano po glasilu <hi rend="italic">Straža v viharju</hi>.
                    Koblar poudarja, da je šlo pri KA v prvi vrsti za idejno obvladovanje vernikov,
                    torej za politično moč katolicizma. Za KA je bil nasprotnik vsak, kdor je
                    postavljal v ospredje bodisi vprašanje osebno odgovorne krščanske eksistence,
                    kakor ga je prenovitveno mladinsko gibanje križarstvo, bodisi je skušal s
                    kulturno in kritično mislijo razreševati probleme sodobne družbe in kristjanov
                    angažma v njej.</p>
                <quote>»Naravno, da obema strujama Dom in svet ni mogel biti pogodu. Ko sta se
                    borili za svoje prvenstvo in veljavo druga proti drugi, sta se našli edini v
                    nasprotju do nas. In čim bolj je Dom in svet v posameznih ideoloških člankih
                    skušal prodreti skozi duhovno krizo modernega katoliškega človeka, tem bolj so
                    se čutile neprijaznosti na obeh straneh, pri voditeljih mladcev in
                        stražarjev.«<note place="foot" xml:id="ftn28" n="27">Ibid., 41.</note>
                </quote>
                <p>Obe mladinski organizaciji, med seboj sicer tekmovalni, sta kot del slovenske KA
                    v skladu s papeškimi navodili vodili predvsem borbo s komunizmom in vsemi, ki so
                    izražali zahteve po korenitih socialnih in političnih spremembah. Tako je že ta
                    krog označil krščanske socialiste, vključno s križarskim gibanjem, ki je v času
                    radikalno nasprotujoče si politizacije katoliškega tabora že izzvenelo, za
                    prokomunistične. Ta tendenciozna oznaka je nato prevladala v spisih politične
                    emigracije in se danes skuša uveljaviti tudi v domovini.</p>
                <p>Polemiko je sprožil napad na križarsko gibanje v članku <hi rend="italic">Kriza
                        besede</hi>, ki ga je objavila <hi rend="italic">Straža v viharju</hi>, zato
                    so avtorstvo nepodpisanega članka pripisovali Erlichu. Članek očita, da se je
                    mladinsko gibanje izgubljalo v narejenem bogoiskateljstvu, zavračalo pa cerkveno
                    avtoriteto, zato od njega ni »ostalo […] drugega kot besedičenje«. In sklene
                    zapis z vprašanjem, zakaj »katoliško orientirana revija […] ne najde bolj
                    perečih problemov«.<note place="foot" xml:id="ftn29" n="28">Ibid.,
                    95–97.</note></p>
                <p>Na članek <hi rend="italic">Kriza besede</hi> se je v <hi rend="italic">DS</hi>
                    odzval Kocbek z zapisom <hi rend="italic">Enemu izmed ozkih.</hi> Kocbek
                    odgovarja z brezkompromisno oceno idejne in politične usmeritve katoliške
                    mladine, organizirane v KA: </p>
                <quote>»Vsi vidimo notranjo zvezo med konservativnim zaokretom na desno in med
                    zožitvijo človekove svobode, med nastopom svetovne reakcije in med popuščanjem
                    univerzalne polnosti v današnji mladini. Mladi rod pada kar povprek pod vplive
                    programov, od ekonomsko političnih teorij do svetovno nazorskih akcij, zateka se
                    v vabljivo podobo zunanjega reda, od korporacijskega krščanstva do
                    konservativnega fašizma. Veliko upanje povojnih let izginja, lepi začetki se
                    rušijo, mladina postaja plen starih taborov«.<note place="foot" xml:id="ftn30"
                        n="29">Ibid., 123.</note>
                </quote>
                <p>Taka neposredna sodba je bila pri nasprotnikih razumljena kot poziv na javen
                    ideološki spopad, ki ga je politični katolicizem s svojim nastopanjem sicer
                    iskal. Ideološki boj na Slovenskem je tako postal neizprosen. KA je svoj boj
                    zoper liberalizem in komunizem razširila in osredotočila predvsem na
                    krščanskosocialistični blok. Pot krščanskih socialistov v združitev vseh levih
                    sil v protifašistično koalicijo je bila s tem praktično sugerirana.</p>
                <p>Erlichovi stražarji so po letu 1935 javno pozivali v boj zoper komunizem in se
                    jasno zavzemali za katoliški integrizem. Tudi Tomčevi mladci so se pridružili
                    tej smeri in se izrecno naslonili na Mahničevo ideologijo, imenovali so ga
                    svojega učitelja in vzornika. SLS je po glavnem uredniku <hi rend="italic"
                        >Slovenca</hi> dr. Ahčinu že maja 1933 zavzela jasno stališče glede fašizma
                    in komunizma. Fašizem naj bi imel »mnogo simpatičnih potez za katoličana«, ker
                    se trudi za moralni dvig, za odpravo razrednega boja in ostvaritev stanovske
                    države, sloneče na korporacijah. Trdil je, da vse, kar je pozitivnega na
                    fašizmu, izvira iz krščanstva in je zato del protiboljševiške fronte, čeprav
                    uveljavlja makiavelizem.<note place="foot" xml:id="ftn31" n="30"><hi
                            rend="italic">Zgodovina Slovencev</hi>, 658–59.</note> Tako stališče je
                    bilo odločen odgovor na razmišljanje nekaterih krščanskih socialistov, posebno
                    iz vrst JSZ, da se leve politične sile povežejo s komunisti v skupno akcijo
                    proti desnim silam, ki so tedaj že začele preurejati Evropo po ideologiji
                    »novega reda«.</p>
                <p>V obrambo križarskega gibanja se je vključil tudi Mirko Javornik, tedaj še
                    simpatizer gibanja, ki pa je med vojno in v emigraciji zavzel izrazito
                    protikomunistično stališče in zavračal krščanski socializem. V članku <hi
                        rend="italic">Dva odgovora </hi>je celo ostrejši od Kocbeka:</p>
                <quote>»Trditve, ki jih je brezimnik nanesel v svoj članek, so presenetljive po
                    svoji idilični naivnosti, ki ne vidi dejstev na lastni strani, in krivične, v
                    kolikor pomenijo surov udarec skoro vsej slovenski povojni katoliški duhovni
                    tvornosti. Vzbudile so odpor ne le pri vseh ljudeh, ki so bili nekdanjemu
                    mladinskemu gibanju blizu, temveč celo na lastni strani pri vseh onih, ki se
                    zavedajo, koliko pobud in novih ljudi je zlasti katoliška kultura dobila od
                    novega gibanja. […] Mladinsko gibanje, ki ga Erlichovsko-Tomčevska duševnost že
                    od vseh začetkov trudi prikazati kot severnjaško, protestantsko herezijo, ni bil
                    pokret v dotedanjem smislu. […] Bilo je izraz nastajajoče miselnosti o
                    reformaciji katoličanovega življenjskega udejstvovanja v smislu božjih in
                    cerkvenih zapovedi. […] Dejstvo je, da je katoliška kultura in umetniška
                    tvornost prav s prihodom ljudi iz mladinskega gibanja vzrasla na višek in na
                    dominanten položaj po kvaliteti in formi, daleč nad druge, bodisi liberalne ali
                    katerekoli druge skupine. […] Kot človeka, ki vsa ta leta razkroja v katoliški
                    mladinski skupnosti po razpustitvi opazujem tako pogubne posledice zunanjih sil,
                    kakor še usodnejše nasledke notranje praznote in nemoči, ki jo je organizacija
                    ob likvidaciji v sebi kazala, […] me spravlja v času reševanja poslednjih sil in
                    čet v začudenje neorientiranost in zatišna brezskrbnost bodočih 'firerjev'
                    slovenske katoliške mladine.«<note place="foot" xml:id="ftn32" n="31">Mirko
                        Javornik (1909–1986), pisatelj in urednik <hi rend="italic">Slovenskega
                            doma</hi>, ki je med vojno postal protikomunistično usmerjen. Po vojni
                        emigriral, v Trstu sodeloval pri ustanovitvi slovenskega radia. Po odhodu v
                        ZDA sodelavec pri ameriški vladi, zadolžen za Jugoslavijo. Citat iz članka
                        »Dva odgovora,« <hi rend="italic">Kriza revije »Dom in svet«,</hi> 105, 106
                        in 109.</note></quote>
                <p>Posebno vlogo v teh idejnih bojih je imel Andrej Gosar, ki je veljal za strokovno
                    avtoriteto v gospodarskih in družbenih vprašanjih. Nadaljeval je namreč temeljna
                    izhodišča Krekove socialnopolitične misli. Na to kažeta dve osnovni usmeritvi
                    Krekove socialne teorije. V članku <hi rend="italic">Po čem se bodo ločile
                        politične stranke v bodočnosti</hi> Krek zelo točno predvidi razvoj socialne
                    politike v prihodnosti: »Diferenciranje političnih strank se bo kmalu jelo
                    vršiti izključno na temelju gospodarske vede. Socialna revolucija in socialna
                    reforma postaneta ločilni paroli.«<note place="foot" xml:id="ftn33" n="32">Janez
                        Evangelist Krek, »Po čem se bodo ločile politične stranke v bodočnosti,« <hi
                            rend="italic">Katoliški obzornik</hi> VII, 1903. Gl. tudi Janez
                        Evangelist Krek, <hi rend="italic">Izbrani spisi V</hi>, ur. Vinko Brumen
                        (Celje: Mohorjeva družba, 1993), 273.</note> Gosar je izhajajoč od tu razvil
                    celovito gospodarsko teorijo na znanstvenih načelih sodobnega gospodarstva, ki
                    ga določa trg. Ob tem pa zahteval na krščanski etiki zasnovano socialno
                    redistribucijo dobrin in razpršitev lastništva kapitala s podružbljanjem, kar bi
                    morala zagotavljati država s socialno zakonodajo. Vztrajno je enako kot Krek
                    zagovarjal socialni reformizem, pri katerem je mogoče uveljaviti tudi načela
                    gospodarske vede ob etični odgovornosti države in družbenih dejavnikov za
                    ohranjanje socialne stabilnosti družbe. Revolucijo je odklanjal ne samo zaradi
                    nasilne akcije, ampak tudi zato, ker so revolucionarne ideologije na čelu z
                    marksizmom izključevale načela gospodarske stroke in s tem rušile gospodarsko
                    vzdržnost socialno urejene države. Drugo Krekovo načelo, ki ga je Gosar dosledno
                    upošteval, pa zadeva etična načela družbenega in gospodarskega delovanja. Krek
                    je v članku <hi rend="italic">Etični temelji gospodarske vede</hi> postavil
                    izhodišče za Gosarjevo gospodarsko-socialno teorijo:</p>
                <p>»Subjekt gospodarstva je človek.« Od tod razvija tudi primat etičnega delovanja v
                    gospodarstvu in politiki: »Etična načela pa ne uče samo, da sme država posegati
                    v gospodarsko življenje, marveč kažejo tudi meje njenemu delovanju. […] Brez
                    etike ni mogoča temeljita gospodarska veda pa tudi ne socialna reforma.«<note
                        place="foot" xml:id="ftn34" n="33">Janez Evangelist Krek, »Etični temelji
                        gospodarske vede,« <hi rend="italic">Katoliški obzornik </hi>VII, 1903.
                        Krek, <hi rend="italic">Izbrani spisi V</hi>, 275 in 286.</note> Gosar je
                    ves svoj družbeni nauk temeljil na načelih evangeljske etike in socialnega nauka
                    Cerkve. To smer je posebno po II. vatikanskem koncilu zagovarjal tudi cerkveni
                    socialni nauk.<note place="foot" xml:id="ftn35" n="34">Socialni nauk II.
                        vatikanskega koncila, objavljen v pastoralni konstituciji Cerkev v sedanjem
                        svetu Guadium et spes (GS) npr. naroča: »Družbeni red in njegov napredek se
                        morata neprestano usmerjati v blagor oseb […] « — GS, 58. »Enako dostojanstvo
                        oseb zahteva, da pride do bolj človeških in pravičnih življenjskih razmer.
                        Prevelike gospodarske in družbene neenakosti med člani ali narodi ene same
                        človeške družine zbujajo pohujšanje in nasprotujejo socialni pravičnosti,
                        dostojanstvu človeške osebe, pa tudi družbenemu in mednarodnemu miru.« — GS,
                        29,3. »Človeško delo […] je nekaj višjega kakor pa ostale prvine
                        gospodarskega življenja.« — GS, 67,1. Janez Juhant in Rafko Valenčič, ur.,
                            <hi rend="italic">Družbeni nauk Cerkve</hi> (Celje: Mohorjeva družba,
                        1994).</note></p>
                <p>Gosar je razvijal svojo gospodarsko in socialno teorijo na Krekovih načelih
                    krščanskega socializma. Tako je zagovarjal tržno gospodarstvo, osebno lastnino
                    in osebno pobudo pri vodenju proizvodnje, se pravi tudi tekmovalnost. Zaradi
                    moderne gospodarske teorije je prihajal v nasprotje tudi z bolj radikalnimi
                    teoretiki krščanskega socializma, kot je bil npr. p. Angelik Tominec. Predvsem
                    pa je bil v nenehnem strokovnem sporu z Alešem Ušeničnikom, profesorjem
                    filozofije in sociologije na ljubljanskem bogoslovju in uradnim teoretikom
                    socialne politike SLS. V spominskem spisu <hi rend="italic">Glas vpijočega v
                        puščavi</hi> kritično govori o svojih polemikah z Ušeničnikom in
                    tradicionalno socialno smerjo slovenskega političnega katolicizma.<note
                        place="foot" xml:id="ftn36" n="35">»Ušeničnik je v svoji <hi rend="italic"
                            >Sociologiji</hi> učil, da ima stvar vrednost zato, ker je rabna […] Brž
                        ko je namreč krščansko socialno gibanje svoj nauk naslonilo na vprašanje
                        vrednosti dobrin (namreč, da vsa vrednost produktov izhaja iz dela), in ne
                        na njihovo ceno, je s tem že zagazilo v tista nerešljiva vprašanja, ki jih
                        ni mogoče razvozlati drugače, kakor jih je razvozlal Marx, ki jih je z
                        revolucijo enostavno spravil s sveta.« Zato očita konservativni krščanski
                        socialni smeri, posebej Ušeničniku, da je s svojo teorijo naravnost potisnil
                        levo krščansko socialistično smer, ki v moralizatorskih koncepcijah cerkvene
                        socialne doktrine ni mogla videti kakšne realne poti za preobrazbo družbe,
                        da se je oprijela marksistične teorije revolucionarne spremembe družbenega
                        sistema in ni ohranila trezne in učinkovite smeri družbenega
                        reformizma. — Gosar, <hi rend="italic">Glas vpijočega v puščavi</hi>,
                        97.</note> Enako kot Krek pa je zagovarjal stališče, da se gospodarstvo in
                    socialna politika urejata dosledno po načelih krščanskega etosa in družbenega
                    nauka cerkve. Da bi gospodarstvo bilo v službi človeka in družbe, je predlagal
                    podružbljenje kapitala in proizvajalnih sredstev, razpršitev kapitala in
                    soupravo delavskega zastopstva pri vodenju podjetij. To pa bi po njegovi
                    družbeni teoriji zahtevalo tudi zamenjavo predstavniške demokracije s samoupravo
                    na vseh ravneh družbenega življenja in državne strukture.</p>
                <p>Gosar je kot dosleden reformist odklanjal revolucionarno družbeno preobrazbo,
                    zato se je osamil tudi od radikalnih krščanskosocialističnih organizacij.
                    Razhajanje katoliškega tabora torej ni bilo bipolarno, kar je nekako obveljalo v
                    zgodovinskem spominu. Tu se je nakazovala tudi tretja pot reševanja politične in
                    gospodarsko-socialne usode slovenskega naroda, a zaradi ideološke ozkosti obeh
                    taborov ni imela nobenega odziva v predvojni politiki. Imela pa je kar nekaj
                    zagovornikov med mlajšimi pravniki in ekonomisti, ki pa svoje politične skupine
                    pred vojno niso organizirali.<note place="foot" xml:id="ftn37" n="36">Vidni
                        predstavnik te smeri je bil gospodarstvenik Lado Ločniškar, ki je leta 1994
                        pri celjski Mohorjevi družbi izdal posodobljeno in skrajšano verzijo
                        Gosarjevega temeljnega dela pod naslovom <hi rend="italic">Za nov družbeni
                            red</hi> v želji, da bi krščanski socialci po državni osamosvojitvi
                        zasnovali svojo politiko po Gosarjevih načelih. A ta politična opcija se ni
                        prijela.</note></p>
            </div>
            <div>
                <head>Premišljevanje o Španiji</head>
                <p>O <hi rend="italic">Premišljevanju o Španiji</hi> se je uveljavilo stališče, da
                    pomeni ključni vzrok za idejni razhod med katoliškim izobraženstvom pred drugo
                    vojno. Toda dokončno ideološko delitev duhov med katoliškim izobraženstvom je
                    izzvala že okrožnica Quadragesimo anno, predvsem njena uradna cerkvena
                    interpretacija na Slovenskem, čeprav je to dejstvo spričo burnih
                    notranjepolitičnih dogodkov ostalo nekako prikrito.</p>
                <p>Španska državljanska vojna je ideološka nasprotja v katoliškem taboru vsekakor
                    zaostrila. Klerikalna stran, posebno dnevnik <hi rend="italic">Slovenec</hi>, ki
                    je leta 1936 in 1937 tendenciozno pisal o španski državljanski vojni, s posebnim
                    poudarkom na obsodbi ljudskofrontnega povezovanja, je objavo Kocbekovega eseja
                    razumela kot napad na svoja stališča. Kocbekov namen s<hi rend="italic">
                        Premišljevanjem</hi> pa je bil podati bolj uravnoteženo sliko španske
                    tragedije, pri čemer se je seveda posluževal poročil španski republiki
                    naklonjenih piscev iz zahodne Evrope. Esej je bil pisan z literarnim jezikom,
                    zato slikovito in čustveno, česar nasprotna stran pri svojih odzivih ni
                    upoštevala, verjetno niti ne dojela. Še manj je razumela, da želi Kocbek izzvati
                    normalno debato, v kateri bi si javnost ustvarila objektivno stališče. To v
                    pregretem političnem ozračju pač ni bilo mogoče. Kocbek je poanto eseja podal v
                    uvodu, ta pa je bila v kritiki ideologij časa, ki se v boju zoper osebno in
                    družbeno svobodo človeka poslužujejo prikrivanja resničnih razmer in zatirajo
                    herojskega duha ljudi, ki hočejo uresničiti novo družbeno stvarnost za novega
                    človeka. V tem smislu podaja duhovnonazorsko in psihosocialno analizo fašizma
                    kot izraza meščanske mentalitete ter katoliške statične miselnosti in družbene
                    drže. »Srečujeta se in združujeta se družbeni meščan, človek družbenih prednosti
                    […] in duhovni meščan, človek notranjega farizejstva, ter hočeta z enako
                    dejavnostjo dokazati, da sta vredna svojih privilegijev. Tako je nastal in
                    nastaja fašizem.«<note place="foot" xml:id="ftn38" n="37">Dolgan, <hi
                            rend="italic">Kriza revije »Dom in svet«,</hi> 156.</note> Kocbek citira
                    tudi Nikolaja Berdjajeva, da »je duhovniški stan že od nekdaj kazal nagnjenje v
                        meščanstvo«,<note place="foot" xml:id="ftn39" n="38">Ibid., 157.</note> se
                    pravi v lagodnost in varnost privilegijev, ki jih je užival meščanski stan. V
                    tem vidi tudi glavni razlog, zakaj se je kler vezal na meščanski razred, ki je
                    bil v svojem času nosilec oblasti.</p>
                <p>Kocbek poudarja, da »pretresljiv primer (te slepe zaverovanosti v fašistični novi
                    red – op.) nudi Španija«. Navaja, da španski katoliški listi in pismo španskih
                    škofov evropskim govore samo o zločinih boljševiške revolucije, s katero enačijo
                    boj vseh republikancev za obrambo republike, in pozivajo na križarsko vojno
                    zoper boljševike, ničesar pa ne razložijo o vzrokih za to vojno in ne omenjajo
                    grozodejstev fašistične falange. V sklepnem stavku uvoda jasno poudarja, v čem
                    vidi poglaviten vzrok za špansko državljansko vojno: »Vzroki strašnega obračuna
                    v Španiji niso verski, ampak družbeni.«<note place="foot" xml:id="ftn40" n="39"
                        >Ibid., 158.</note></p>
                <p>Predvsem te zadnje ugotovitve politični katolicizem ni mogel sprejeti, saj je na
                    obrambi vere gradil svojo militantno politiko. Prav zato je Kocbekova analiza
                    razburila nosilce slovenskega političnega katolicizma, ker je razkrinkala
                    njihovo mentaliteto družbene neorientiranosti, hlapčevstva tujemu in predvsem
                    strahu pred tveganjem ter vztrajno iskanje zavetja v varni udobnosti meščanskega
                    in gruntarskega življenja, čeprav se je to zavetje ob prihajajoči vojni vihri
                    izkazalo za utvaro. Ker slovensko cerkveno vodstvo in voditelji klerikalne
                    politike niso zmogli ustrezne samorefleksije, so svojo ideološko slepoto in
                    moralno nemoč prekrili z obsodbo primernega, a za samo analizo nebistvenega
                    stavka, češ da je neskladen s katoliškim verskim naukom in da gre za netočne,
                    kar prirejene informacije o razmerah v španski državljanski vojni. Prav dejstvo,
                    da je ljubljansko cerkveno vodstvo obsodilo članek na osnovi za celotno analizo
                    nepomembnega stavka, kaže, da jih je zbodla predvsem psihosocialna in duhovna
                    analiza fašizma, ki je razkrila, da se v okrilje fašističnega sistema zatekajo
                    zaradi svoje volje po oblasti in pričakovanja, da bodo ohranili svoje družbene
                    privilegije s pomočjo fašističnega družbenega reda. Zbodlo jih je tudi
                    razkrinkanje laži krščanskosti fašizma.</p>
                <p>Kamen spotike za cerkveno vodstvo je bil stavek: »Vse herezije in odpadi so bili
                    navadno očitna dejanja, duhovno junaštvo prepričanih ljudi, ki se po svoji vesti
                    odločajo za večjo in boljšo resnico, meščanski odpad pa je zahrbten, zakrit,
                    pomeni zahrbtno zamenjevanje višjih vrednot v nižje […]«<note place="foot"
                        xml:id="ftn41" n="40">Ibid., 155–56.</note> Cerkvena obsodba Kocbekovega
                    stavka iz razprave v <hi rend="italic">Ljubljanskem škofijskem listu</hi>, češ
                    da je »zmožen vzbuditi v čitateljih krivične sodbe o katoliški cerkvi in mržnjo
                    do nje […] (da je) zmoten in nasprotuje stališču in nauku katoliške
                        cerkve«,<note place="foot" xml:id="ftn42" n="41">Ibid., 279.</note> je bila
                    z dogmatičnega vidika nesmiselna. Kocbekov stavek ne daje nobene dogmatične
                    sodbe o heretikih, v ničemer ne nasprotuje nauku cerkve, ampak gre za sociološko
                    tezo o psihološki naravi heretikov. Obsodba tako marginalnega stavka samo
                    razgalja pritlehno instrumentalizacijo teologije, ki je zdrsnila na raven golega
                    ideološkega boja. Obsodba je torej imela drug cilj, ne obrambe pravovernosti. S
                    težo cerkvene avtoritete je hotela izničiti Kocbekov prikaz španskih razmer s
                    ciljem, da se prepreči resna debata o španski krizi. Predvsem je hotela izničiti
                    vsak namig, da se slovenske politične razmere zaostrujejo v smer španske krize,
                    da tudi slovenska družba drsi iz ideološkega boja v državljanski spopad in da je
                    vzrok za to na strani militantnega političnega katolicizma in stalinistične
                    partije na Slovenskem. Namen obsodbe je bil mobilizirati duhovščino in vdano
                    katoliško ljudstvo za boj proti slovenskemu komunizmu in njegovim sopotnikom.
                    Položaji levih sil so se tedaj že jasno zarisovali. Ideja ljudskofrontnega
                    povezovanja je bila na slovenski levici vse bolj živa. Od cerkvene obsodbe kot
                    obrambe vere do propagandnega pozivanja na državljansko vojno za obrambo vere in
                        Boga<note place="foot" xml:id="ftn43" n="42">Izjava škofa Rožmana: »Vi
                        slovenski domobranci ste na straži, da branite in čuvate […] sveta in svetla
                        izročila in vero v Boga.« — Doroteja Lešnik in Gregor Tomc, <hi rend="italic"
                            >Rdeče in črno: Slovensko partizanstvo in domobranstvo</hi> (Ljubljana:
                        Znanstveno in publicistično središče, 1995), 149.</note> je bil samo še
                    korak. Tak namen obsodbe razkriva tudi objava <hi rend="italic">Skupnega pisma
                        španskih škofov škofom vsega sveta zaradi vojne v Španiji,</hi><note
                        place="foot" xml:id="ftn44" n="43">Pismo je objavil <hi rend="italic"
                            >Ljubljanski škofijski list</hi> 74, 1937, posebna priloga k št. 10.
                        Škof Gregorij Rožman pa je napovedal njegovo objavo v <hi rend="italic"
                            >Ljubljanskem škofijskem listu</hi> št. 8 s sledečim obvestilom:
                        »Pastirski list španskih škofov bom na primeren način objavil v pravilni
                        pouk vsem vernikom.« — Dolgan, <hi rend="italic">Kriza revije »Dom in
                            svet«,</hi>279.</note> ki je bilo v prevodu objavljeno v posebni
                    prilogi škofijskega lista.</p>
                <p>Temeljno sporočilo <hi rend="italic">Premišljevanja</hi> je v razkrinkavanju
                    fašizma in njegove sprege s političnim katolicizmom, toda prinaša tudi ostro
                    obsodbo komunizma in njegove revolucije, ki v enaki meri zatira svobodo človeka,
                    ga uporablja zgolj kot sredstvo svojega boja in s tem krni njegovo osebnost na
                    golo uporabno reč.</p>
                <quote>»Kot kristjani obsojamo levičarsko brezobzirnost, zato moramo grajati tudi
                    desničarsko silovitost. Če kot kristjani nikakor ne moremo odobravati rdečega
                    nasilja, tako in še bolj ne smemo molčati ob belem terorju. […] Nikdo ne more
                    tajiti tažkih dejanj, ki so se od začetka republike do danes, posebno pa zdaj v
                    državljanski vojni dogodila nad katoliško Cerkvijo in njenimi verniki. […] Vse
                    to je treba ostro obsoditi, obenem pa prodreti v njih dogajanja.«<note
                        place="foot" xml:id="ftn45" n="44">Ibid., 164 in 166.</note>
                </quote>
                <p>Ta del kritične analize španske državljanske vojne je nasprotna stran
                    spregledala. Partija pa je Kocbeku zamerila kritiko nasilja španske revolucije,
                    zato je članek ignorirala.</p>
                <p>Hkrati pa je Kocbek poudaril tudi, da je velik del duhovnikov in katoličanov
                    kljub anarhičnemu nasilju revolucije stopil v bran republiki:</p>
                <quote>»Ob junaštvu baskiških duhovnikov, ki stojijo sredi svojega ljudstva, pa ne
                    smemo pozabiti tudi na one duhovnike po Kataloniji in Španiji, ki so se
                    pridružili republikanski vladi zato, da bi z ljubeznijo in zvestobo rešili
                    tisto, kar se z mečem ne da, namreč duhovni ugled katolištva. […] Poleg ljudskih
                    duhovnikov stoje katoliški izobraženci.«<note place="foot" xml:id="ftn46" n="45"
                        >Ibid., 172.</note>
                </quote>
                <p>Prav te ugotovitve so bile pozneje vodilo Kocbeka in levega katoliškega bloka,
                    tudi mnogih slovenskih duhovnikov, pri odločitvi za osvobodilni boj.</p>
                <p>Kocbeku bi bilo mogoče očitati, da je v fašizmu zaradi njegove železne logike
                    absolutnega diktata videl večje zlo kot v komunistični revoluciji in njeni
                    stihiji.</p>
                <quote>»Fašizem si povsod nadeva obliko protikomunističnega borca, v resnici pa v
                    njegovih vrstah človek ravno tako izgublja osebnost in svobodo. Poleg tega pa
                    fašizem greši z zakrivanjem družbene resnice v imenu spodobnosti, tako da
                    krivico pokriva s plaščem reda. […] V tej navidezno enotni resnici je fašizem
                    celo nevarnejši od komunizma, kajti če komunizem jasno in odprto gradi svoj
                    napačni nazor, potem fašizem gradi svojega v navideznem skladju z vsemi
                    duhovnimi načeli in ustanovami, v resnici pa razkraja sveti duh svobode z
                    brezpogojno brambo dosedanjega reda. Še vedno zveni Haeckerjevo vprašanje: Kaj
                    je več: mrtva resnica ali živa laž?«<note place="foot" xml:id="ftn47" n="46"
                        >Ibid., 156–57.</note></quote>
                <p>Ta poudarek, da je zaradi svoje perverzne prikritosti fašizem nevarnejši od
                    komunizma, je v pričakujoči vojni in revoluciji pomenil svojevrsten poziv na
                    odkrit boj demokratičnih družbenih sil s fašizmom na pohodu, ki je iz Španije,
                    Nemčije in Italije stegoval svoje roke po vsej Evropi, predvsem med
                    frustriranimi ali nesvobodnimi narodi, kot so bili Slovenci, Hrvati, Slovaki,
                    Madžari in njim podobni. Ta ocena o večji nevarnosti fašizma v nasprotju s
                    komunizmom za družbeni red in mir med narodi je bila med bistrovidnejšimi
                    Kocbekovimi ocenami, saj je med vojno enako stališče zavzela tudi vatikanska
                        politika,<note place="foot" xml:id="ftn48" n="47">Pij XI. je ob španski
                        državljanski vojni ostro obsodil komunizem v encikliki Divini Redemptoris
                        (DR – <hi rend="italic">Proti brezbožnemu komunizmu</hi>): »Komunizem je po
                        svojem bistvu notranje zločest, zato prav v nobeni reči ne bo z njim
                        sodeloval, komur je mar krščanske kulture […]« Papež ob obsodbi
                        republikanske vojske zamolči grozodejstva fašistične strani. Tudi prezre, da
                        komunisti ne predstavljajo vse republikanske vojske. Opozori pa na nevarnost
                        širjenja revolucije v druge dežele: »Kdorkoli, […], ki je še pri pameti, […]
                        se ne bi zgrozil, če pomisli, da se utegne to, kar se sedaj godi v Španiji,
                        zgoditi tudi po drugih kulturnih deželah.« — DR, 20. Na to papeževo stališče
                        se je opirala propaganda slovenske katoliške desnice. Toda Pij XI. je marca
                        1937 obsodil tudi nacizem z encikliko Mit brennender Sorge. Ta vsekakor ni
                        odmevala v slovenskem katoliškem tisku. Toda ko je med vojno vodstvo
                        katoliške cerkve v ZDA vprašalo papeža Pija XII., ali naj podpre ameriško
                        vlado, ki se je odločila za sodelovanje s sovjeti v borbi zoper sile osi, se
                        je ta jasno izrazil, da je nacizem večje zlo kot komunizem. Tega slovenski
                        klerikalci niso razumeli.</note> kar pa, žal, ni streznilo večine
                    slovenskega klera v Ljubljanski pokrajini in politikov katoliškega desnega
                    bloka.</p>
                <p>Nedvomno je pismo španskih škofov evropskim škofom pri slovenski desni politiki
                    imelo največji vpliv zaradi ostre kritike ljudske fronte, ki je združila špansko
                    levico v boju za obrambo republike. Kakor je bilo že rečeno, je bila ljudska
                    fronta projekt VII. kongresa Kominterne (Moskva, 25. 7.–21. 8. 35), da bi na
                    volitvah leta 1936 v Španiji obstala republika in da bi vodstvo levice obdržala
                    KPŠ. Ideja združitve levice je bila uspešna, a obramba revolucije zaradi
                    anarhije, neučinkovitega vojaškega vodstva in predvsem diktata boljševikov
                    neučinkovita. Je pa dejstvo, da je bil to projekt Kominterne, kar je služilo
                    španski desnici in vodstvu katoliške Cerkve za učinkovito propagando proti
                    republikanskemu bloku in tudi za propagando proti komunizmu drugod po Evropi.
                        <hi rend="italic">Slovenec</hi> je v svojih prikazih španske državljanske
                    vojne poudarjal prav to dejstvo. Zato je tudi razumljivo, da je že pred
                    ustanovitvijo Protiimperialistične fronte oziroma OF pozival na boj zoper
                    komunizem in revolucijo, ko se NOB še niti ni začela organizirati.</p>
                <p>Najbolj umirjeno in objektivno se je na <hi rend="italic">Premišljevanje
                    </hi>odzval Andrej Gosar v <hi rend="italic">Delavski pravici</hi>, glasilu JSZ,
                    s člankom <hi rend="italic">Po usodni poti</hi>. Najprej ugotavlja, da je bil
                    članek pri večini bralcev razumljen kot osvetlitev dogodkov v Španiji še z druge
                    strani, da bi postala slika o španski državljanski vojni resničnejša in bolj
                    poučljiva. Nato pa poudari, da glavni razlog za napade na Kocbeka niso njegovi
                    pogledi na špansko revolucijo, pač pa drugi »vzroki in razlogi«. Ugotavlja, da
                    je bil takšen odziv mogoč</p>
                <quote>»le zaradi posebnih razmer, kakršne so v naših vrstah nastale in dozorele v
                    teku zadnjih let. […] Ti dogodki namreč kažejo, da je v našem katoliškem krogu
                    prevladala in dobila odločilen vpliv peščica najbolj ozkih, pa tudi toliko bolj
                    nestrpnih in nasilnih ljudi, ki proglašajo sami sebe za nekakšno katoliško
                    elito, […], vsem tistim pa, ki se ne morejo slepo podrediti njihovim nazorom in
                    ciljem, odrekajo vso pravovernost ter jih žigosajo in obsojajo kot nekake
                    krivoverce […] Ti samozvani varuhi pravovernosti ne dopuščajo v nobenem, tudi ne
                    v najbolj nenačelnem, zgolj praktičnem vprašanju nikake svobode in nikakega
                    razgovora. […] zasedli [so] domala vsa važnejša odborniška in druga vodilna
                    mesta v slovenskih katoliških organizacijah in ustanovah. Od koder obvladajo
                    domala vsa gmotna in organizatorična sredstva ter ves katoliški tisk.«<note
                        place="foot" xml:id="ftn49" n="48">Dolgan, <hi rend="italic">Kriza revije
                            »Dom in svet«,</hi> 270–271.</note>
                </quote>
                <p>Te samozvance imenuje »čudni diktatorji v katoliških vrstah« in sklepa: »[…] ti
                    naši samozvani čuvarji pravovernosti (so) najbolj nevaren razdiralni element,
                    kar ga je bilo kdaj v našem katoliškem občestvu, so kakor dinamit, ki bo naše
                    katoliške vrste prej ali slej razgnal.« In sklene: »To so zablode, ki se dajo
                    pojasniti edinole s tem, ker živimo v dobi, ko je nasilje najvažnejše sredstvo
                    za vodstvo in organizacijo družbenega življenja.« In naravnost jasnovidno
                    napove, do bo zaslepljenost političnega katolicizma vodila »v propadanje in
                    končno v propad vsega našega slovenskega katoliškega gibanja«.<note place="foot"
                        xml:id="ftn50" n="49">Ibid., 273–74.</note> To se je z zmago revolucije žal
                    tudi zgodilo.</p>
                <p><hi rend="italic">Premišljevanje</hi> je vsekakor prevetrilo slovenski politični
                    prostor in je pred razširitvijo vojne k nam izzvalo nujno opredelitev slovenskih
                    izobražencev in politikov za odziv nanjo. Skupina krščanskih socialistov
                    razumnikov je skupaj s Kocbekom leta 1938 ustanovila revijo <hi rend="italic"
                        >Dejanje</hi>, ki je bistveno prispevala k prebuji slovenskega
                    izobraženstva. Krščanski socialisti so naslednje leto poskušali ustanoviti
                    skupno stranko levih sil, ki jo je napovedalo glasilo <hi rend="italic"
                        >Slovenska politika</hi>.<note place="foot" xml:id="ftn51" n="50"><hi
                            rend="italic">Slovensko politiko</hi> so kot avtorji člankov podpisali
                        Aleš Stanovnik, Edvard Kocbek in dr. Tomaž Furlan.</note> Oblast je stranko
                    in izdajanje glasila onemogočila, kar je vzelo še zadnjo možnost, da se
                    krščanski socialisti organizirajo kot politična stranka, ki bi imela v koaliciji
                    levih sil prevladujoč vpliv. Potek osvobodilne borbe in družbene preobrazbe bi
                    bil gotovo drugačen. Krščanski socialisti so potem na tajnem posvetu v Laškem
                    spomladi 1940 sklenili sodelovati s KP Slovenije in pozvali k ustanovitvi
                    ljudske fronte. Partija je poziv sprva zavrnila zaradi kritike sovjetskega
                    komunizma, ki so ga videli v Kocbekovem <hi rend="italic">Premišljevanju</hi> in
                    nekaterih prispevkih v <hi rend="italic">Dejanju</hi>. Verjetno pa tudi zato, da
                    je po tem, ko je tak poziv na leve sile naslovila sama, lahko zahtevala vodilni
                    položaj. Ustanovitev OF kot koalicije vseh narodnoobrambnih sil pa je potrdila
                    pravilno stališče krščanskih socialistov, da je za obrambo domovine in spremembo
                    družbenega reda potrebna združitev vseh narodno in socialno zavednih sil v
                    skupno fronto. Potrdila pa je tudi Kocbekovo domnevo, ki jo je zapisal že leta
                    1932, namreč, da bo sodelovanje s komunisti za krščanske socialiste tudi
                        tragično.<note place="foot" xml:id="ftn52" n="51">Gl. opombo 17.</note></p>
                <p>Kocbekovo <hi rend="italic">Premišljevanje</hi> je bilo osrednja kristalizacijska
                    točka, ki je povzročila dokončen razkol katoliškega tabora pa tudi omogočila
                    prebuditev levih političnih sil za skupen boj. Kristalizacijska točka pa je
                    postalo predvsem zaradi militantnega odziva desnega katoliškega bloka, saj bi
                    samo po sebi imelo le težo uravnotežujočega prikaza razmer v Španiji, ki jih je
                    klerikalni tisk enostransko prikazoval. To pa kaže, kako so politične strasti na
                    Slovenskem že nekaj let pred vojno dosegle vrelišče, možnosti za dialog in
                    demokratični kompromis, ki bi Slovence poenotil v narodnoobrambni drži, pa ni
                    bilo več.</p>
                <p>Andrej Gosar v svojih spominih <hi rend="italic">Glas vpijočega v puščavi</hi>
                    ugotavlja, da »stara krščanskosocialna smer […] ni mogla s svojim socialnim
                    programom in delom pritegniti nase delavskih množic in jih obvarovati pred
                        komunizmom.«<note place="foot" xml:id="ftn53" n="52">Gosar, <hi
                            rend="italic">Glas vpijočega v puščavi,</hi> 133.</note> In sklepa:</p>
                <quote>»Tako torej res ni bilo nič čudnega, če so se mnogi iskreni pristaši
                    krščanskosocialnega gibanja in nazora zatekli k marksizmu. Zakaj iz
                    tradicionalnih osnov krščanskosocialnega nazora ni vodila v večini bistvenih
                    vprašanj od golih besed k dejanjem sploh nobena druga pot. […] Kdor se s tem
                    [drobnimi popravki socialne politike – op.] ni hotel ali ni mogel zadovoljiti,
                    se je lahko odločil samo še za marksizem.«<note place="foot" xml:id="ftn55"
                        n="53">Ibid., 109, 131.</note>
                </quote>
                <p>K tej Gosarjevi ugotovitvi bi bilo smiselno še obrobno pojasnilo o nekaterih
                    današnjih interpretacijah predvojnega krščanskega mladinskega gibanja in
                    krščanskosocialne akcije.</p>
                <p>Tudi Ruda Jurčec, ki je pripadal desnemu katoliškemu bloku, je bil kritičen do
                    konservativnih duhovnih in političnih voditeljev lastnega tabora: »Kako beden je
                    bil položaj, dokazuje dejstvo, da križarstvo v velikem zboru ljubljanskih
                    teologov ni našlo voditelja, ki bi gibanje zajel in ga dobro in vedro uravnaval
                    v pravo smer.« Temu mnenju pritrjuje tudi Matija Ogrin in v potrditev navaja
                    prav to Jurčečevo ugotovitev: »Slovensko križarstvo takšnega voditelja ni imelo.
                    Vendar ne samo po svoji krivdi.«<note place="foot" xml:id="ftn56" n="54">Dolgan,
                            <hi rend="italic">Kriza revije »Dom in svet«, </hi>443.</note></p>
                <ab type="milestone" style="text-align:center">* * *</ab>
                <p>Matija Ogrin, avtor študije v zborniku <hi rend="italic">Kriza revije »Dom in
                        svet« leta 1937</hi>, točno ugotavlja:</p>
                <quote>»Ob Kocbekovem članku <hi rend="italic">Premišljevanje o Španiji</hi> so se
                    dokončno pokazale globoke delitve med slovenskimi katoličani, ki so bile
                    daljnosežne za prihodnost, njihovi viri pa so segali tudi daleč v preteklost.
                    […] Trenutek, ki mu je posvečen ta zbornik – kriza ob izidu Kocbekovega <hi
                        rend="italic">Premišljevanja o Španiji</hi> – je […] trenutek, ki ga je
                    mogoče razumeti le iz dolgoročnih procesov, ki so v slovenskem katolištvu
                    potekali že desetletja poprej.«<note place="foot" xml:id="ftn57" n="55">Tako v
                        spremni študiji <hi rend="italic">Površje in žarišče krize Doma in sveta
                            leta 1937</hi> točno ugotavlja Matija Ogrin. — <hi rend="italic">Kriza
                            revije »Dom in svet«,</hi> 427.</note>
                </quote>
                <p>Vendar iz Ogrinovega prikaza razmer v predvojni slovenski kulturi in politiki
                    izbija enostransko prikazovanje krščanskih socialistov, mestoma tudi netočno,
                    posebno še ocena križarskega gibanja in Edvarda Kocbeka. Videti je, da avtor
                    izhaja iz ocen povojne politične emigracije. Emigrantski opisi predvojnih in
                    medvojnih dogodkov na Slovenskem so pisani s stališča apologije njihove lastne
                    drže in s tem zanikanja njihove sokrivde za državljansko vojno pri nas in seveda
                    za njene posledice, ki jih čutimo še danes. Tak pogled je iz osebnega,
                    prizadetega gledišča razumljiv. Ni pa sprejemljiv za današnjo objektivno in s
                    tem strokovno zgodovinsko analizo, ki naj bi končno osvetlila dogodke v pravi
                    luči. Pri tem je seveda nujno upoštevati, da je oseben vidik pri zgodovinskih
                    presojah vedno prisoten, a mora biti kot tak razvidno poudarjen, ne zavit v
                    kopreno absolutne objektivnosti.</p>
                <p>Očitno gre pri Ogrinu za statično teološko mišljenje, ki ne more razumeti
                    krščanske eksistence zunaj okvira dogmatičnega obzorja in institucionalne
                    avtoritarnosti. Iz tega pogleda seveda ni mogoče dojeti fenomena križarskega
                    gibanja niti idej krščanskega socializma. Ogrin ima pravico do osebne vrednostne
                    sodbe o zgodovinskih dejstvih in osebnostih. A bi moral pojasniti, da je tako
                    ocenjevanje zadeva nazorskega premisleka, in ne objektivnega zgodovinopisja.
                    Zato je osebne poglede in ocene nujno izrekati na ozadju transparentno izražene
                    nazorske orientacije in zgolj kot lastno sodbo. Preteklo obdobje ideoloških
                    presoj, ki so se vsiljevale kot objektivne, bi moralo zaradi svojega negativnega
                    učinkovanja dati dovolj poduka, da je treba ta način preseči.</p>
                <p>Pripomnil bi še, da se je križarsko doživljanje krščanstva navdihovalo na
                    mističnem doživljanju Boga in na izrazito osebni veri. Ta smer je v krščanstvu
                    prisotna od rojstva naše religije do danes. Označiti križarsko gibanje za
                    subjektivistično je nekoliko poenostavljeno. Mladinsko krščansko prenovitveno
                    gibanje je po prvi svetovni vojni predstavljalo gibalo duhovnega in socialnega
                    ozaveščenja slovenske mladine, a je v času ideoloških bojev slovenske katoliške
                    desne in leve provenience domala izzvenelo. Ocene politične emigracije in
                    njihovih epigonov, da je zabredlo v socializem in simpatizerstvo s komunizmom,
                    zato lahko razumemo kot tendenciozne.</p>
                <p>Najbolj izpostavljen član križarskega gibanja Edvard Kocbek pa kljub svojim
                    socialističnim nazorom vse do leta 1939, ko je poskušal skupaj z Alešem
                    Stanovnikom in dr. Furlanom ustanoviti skupno stranko združenih levih skupin, ki
                    bi vključevala tudi komuniste, s slednjimi ni sodeloval, ampak je večkrat
                    kritiziral sovjetsko obliko socializma, tudi v <hi rend="italic"
                        >Premišljevanju</hi>. Zato ni mogoče reči, da so on in krščanski socialisti
                    krivi za zabijanje klina v enotno katoliško politiko, kakor meni Ogrin. Takšno
                    podmeno je ovrgel že Andrej Gosar, ki je nepristransko sodil tudi o ravnanju
                    krščanskih socialistov, ker je stal zunaj ideološkega spopada.</p>
                <p>Prav tako teze, da je Kocbek zapeljal križarstvo v socializem in ga s tem
                    izničil, ne potrjujejo zgodovinska dejstva. Že velikonedeljsko zborovanje je
                    izpostavilo kot ključno vprašanje duhovnega preroda tudi družbeno prenovo in s
                    tem poudarilo socialni problem. Kocbek je med umetniškimi pripadniki križarstva
                    verjetno najbolj pereče občutil socialne probleme in potrebo po reševanju, torej
                    tudi nagnjenje do politike. Vendar je bilo tudi med duhovniki, ki so izšli iz
                    križarskega gibanja, kar nekaj enako usmerjenih. Da pa Kocbek ni imel izrazite
                    želje po politiki, dokazuje dejstvo, da je v IO OF predlagal Aleša Stanovnika
                    kot politično zrelejšega in sprva zavrnil povabilo. Sam se je zavedal svoje
                    ekstatične narave.</p>
                <p>Toda brez izkušnje, ki mu jo je dalo izpostavljeno delo v vodstvu osvobodilnega
                    boja, ne bi bilo ne pesnika, ne misleca, ne etično prebujenega človeka in ne
                    kristjana s tako poglobljeno teološko vizijo, kakršen je Kocbek postal s svojim
                    vseživljenjskim udejanjenjem. Takšna je pač moja osebna presoja.</p>
            </div>
        </body>
        <back>
            <div type="bibliography">
                <head>Viri in literatura</head>
                <listBibl>
                    <head>Časopisni viri:</head>
                    <bibl>Kocbek, Edvard. »Mladi.« <hi rend="italic">Beseda os sodobnih
                            vprašanjih</hi> I, 1932, 143.</bibl>
                    <bibl>Krek, Janez Evangelist. »Etični temelji gospodarske vede.« <hi
                            rend="italic">Katoliški obzornik </hi>VII, 1903.</bibl>
                    <bibl>Krek, Janez Evangelist. »Po čem se bodo ločile politične stranke v
                        bodočnosti.« <hi rend="italic">Katoliški obzornik</hi> VII, 1903.</bibl>
                </listBibl>
                <listBibl>
                    <head>Literatura:</head>
                    <bibl>Dolgan, Marjan, ur. <hi rend="italic">Kriza revije »Dom in svet« leta
                            1937: Zbornik dokumentov</hi>. Ljubljana: Založba ZRC, ZRC SAZU,
                        2001.</bibl>
                    <bibl>Gosar, Andrej. <hi rend="italic">Glas vpijočega v puščavi, dvajset let
                            ideoloških bojev in težav v slovenskem krščanskem socialnem
                        gibanju</hi>. Ljubljana: Revija 2000, 1987.</bibl>
                    <bibl>Gosar, Andrej. <hi rend="italic">Za nov družabni red: Sistem krščanskega
                            socialnega aktivizma I., II</hi>. Celje: Družba sv. Mohorja, 1933,
                        1935.</bibl>
                    <bibl>Gosar, Andrej. <hi rend="italic">Za nov družbeni red</hi>, priredil Lado
                        Ločniškar. Celje: Mohorjeva družba, 1994.</bibl>
                    <bibl>Javornik, Marjan, ur. <hi rend="italic">Enciklopedija Slovenije 2</hi>.
                        Ljubljana: Mladinska knjiga, 1988.</bibl>
                    <bibl>Juhant, Janez in Rafko Valenčič, ur. <hi rend="italic">Družbeni nauk
                            Cerkve.</hi> Celje: Mohorjeva družba, 1994.</bibl>
                    <bibl>Kovačič Peršin, Peter. <hi rend="italic">Glas iz Zaliva: Pogovori z
                            Borisom Pahorjem</hi>. Ljubljana: Društvo 2000, 2016.</bibl>
                    <bibl>Krek, Janez Evangelist. <hi rend="italic">Izbrani spisi V.</hi>, ur. Vinko
                        Brumen. Celje: Mohorjeva družba, 1993.</bibl>
                    <bibl>Krek, Janez Evangelist. <hi rend="italic">Socializem: Izbrani spisi
                            III</hi>. Ljubljana: Jugoslovanska tiskarna, 1925.</bibl>
                    <bibl>Lešnik, Doroteja in Gregor Tomc. <hi rend="italic">Rdeče in črno:
                            Slovensko partizanstvo in domobranstvo</hi>. Ljubljana: Znanstveno in
                        publicistično središče, 1995.</bibl>
                    <bibl>Prunk, Janko. <hi rend="italic">Pot krščanskih socialistov v Osvobodilno
                            fronto slovenskega naroda</hi>. Ljubljana: Cankarjeva založba,
                        1977.</bibl>
                    <bibl>Vodopivec, Peter. <hi rend="italic">Od Pohlinove slovnice do samostojne
                            države</hi>. Ljubljana: Modrijan, 2006.</bibl>
                    <bibl><hi rend="italic">Zgodovina Slovencev</hi>. Ljubljana: Cankarjeva založba,
                        1979.</bibl>
                </listBibl>
            </div>
            <div type="summary" xml:lang="en">
                <head type="main">EDVARD KOCBEK'S 'REFLECTION' ON SPAIN</head>
                <head>SUMMARY</head>
                <docAuthor>Peter Kovačič Peršin</docAuthor>
                <p>The paper deals with the tense political and ideological differences among
                    Slovenian Catholics that arose in the 1930s, leading up to the final split upon
                    the publication of Edvard Kocbek's essay <hi rend="italic">Pondering on
                        Spain</hi>. It was published in the <hi rend="italic">Dom in svet</hi>
                    Catholic magazine, Vol. 1937, Nos. 1–2, which was also the main cultural
                    magazine on the territory of today's Slovenia before World War II. </p>
                <p>However, the dissonance within the Catholic circles had already begun at the end
                    of the 19<hi rend="superscript">th</hi> century; it was first reflected in the
                    cultural and later also in the political sphere. The ossified(stale/static?)
                    political life that had been characterised by compromising and false conformity
                    was revived by Krek's social action that was not supported by the Catholic
                    party; at the 1<hi rend="superscript">st</hi> Catholic meeting in 1892, it was
                    in fact accepted only as a means of keeping the workers' affiliation to the
                    Catholic Church. Krek's organisations then tried to establish their own party,
                    yet, upon being urged by Bishop Jeglič, Krek preserved the unity of the Catholic
                    political group in the end, also due to the fact that the war was imminent and
                    it was crucial that the strongest political party, SLS (Slovenian Catholic
                    People's Party), remained united. After World War I, Krek's political ideas were
                    further pursued by Andrej Gosar, who at first enjoyed the Party's support and
                    held several political functions. Upon the establishment of the king's
                    dictatorship, he was removed from the Party's politics. He became a professor at
                    the newly established university in Ljubljana, devoting himself to theoretical
                    work relating to the establishment of a social and democratic country. As Krek's
                    organisations were opposed to the inclusion of SLS in the dictatorship
                    government and young Christian socialists publicly announced revolutionary
                    views, the government abolished the Borba academic club and dissolved the core
                    of Krek's groups. The election of the leadership of the Christian-Socialist
                    trade union called Yugoslav Professional Association (Slovenian: Jugoslovanska
                    strokovna zveza or JSZ), where SLS wanted to enforce their own candidate for its
                    president, and JSZ's rejection of the principles of the <hi rend="italic"
                        >Quadragesimo anno</hi> circular caused JSZ to break with SLS. The Spanish
                    Civil War and Kocbek's <hi rend="italic">Pondering</hi> encouraged Christian
                    socialists to form the popular front of left-wing forces, including communists. </p>
                <p>The ideological split between Catholics and the Slovenian cultural sphere
                    appeared when Mahnič demanded that the Catholic ideology should prevail in all
                    spheres of life, including politics. Frančišek Lampe tried to tone down the
                    tension at least in culture by introducing the <hi rend="italic">Dom in
                        svet</hi> magazine. Upon Izidor Cankar's departure from the Catholic Church,
                    the tensions related to the editing of the magazine increased. However, the
                    irreconcilable ideological fight within Catholic organisations was provoked by
                    the criticism of the Crusades by the Catholic Action consisting of the group
                    called “mladci” (the Youth of Jesus the King), and members of the Straža
                    academic club (also known as “stražarji”). The controversy upon the publication
                    of <hi rend="italic">Quadragesimo anno</hi> became even more intense
                    particularly due to Christian socialism. Gosar tried to ease the tensions with
                    his centrist, yet critical attitude, while still remaining loyal to Krek's
                    Christian socialism principles. This attitude isolated Gosar from both split
                    Catholic groups. During the Spanish Civil War, the right-wing Catholic press
                    sympathised with the fascist side, declared its support for fascism, and
                    particularly attacked the formation of the popular front ,which seemed to be
                    soon established on the territory of today's Slovenia as well. In order to
                    provide a balanced account of the situation in Spain, Kocbek published the <hi
                        rend="italic">Pondering on Spain</hi> in the <hi rend="italic">Dom in
                        svet</hi> magazine in 1937. This was followed first by the attack by the
                    Youth and the Straža members, and then also by the condemnation of Kocbek's
                    views in the <hi rend="italic">Ljubljanski škofijski list</hi> diocesan paper.
                    As a consequence, the magazine's editorial board resigned, and the ideological
                    split between Catholic intellectuals and youth organisations became final. The
                        <hi rend="italic">Pondering</hi> became the crystallising point of the
                    break-up in the Catholic circles. Kocbek produced the <hi rend="italic"
                        >Dejanje</hi> magazine, whereas Christian socialists tried to establish a
                    unified left-wing party, which was then prevented by the authorities. Finally,
                    the establishment of a popular front was proposed by Christian socialists, which
                    was at first rejected by the Communist Party of Slovenia (KPS), yet later the
                    Party took over the leadership in the popular front and, by establishing the
                    Anti-Imperialist Front (PF), i.e. the Liberation Front (OF), enforced its rule
                    and its concept of the liberation movement and revolution.</p>
            </div>
        </back>
    </text>
</TEI>
