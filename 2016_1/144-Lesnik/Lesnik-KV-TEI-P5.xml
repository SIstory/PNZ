<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Spopad »dveh Španij« z vidikov socialne strukture španske družbe in razrednih
                    nasprotij v njej<note place="foot" xml:id="ftn2" n="1">Pričujoči prispevek je za
                        objavo prirejen referat, ki sem ga imel na okrogli mizi z naslovom
                        »Premišljevanja 75 let po koncu španske državljanske vojne« 15. 5. 2014 na
                        Inštitutu za novejšo zgodovino v Ljubljani.</note></title>
                <author>
                    <name>
                        <forename>Avgust</forename>
                        <surname>Lešnik</surname>
                    </name>
                    <roleName>dr.</roleName>
                    <roleName>redni profesor</roleName>
                    <affiliation>
                        <orgName>Filozofska fakulteta</orgName>
                        <orgName>Univerza v Ljubljani</orgName>
                        <address>
                            <addrLine>Aškerčeva 2</addrLine>
                            <addrLine>SI-1000 Ljubljana</addrLine>
                        </address>
                    </affiliation>
                    <email>avgust.lesnik@ff.uni-lj.si</email>
                </author>
            </titleStmt>
            <editionStmt>
                <edition><date>2016-04-19</date></edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Kongresni trg 1</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/144</pubPlace>
                <date>2016</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">56</biblScope>
                <biblScope unit="issue">1</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <profileDesc>
            <langUsage>
                <language ident="sl"/>
                <language ident="en"/>
            </langUsage>
            <textClass>
                <keywords xml:lang="en">
                    <term>Spain</term>
                    <term>Republic</term>
                    <term>Civil War (1936–1939)</term>
                    <term>social structure</term>
                    <term>Falange</term>
                    <term>Popular Front</term>
                    <term>socialism</term>
                </keywords>
                <keywords xml:lang="sl">
                    <term>Španija</term>
                    <term>Republika</term>
                    <term>državljanska vojna (1936–1939)</term>
                    <term>socialna struktura</term>
                    <term>falanga</term>
                    <term>Ljudska fronta</term>
                    <term>socializem</term>
                </keywords>
            </textClass>
        </profileDesc>
        <revisionDesc>
            <listChange>
                <change>
                    <date>2016-04-19T11:11:29Z</date>
                    <name>Andrej Pančur</name>
                    <desc>Pretvorba iz DOCX v TEI, dodatno kodiranje</desc>
                </change>
            </listChange>
        </revisionDesc>
    </teiHeader>
    <text>
        <front>
            <docAuthor>Avgust Lešnik<note place="foot" xml:id="ftn1" n="*">dr., redni profesor,
                    Filozofska fakulteta, Univerza v Ljubljani, Aškerčeva 2, SI-1000 Ljubljana, <ref
                        target="mailto:avgust.lesnik@ff.uni-lj.si"
                    >avgust.lesnik@ff.uni-lj.si</ref></note></docAuthor>
            <docImprint>
                <idno type="cobissType">Cobiss tip: 1.01</idno>
                <idno type="UDC">UDK: 94(460)"1923/1937"</idno>
                <date>Prejeto 6. 1. 2015</date>
            </docImprint>
            <div type="abstract">
                <head>IZVLEČEK</head>
                <p><hi rend="italic">V ospredju pričujoče razprave je analiza španske družbe v
                        obdobju med prvo in drugo republiko (1875–1931), še posebej socialne
                        strukture in razrednih nasprotij v njej, kakor tudi iskanje vzrokov, ki so
                        pripeljali do nepomirljive politične polarizacije španske družbe v obdobju
                        druge španske republike (1931–1936). Polarizacija je dosegla kulminacijo s
                        parlamentarnimi volitvami 16. februarja 1936 in posledično vodila v
                        državljansko vojno (1936–1939). Heterogenost republikanskega tabora Ljudske
                        fronte je imela za posledico, da je bil španski socializem večstrankarski,
                        pa tudi družbena revolucija leta 1936 je bila večstrankarska.</hi></p>
                <p><hi rend="italic">Ključne besede: Španija, Republika, državljanska vojna
                        (1936–1939), socialna struktura, falanga, Ljudska fronta,
                    socializem</hi></p>
            </div>
            <div type="abstract" xml:lang="en">
                <head>ABSTRACT</head>
                <head type="main">CONFLICT BETWEEN "THE TWO SPAINS" FROM THE VIEWPOINT OF THE SOCIAL
                    STRUCTURE OF THE SPANISH SOCIETY AND CLASS OPPOSITIONS WITHIN IT</head>
                <p><hi rend="italic">The following discussion focuses on the analysis of the Spanish
                        society in the period between the First and the Second Republic (1875–1931),
                        especially on the social structure and class oppositions within it as well
                        as on identifying the causes leading to the irreconcilable political
                        polarisation of the Spanish society during the Second Spanish Republic
                        (1931–1936). The polarisation culminated in the parliamentary elections on
                        16 February 1936 and consequently led to the Civil War (1936–1939). The
                        heterogeneity of the republican camp of the Popular Front was the reason for
                        the multi-party Spanish socialism as well as the multi-party nature of the
                        social revolution of 1936.</hi></p>
                <p><hi rend="italic">Keywords: Spain, Republic, Civil War (1936–1939), social
                        structure, Falange, Popular Front, socialism</hi></p>
            </div>
        </front>
        <body>
            <div>
                <head>I.</head>
                <p>V uvodu velja spomniti, da je španska državljanska vojna uradno trajala skoraj
                    tri leta (od 17. julija 1936 do 1. aprila 1939) in je terjala – po različnih
                    ocenah – od pol do enega milijona človeških žrtev. Obenem je ta vojaški spopad
                    »dveh Španij« – militaristične in demokratične – globoko polariziral tako
                    domačo/špansko kot svetovno javnost v tridesetih letih prejšnjega stoletja.
                    Medtem ko so imele domače konservativne sile (aristokracija, falangisti,
                    monarhisti, karlisti, katoliška cerkev idr.) ter vojaška hunta zaslombo v
                    nemškem nacizmu in italijanskem fašizmu, je demokratična svetovna javnost
                    aktivno podprla obrambo Španske republike, ki jo je vodila legalno izvoljena
                    koalicija ljudske fronte (socialisti, republikanci, komunisti, anarhisti,
                    anarhosindikalisti idr.). Hkrati je imel ta spopad simbolni pomen; medtem ko je
                    za demokratično javnost predstavljal neomajno voljo za ohranitev demokracije in
                    odpor zoper fašizem, je na drugi strani za evropsko desnico pomenil poslednji
                    preizkus na poti k obračunu svetovnih razsežnosti. Toda tragika krvavega spopada
                    za Pireneji ni le v tem, da levici ni uspelo ustaviti napadalnega pohoda
                    desnice, pač pa v tem, da ga je posebej usodno opredelilo dejstvo, da sta se na
                    španskih tleh spopadli tudi dve levici in dve videnji revolucije, komunistična
                    in anarhistična, torej pristaši premišljene revolucionarne organizacije na eni
                    in množične spontanosti na drugi strani.<note place="foot" xml:id="ftn3" n="2">O
                        tem gl. Trivo Inđić, »Španski socijalizam i građanski rat 1936–1939: sukobi
                        unutar pokreta i njihove pouke,« v: <hi rend="italic">Španjolska
                            1936–1939</hi> (Zagreb: Jugoslavenska akademija znanosti i umjetnosti,
                        Globus, 1986), 62–105. Na konferenci anarhističnih sindikatov (CNT) v
                        Zaragozi (1922) so delegati večinsko zavrnili pristop k III. (Komunistični)
                        internacionali – Kominterni z obrazložitvijo, da v »Rusiji ni uspela
                        revolucija, temveč država, ki paralizira in zatira revolucijo« (prav tam,
                        71). Od tedaj je uradna Moskva gojila nepomirljivo sovraštvo do španskih
                        anarhistov, kar je usodno zaznamovalo njen netolerantni odnos do španske
                        večstrankarske revolucije.</note></p>
                <p>Da bi razumeli globlje vzroke tega širokega prizorišča vojnega spopada – če
                    posplošimo – med taboroma protifašizma in reakcije, moramo vsekakor upoštevati
                    tudi temeljno razvrstitev družbenih, ekonomskih in političnih silnic, ki so
                    Španiji krojile usodo v tridesetih letih prejšnjega stoletja, tj. krepitev
                    demokratičnega in republikanskega gibanja, reševanje agrarnega in narodnostnega
                    vprašanja ter regionalne avtonomije, nadalje vprašanje odnosov med delom in
                    kapitalom, vprašanje življenjske ravni najširših delovnih slojev prebivalstva in
                    njihovega izobraževanja, oblikovanje Ljudske fronte idr. Vojaški udar (<hi
                        rend="italic">pronunciamento</hi>)<note place="foot" xml:id="ftn4" n="3"
                        >Vojaški udar je uradno vodila t. i. Zveza nacionalne obrambe (<hi
                            rend="italic">Junta de Defensa Nacional</hi>), zato so vstajniki dobili
                        ime nacionalisti.</note> generala Franca je namreč napovedal le končnico
                    daljšega procesa in končnega obračuna med »dvema Španijama«, tj. med dvema
                    antagonističnima stranema: med sproletariziranimi delavskimi in kmečkimi
                    množicami ter zavezniškimi demokratičnimi sloji na eni strani in vladajočimi
                    razredi zemljelastniške oligarhije, bogatega meščanstva, visoke duhovščine,
                    monarhistov, militaristov in falangistov/fašistov na drugi strani.<note
                        place="foot" xml:id="ftn5" n="4">Avgust Lešnik, »Jugoslawen in Spanischen
                        Bürgerkrieg,« <hi rend="italic">JahrBuch für Forschungen zur Geschichte der
                            Arbeiterbewegung</hi>, št. I (2006): 37.</note> Preprosto povedano, ni
                    bilo več prostora za obe, tj. za tradicionalno, v preteklost zazrto Španijo, ter
                    za Španijo pričakovane/želene socialne revolucije republikansko-proletarske
                    smeri, ki naj bi razrešila nakopičena odprta socialno-ekonomska in regionalna
                    vprašanja, ne nazadnje pa tudi pospešila procese demokratizacije in
                    modernizacije.</p>
            </div>
            <div>
                <head>II.</head>
                <p>Vzroke, ki so vodili špansko družbo v skrajno politično polarizacijo, je treba
                    iskati tako v njeni zgodovini kot v njeni razredni strukturi, pa tudi v njenih
                    dveh ključnih institucijah, tj. Cerkvi in vojski, v njuni izjemni moči, statusu
                    in vplivu, in še kaj bi lahko dodali. Seveda ne gre spregledati, da so bili
                    nakopičeni družbeni problemi, s katerimi se je soočala Španija v tridesetih
                    letih prejšnjega stoletja, plod tako specifičnosti njenega zgodovinskega razvoja
                    kot nepripravljenosti vladajočih struktur, da bi jih smelo razrešile. V tem
                    kontekstu velja spomniti, da Španija – nekoč gospodarica starega in novega sveta
                    – velja z začetka 20. stoletja za arhaizem Zahoda. V svetu, ki se je začel
                    uniformirati, je Španija otok tradicij in njeni vladarji si štejejo v zaslugo,
                    da so znali kljub sodobnim političnim in gospodarskim tokovom ohraniti <hi
                        rend="italic">hispanidad</hi> (»španstvo«, španske posebnosti, »španski
                    duh«), kar se bo pokazalo – z vidika modernizacije in demokratizacije španske
                    družbe – prej za oviro kot ne.</p>
                <p>Da ne zaidemo predaleč v preteklost, naj tu opozorimo le, da je Španiji v zadnji
                    četrtini 19. stoletja vladala t. i. liberalna monarhija, vzpostavljena leta 1875
                    po 7-letni politični in družbeni nestabilnosti, ki so jo zaznamovale politične
                    in strankarske napetosti med radikalnimi liberalci, konstitucionalisti in
                    ultramonarhisti, ter kratkotrajno obdobje prve republike (1873–1874). Ta režim,
                    temelječ na prevladi velike buržoazije in veleposestnikov, je prinesel obdobje
                    političnega miru, saj sta se na oblasti menjavali po vnaprejšnjem dogovoru le
                    dve glavni oligarhični stranki, liberalna in konservativna. Toda leta 1898 so
                    vzpenjajoče se ZDA Španiji prizadejale ponižujoč vojaški in pomorski poraz na
                    Karibih in Tihem oceanu; z njim je izgubila zadnje ostanke obsežnega imperija,
                    osvojenega v 16. stoletju (Kubo, Portoriko, Filipine). Materialne izgube, ki jih
                    je utrpela v tej katastrofi, so bile znatne, toda še hujši je bil psihološki
                    udarec, saj so se Španci soočili z nesposobnostjo, zaostalostjo in neizogibnim
                    drugorazrednim položajem svoje države. Za špansko monarhijo je leto 1898
                    pomenilo znak za začetek dolgotrajnega procesa razpadanja, ki je dosegel vrhunec
                    leta 1931, ko jo je nadomestila druga republika.<note place="foot" xml:id="ftn6"
                        n="5">Martin Blinkhorn, <hi rend="italic">Demokracija in državljanska vojna
                            v Španiji (1931–1939)</hi> (Ljubljana: Znanstveno in publicistično
                        središče, 1995), 21.</note></p>
                <p>V 19. stoletju je Španija dokončno izgubila imperialni položaj v svetu, pa tudi
                    industrijska in liberalno-demokratična revolucija, ki sklene preobrazbo stare
                    Evrope, se Španije komaj bežno dotakne.<note place="foot" xml:id="ftn7" n="6"
                        >Pierre Broué in Émile Témime, <hi rend="italic">Španska revolucija in
                            državljanska vojna</hi> (Ljubljana: Delavska enotnost, 1986), 24.</note>
                    Statistike ocenjujejo, da je bilo na prehodu v 20. stoletje med 11 milijoni
                    aktivnega prebivalstva 8 milijonov revežev (dninarji, mali kmetje – zakupniki,
                    mali obrtniki, industrijski delavci in rudarji), ki jim je delo komaj
                    zagotavljalo preživetje. Tem je sledilo 2 milijona ljudi srednjih razredov (pol
                    premožni kmetje in mala buržoazija) ter milijon t. i. privilegirancev (veliki
                    zemljiški posestniki, velika buržoazija, duhovščina, uradništvo, vojska,
                    izobraženstvo).</p>
                <p>Španija je bila v začetku 20. stoletja še vedno pretežno ruralno-agrarna država;
                    s poljedelstvom se je ukvarjalo več kot 70 % njenega aktivnega prebivalstva.
                    Postopoma se je razvijala tekstilna industrija v Kataloniji ter železarstvo,
                    jeklarstvo in ladjedelništvo v Baskiji. Samo tam in na rudarskih območjih
                    Asturije sta obstajala moderna buržoazija in industrijski delavski razred.
                    Povsod drugod je bila Španija ne samo agrarna država, pač pa tudi močno zaostala
                    in neproduktivna ter povrh vsega še nepravično družbeno urejena. Medtem ko so na
                    velikih območjih južne Španije (Andaluzija, Extremadura, La Mancha) prevladovala
                    ogromna zasebna posestva v lasti odsotnih latifundistov, ki so jih obdelovale
                    množice brezupno revnih dninarjev brez zemlje, so bile za druge pokrajine
                    značilne male družinske kmetije bodisi v zasebni lasti ali najemu, ki so
                    životarile na robu preživetja.<note place="foot" xml:id="ftn8" n="7">Blinkhorn,
                            <hi rend="italic">Demokracija in državljanska vojna v Španiji</hi>,
                        22.</note> Zato seveda ne preseneča, da so bili kmečki nemiri, ki jih je
                    dušila civilna garda, kronična značilnost življenja v Španiji. Agrarno vprašanje
                    je postalo potemtakem velika skrb vseh tistih, ki so se trudili, da bi Španijo
                    modernizirali in demokratizirali. Podatki so zelo zgovorni: leta 1931 je bilo
                    dva milijona poljedelskih delavcev (dninarjev) brez zemlje, hkrati pa je imelo
                    50.000 podeželskih plemičev v lasti polovico španskega ozemlja; medtem ko je
                    imelo 10.000 posestnikov po več kot 100 hektarov zemlje, se je moralo milijon in
                    pol malih posestnikov, katerih zemljišča ne presegajo hektara površine,
                    preživljati na zemlji bogatih. Špansko zemljo je torej upravljala peščica
                    veleposestnikov. Oligarhi, kakor so jih imenovali nasprotniki, so si znali v
                    teku stoletij ohraniti bistvene privilegije in premoženje na škodo kmečkih
                    množic. Monarhija je bila brez dvoma njihov režim, edini zares prikladen za
                    njihove interese in težnje.<note place="foot" xml:id="ftn9" n="8">Broué in
                        Témime, <hi rend="italic">Španska revolucija in državljanska vojna</hi>,
                        26–28.</note></p>
                <p>Splošno zaostalost Španije sta poosebljali in krepili še mogočni instituciji
                    Cerkev in vojska. Resda je bila španska Cerkev z 80.000 duhovniki, menihi in
                    nunami svojevrsten anahronizem, ki je sodil v srednji vek, vendar ne gre
                    prezreti objektivnega dejstva, da je imela med vladajočimi strukturami izjemno
                    ekonomsko in politično moč. »V nobeni drugi deželi ni Cerkev uživala toliko
                    privilegijev kot v Španiji. V nobeni drugi deželi niso jezuiti tako popolnoma
                    nadzorovali ljudske izobrazbe, in v nobeni drugi deželi ni bilo cerkveno imetje
                    tako velikansko. Tretjina zemlje je pripadala verskim kongregacijam, Cerkev pa
                    je vlagala nemajhen kapital v banke, industrijska podjetja in finančne
                        posle.«<note place="foot" xml:id="ftn10" n="9">Alojz Ravbar, <hi
                            rend="italic">Zakaj je padla španska republika</hi> (Ljubljana: Borec,
                        1971), 436.</note> Poleg ekonomskega je imela španska Cerkev tudi močan
                    politični vpliv, saj so bile klerikalne stranke in organizacije hrbtenica njene
                    politike. Druga institucionalna opora konservativne Španije je bila vojska oz.
                    oficirska kasta, ki se je po letu 1900 vse bolj nagibala k vmešavanju v
                    politiko. Španska vojska je bila izvirna tako po sestavi kot tudi po svojem
                    mestu v družbi. Pod monarhijo je imela 15.000 častnikov, od tega 800 generalov,
                    kar je pomenilo po enega častnika na šest vojakov in po enega generala na malo
                    manj kot 100 vojakov. Vojska na splošno ni bila dobro plačana, toda sinovi iz
                    srednjega sloja, ki so sestavljali oficirski zbor, so našli v vojski materialno
                    oporo, družbeni ugled in močan občutek, da pripadajo eliti. Zato ne preseneča,
                    da so prav vsi najvišji poveljniki, pa tudi ogromna večina častnikov, bili
                    zagovorniki oligarhije, nasprotniki vsakršnega razvoja, smrtni sovražniki
                        revolucije.<note place="foot" xml:id="ftn11" n="10">Broué, Témime, <hi
                            rend="italic">Španska revolucija in državljanska vojna</hi>,
                    31.</note></p>
                <p>Iz povedanega lahko zaključimo, da je španski kler skupaj z vojsko,
                    veleposestniki in finančno oligarhijo predstavljal nosilni steber
                    konservativnih, reakcionarnih, desnih sil v državi.<note place="foot"
                        xml:id="ftn12" n="11">Katolicizem kot ideologija in Cerkev kot institucija
                        sta bila osrednja opora španskega konservatizma tako pred republiko kot med
                        njo ne samo zaradi vpliva v šolah, na prižnici in v tisku, ampak tudi zaradi
                        obsežnega in vsestranskega omrežja s cerkvenimi sredstvi finansiranih
                        socialnih, poklicnih in kmečkih organizacij, v katere je bil vključen večji
                        del katoliškega prebivalstva.</note> Njihov program je bil utemeljen na
                    ohranjanju preteklih vrednot/načel hierarhije, avtoritete, centralizma,<note
                        place="foot" xml:id="ftn13" n="12">Pomanjkanje španskega nacionalnega duha
                        je nadomeščal birokratski militaristični (kastiljski) centralizem, ki je
                        ločeval državo, družbene skupine in regionalne stvarnosti. Ta
                        politično-upravi aparat je predstavljal avtoritarno nadoblast, ki je
                        demokratične skupine usmerjala k federalističnim oziroma
                        proticentralističnim rešitvam.</note> hkrati pa je gojil napadalni
                    katolicizem in netolerantnost do demokracije in republikanstva ter seveda še
                    prav posebej do delavskega gibanja in njegove ideologije. Ne nazadnje se je
                    politična desnica oblikovala tudi okoli iluzij o možnosti, da Španija po grenkem
                    porazu leta 1898 znova postane imperialna sila, kar pa je bilo – glede na
                    takratno mednarodno politično konstelacijo – daleč od realnih možnosti.</p>
            </div>
            <div>
                <head>III.</head>
                <p>V letih 1898–1923 je razvoj kompleksnejše in težje obvladljive španske družbe
                    soočil monarhijo Alfonza XIII. (iz vladarske hiše španskih Burbonov) s celo
                    vrsto novih izzivov. Izobraženstvo je zahtevalo institucionalne in ustavne
                    reforme, poleg tega pa so bile vse glasnejše tudi zahteve, da se monarhija (ki
                    velja za poglavitni vir vseh družbenih težav) zamenja z republiko, še posebno
                    med številčno vse bolj naraščajočim in revolucionarno usmerjenim proletariatom.
                    Radikalno delavsko gibanje je naposled tudi porušilo več desetletno krhko
                    politično ravnovesje med konservativci in liberalci.<note place="foot"
                        xml:id="ftn14" n="13">Nekateri zgodovinarji so prepričani, da so ob veliki
                        krizi poleti 1917 samo nasprotja med srednjim razredom in levičarskimi
                        kritiki rešile kraljevino pred usodo, podobno tisti, ki je vsega nekaj
                        mesecev prej doletela ruskega carja Nikolaja II. ̶ Blinkhorn, <hi
                            rend="italic">Demokracija in državljanska vojna v Španiji</hi>,
                        24.</note> Po prvi svetovni vojni – v njej je Španija ostala nevtralna – so
                    se socialne napetosti, pospešene s splošno povojno ekonomsko krizo in
                    revolucionarnim vrenjem, kazale v številnih vstajah podeželskega prebivalstva in
                    stavkah delavstva. To revolucionarno gibanje delavcev in kmetov je močno
                    vplivalo tudi na avtonomistično narodnoosvobodilno gibanje zoper kastiljski
                    centralizem, ki je prisotno v španski zgodovini skoraj nepretrgoma od
                    Napoleonove zasedbe leta 1808, in sicer v Kataloniji, Baskiji in Galiciji.<note
                        place="foot" xml:id="ftn15" n="14">Večinsko prebivalstvo v Španiji so
                        Kastiljci, katerih jezik – španščina – je bila edini državno dovoljeni jezik
                        v uradih, šolah, armadi, v javnih množičnih medijih.</note></p>
                <p>Čeprav je bila Španija formalno parlamentarna monarhija, pa vlada in kortes nista
                    zastopala najpomembnejših in najbolj množičnih slojev, saj so bili delavci in
                    kmetje porinjeni na politično obrobje, še posebno, ker je z volitvami še naprej
                    manipulirala oligarhija. Političnim težnjam množic so dajale smer ideje
                    socializma in anarhizma, predvsem v okviru socialističnih (<hi rend="italic"
                        >UGT</hi>)<note place="foot" xml:id="ftn16" n="15"><hi rend="italic">Unión
                            General de Trabajadores</hi> (Splošna delavska unija): socialistična
                        sindikalna organizacija.</note> in anarhističnih (<hi rend="italic"
                        >CNT</hi>)<note place="foot" xml:id="ftn17" n="16"><hi rend="italic"
                            >Confederatión National del Trabajo</hi> (Nacionalna konfederacija
                        dela): anarhistična delavska organizacija.</note> sindikatov.<note
                        place="foot" xml:id="ftn18" n="17">Strukturi družbe in države sta se
                        prepletali, tako da se je špansko delavsko gibanje skoraj v celoti
                        izenačevalo s sindikatom, ki ga za razliko od enako imenovanih evropskih
                        organizmov niso pojmovali samo kot organizacijo, ki se bojuje za delavske
                        pravice, marveč bolj kot delavsko skupnost in kot vzorec za solidarnostno
                        združevanje. Anarhosindikalistična tradicija je naredila iz sindikata bolj
                        kot obrambno orožje živo celico družbenega organizma, ki je delavcu pogosto
                        vzela ves prosti čas. Španski sindikati so tako postali orodje družbene
                        preobrazbe, pomembnejše od političnih strank.</note> Če je bil med
                    socialisti (več ali manj pričakovano) močno zakoreninjen reformizem, pa je bila
                    na drugi strani španska posebnost anarhizem, ki je imel široko zaslombo tako med
                    agrarnim kot industrijskim proletariatom. Socialno in politično nemirno obdobje
                    po prvi svetovni vojni pa je ponovno dokazalo, da monarhični sistem ni sposoben
                    uspešno izvesti prehoda iz oligarhičnega liberalizma v pravo demokracijo in se
                    priključiti takratnim evropskim parlamentarnim demokracijam. Hkrati je
                    mobilizacija proletariata v razreševanje tako političnega kot socialnega
                    konflikta med delom in kapitalom le-tega razvila v močno revolucionarno silo in
                    politično stalnico – levico. Poleg strank socialistov in anarhistov se je za
                    naklonjenost španskega kmečkega in industrijskega proletariata (od aprila 1920)
                    borila tudi novoustanovljena revolucionarno usmerjena Komunistična stranka
                    Španije (<hi rend="italic">PCE</hi>).<note place="foot" xml:id="ftn19" n="18"
                            ><hi rend="italic">Partido Comunista Español</hi>.</note></p>
                <p>Medtem je reakcija – desnica vseh političnih barv – iskala pot, kako bi strla
                    levičarske sile. Njen odgovor se je glasil: z uvedbo diktature. Ponovno je bil
                    uporabljen že znani in preizkušeni ukrep – vojaški udar (<hi rend="italic"
                        >pronunciamento</hi>). 13. septembra 1923 je general Miguel Primo de Rivera
                    sporazumno s kraljem in politično oligarhijo izvedel državni udar, ukinil kortes
                    ter uvedel vojaško monarhistično diktaturo,<note place="foot" xml:id="ftn20"
                        n="19">»Ironično je bilo, da je diktatura ob tem, ko je pospešila neizprosen
                        propad oligarhičnega strankarskega sistema, spodbudila rast socializma in
                        republikanizma«. ̶ Blinkhorn, <hi rend="italic">Demokracija in državljanska
                            vojna v Španiji</hi>, 25.</note> ki je videla svoj vzor v Mussolinijevem
                    fašizmu. V tem kontekstu je Primo de Rivera oktobra istega leta v Rimu podpisal
                    z Mussolinijem tudi sporazum o prijateljstvu med Italijo in Španijo. Glavna
                    zaslomba Riverove diktature sta bili Cerkev in vojska ter novoustanovljena
                    (aprila 1924) nestrankarska organizacija Španska domovinska zveza (<hi
                        rend="italic">Unión Patriótica Española – UPE</hi>), katere geslo je bilo:
                    »Domovina, vera, monarhija«. Cilj diktature je bil, da Španija postane katoliška
                    korporativna država. Izdala je sicer nekaj socialnih zaščitnih zakonov v prid
                    delavstva, toda ključnega, tj. agrarne reforme, ni poizkušala izpeljati, in
                    velika zemljiška veleposest – največje socialno zlo Španije – je ostala
                    nedotaknjena. Rivera je nemoteno vladal do leta 1929, ko so se začeli večji
                    odpori proti njegovemu režimu, predvsem med intelektualci in študenti (na
                    univerzi v Salamanki), hkrati pa je že bilo čutiti negativne posledice svetovne
                    gospodarske krize v španskem gospodarstvu, kar se je kazalo v porastu
                    političnega in socialnega nezadovoljstva in nemirov. Da bi umiril družbene
                    napetosti, je Rivera spomladi 1931 dovolil občinske volitve;<note place="foot"
                        xml:id="ftn21" n="20">Te so bile 12. 4. 1931 in so se spremenile v bolj ali
                        manj neposreden spopad med monarhisti ter zvezo republikancev in
                        socialistov.</note> te so prinesle republikancem tako odločilno zmago nad
                    monarhisti (npr. v Madridu), da sta morala s kraljem zapustiti deželo.<note
                        place="foot" xml:id="ftn22" n="21">Metod Mikuž, <hi rend="italic">Svet med
                            vojnama (1918–1939) </hi> (Ljubljana: Mladinska knjiga, 1966),
                        136.</note> Junija istega leta so bile volitve v ustavodajno skupščino, ki
                    so dale še enkrat enak rezultat, in republikanska večina je v kortesu oklicala
                    republiko.</p>
            </div>
            <div>
                <head>IV.</head>
                <p>Drugo špansko republiko so sprva podpirali vsi najpomembnejši sloji španske
                    družbe ali pa so jo vsaj sprejemali. Zgodovina njenih petih let (1931–1936) je
                    zgodovina razpadanja tega širokega strinjanja, kar se bo izkazalo kot usodno
                    dogajanje v novejši španski zgodovini.<note place="foot" xml:id="ftn23" n="22"
                        >»Dobromisleči liberalci, antiklerikalci in prostozidarji v duhu latinskih
                        dežel 19. stoletja, ki so leta 1931 z miroljubno revolucijo prevzeli oblast
                        od Burbonov, niso mogli niti obrzdati družbenega vrenja španskih revnih
                        slojev, tako v mestih kot na podeželju, niti ga ublažiti z učinkovito
                        družbeno, t. j. zlasti agrarno, reformo«. ̶ Eric Hobsbawm, <hi rend="italic"
                            >Čas skrajnosti: svetovna zgodovina 1914–1991</hi> (Ljubljana:
                        Znanstveno in publicistično središče, 2000), 149.</note> Decembra 1931 je
                    Španija dobila novo ustavo, po kateri je postala »demokratična republika
                    delavcev vseh razredov«, in je določala, da je lastnino mogoče zaseči »za
                    socialne namene«.<note place="foot" xml:id="ftn24" n="23">Mark Mazower, <hi
                            rend="italic">Temna celina – dvajseto stoletje v Evropi</hi> (Ljubljana:
                        Mladinska knjiga, 2002), 21.</note> Ustava je uvedla vrsto demokratičnih
                    svoboščin: svobodo političnega organiziranja in delovanja, svobodo tiska,
                    svobodo veroizpovedi, enakost med spoloma, ločitev zakonske zveze, ukinitev
                    plemiških privilegijev, ločitev cerkve od države ter šole od cerkve (statistika
                    govori, da je bilo še leta 1930 kar 53 % španskega prebivalstva nepismenega),
                    nadalje je ukinila državno podporo za plače duhovnikov, razpustila jezuitski
                    red, zaplenila njihove posesti ter izločila cerkvene redove iz industrije,
                    trgovine in izobraževanja. Vse to je seveda vzbudilo močno reakcijo, ki se je
                    začela krepiti zlasti na klerikalni strani in stranki, vso podporo pa je našla
                    tudi pri Vatikanu, ki je obsodil vse zakone, naperjene proti cerkveni in
                    oligarhični oblasti v Španiji. V teh reakcionarnih krogih je bila druga
                    republika označena za sovražnico vere in krščanstva. V obdobju 1931–1933, ki so
                    ga desničarji poimenovali rdeče dvoletje, je vladalo več vlad, sestavljenih iz
                    republikansko–socialistične koalicije. Nezadovoljstvo na desnici je raslo tako
                    iz uveljavljanja z ustavo določenih demokratičnih svoboščin kot tudi iz strahu
                    oligarhov, da bo republika ogrozila zemljiško posest in nasploh delovala s
                    socialnimi ukrepi v prid delavstva in kmetov.</p>
                <p>Toda šibkost republikanskih vlad se je pokazala prav pri neuspešnem reševanju
                    ključnih družbenih problemov/konfliktov, ki so obremenjevali špansko družbo vse
                    od leta 1808. Vlada je sicer sprejela zakon o agrarni reformi (septembra 1932),
                    vendar je bilo njeno izvajanje prepočasno, kar je povzročilo nezadovoljstvo in
                    upornost kmečkih slojev, ki so jo spodbujali tudi anarhisti. Prav tako je
                    postajal industrijski proletariat ob naraščajoči brezposelnosti vse bolj
                    nezadovoljen s socialno politiko vlad, kljub uzakonitvi 8-urnega delavnika, kar
                    se je odražalo v porastu stavkovnega vala. Tudi odprta vprašanja regionalizacije
                    države vlade niso izpeljale do konca, saj je samo Katalonija dobila status
                    avtonomne dežele, medtem ko Baskom in Galičanom ni uspelo uresničiti svojih
                    avtonomnih narodnostnih pravic.</p>
                <p>Perečega problema vojske kot stebra konservativnih sil vlade tudi niso razrešile
                    v svoj prid, saj je le-ta – kljub predčasni upokojitvi nekaj tisoč častnikov –
                    ostala še naprej politično angažirana proti republiki. Nasprotovala je
                    republikanskim političnim ukrepom, še posebno uvedbi regionalizma, ki ga je
                    ocenila za ogrožanje celovitosti Španije. Zato ne preseneča, da so vojaški krogi
                    avgusta 1932 prvič poskusili strmoglaviti republiko; tedaj niso uspeli, so pa
                    leta 1934 ustanovili Špansko vojaško zvezo,<note place="foot" xml:id="ftn25"
                        n="24">Le-ta postane središče zarote večine visokih vojaških
                        voditeljev/generalov, samih monarhistov in konservativcev. Zarotniške
                        organizacije desničarjev v španski armadi so združevale leta 1936 nad pet
                        tisoč oficirjev in generalov ter nad dva tisoč podoficirjev. ̶ Aleš Bebler,
                        »Bralcem na pot,« v: <hi rend="italic">Naši Španci: zbornik</hi> (Ljubljana:
                        Borec, 1978), 9.</note> katere cilj je bil zrušiti republiko in jo zamenjati
                    z vojaško diktaturo. Vlada je z ustanavljanjem republikanskih milic in z jurišno
                    gardo sicer poskušala omejiti moč vojske, vendar je med tem zaradi neizpolnjenih
                    obljub izgubila zaupanje širših množic in posledično večino v kortesu. Iz
                    povedanega lahko zaključimo, da je bila republika za špansko desnico neustrezen,
                    njej nasprotni režim, vendar pa tudi vsem delom znotraj levice ni ustrezala
                    oziroma ni izpolnila upov o daljnosežni in nepreklicni družbeni reformi. In prav
                    nezadovoljstvo zaradi počasnosti parlamentarnih in birokratskih postopkov je
                    povzročilo nesoglasja in neenotnost znotraj levice, kar je nazadnje pripeljalo
                    do konca njene prevlade ter do novembrskih volitev 1933; to je bilo v času, ko
                    je svetovna gospodarska kriza dosegla vrh, in leto, v katerem sta v Nemčiji
                    prišla na oblast Hitler in nacizem.</p>
                <p>Parlamentarne volitve 17. novembra 1933 so oblast podelile desnici, levičarske
                    stranke pa so doživele hud poraz, tudi zaradi volilne abstinence anarhistov in
                    mnogih razočaranih levičarjev. Glavno vlogo na desnici je prevzela največja
                    parlamentarna stranka, konservativna katoliška stranka <hi rend="italic"
                        >CEDA</hi>,<note place="foot" xml:id="ftn26" n="25"><hi rend="italic"
                            >Confederación Español de Derechas Autónomas</hi> (Španska konfederacija
                        avtonomnih desničarskih skupin); konservativna katoliška stranka pod drugo
                        republiko.</note> ki je želela preoblikovati republiko v korporativno
                    katoliško državo (h kateri je težila tudi prejšnja Riverova diktatura). V
                    obdobju naslednjih dveh let (1934 in 1935), ki so ga republikanci in socialisti
                    označili za črno dvoletje (<hi rend="italic">bienio negro</hi>), je vladajoča
                    desnica odpravila reforme iz t. i. rdečega dvoletja (1931–1933), torej spremembe
                    na verskem, izobraževalnem, regionalnem in socialnem področju. Korenito
                    poslabšanje socialnih razmer je povzročilo porast stavkovnega gibanja, ki je
                    doseglo vrhunec v jesenskem uporu 1934 v Asturiji. To je bil upor, ki je kmalu
                    dobil vsa obeležja revolucionarnega razrednega boja, hkrati pa je manifestiral
                    prvo delavsko zavezništvo v praksi.<note place="foot" xml:id="ftn27" n="26">5.
                        oktobra je bila proglašena Asturijska komuna – po Pariški komuni (1871) –
                        kot uspeh prve delavske vstaje takšnih razsežnosti v zahodni
                    Evropi.</note></p>
                <p>Anarhistična in socialistična sindikalna centra sta se sporazumela za
                    sodelovanje, priključili pa so se jima tudi do tedaj skoraj politično nepomembni
                    komunisti; v tem zavezništvu je bila ustvarjena enotna delavska fronta. Vstaja v
                    Asturiji je bila dobro pripravljena in vsi razredno zavedni rudarji so imeli
                    enotno stališče o vstaji: »Ker so fašisti v Madridu prevzeli oblast, jim
                    odgovarjamo s svojo proletarsko revolucijo.«<note place="foot" xml:id="ftn28"
                        n="27">Thomas Hugh, <hi rend="italic">Španija proti Španiji: kronika
                            državljanske vojne</hi> (Ljubljana: Cankarjeva založba, 1969),
                        68.</note> Delavsko-kmečka oblast v Asturiji je za svojo obrambo ustanovila
                    celo nekakšno rdečo armado. Vstajo so spremljali tudi napadi na postojanke
                    civilne garde, na cerkve, samostane in druge javne stavbe po vaseh in mestih vse
                    Asturije; seveda je prišlo tudi do neljubih ekscesov in pobojev. Madridska vlada
                    je morala zaustaviti širitev revolucionarnega procesa, ki sta ga tako delavstvo
                    kot meščanstvo štela za državljansko vojno; zato je odobrila vojaški poseg
                    tujske legije in španskih maroških čet, ki jih je vodil general Franco, in
                    asturijska vstaja je bila v štirinajstih dnevih krvavo zadušena. Prav to vstajo
                    mnogi označujejo, ne brez utemeljenosti, kot generalko za državljansko vojno
                    (1936–1939).</p>
                <p>Po zatrtju vstaje v Asturiji je sledila silovita vladna represija jeseni in
                    pozimi 1934/35; množične aretacije so zajele prek 30.000 političnih upornikov.
                    Anarhistični sindikati so bili tedaj potisnjeni v ilegalo, pretežni del vodstva
                    socialističnih sindikatov pa so zaprli. Spomladi 1935 je levica začela postopoma
                    okrevati, kar se je videlo tudi v pospešenih pripravah na zavezništvo med
                    republikansko levico in socialisti, s ciljem, da se v prihodnosti uprejo
                    fašizmu. Hitro okrevanje levice je pritrdilo stališču nemajhnega števila ljudi
                    na desnici, predvsem skrajnih (falangisti/fašisti, monarhisti), da je bila v
                    mesecih, ki so sledili dogodkom v Asturiji, zapravljena dragocena priložnost za
                    razbitje levice in uničenje republike, in to z vojaškim udarom. V nasprotju s to
                    nedemokratično potjo je bil vrh vladajoče katoliške stranke <hi rend="italic"
                        >CEDA</hi> prepričan, da je desnica sposobna doseči »popolno oblast« z
                    volitvami. In prav odločitev za parlamentarne volitve je – zaradi specifičnega
                    večinskega volilnega sistema – hkrati pomenila združevanje interesno različnih
                    gibanj tako na desnici kot na levici, kar je samo še utrdilo in potrdilo
                    nepremostljivo polarizacijo španske družbe.</p>
            </div>
            <div>
                <head>V.</head>
                <p>Že spopad v predvolilnem času je pokazal pospešeno polarizacijo, do katere je
                    prišlo v preteklih petih letih, pri čemer je Ljudska fronta zahtevala odločno
                    vnovično uveljavitev socialne politike iz let 1931–1933, desnica pa radikalne
                    ustavne spremembe, še posebno specifičnega večinskega volilnega sistema.
                    Apokaliptični značaj vizij obeh strani o tem, kaj naj bi pomenila zmaga
                    nasprotnika, je bil zgovoren dokaz njune nesposobnosti za soobstoj. Za Ljudsko
                    fronto bi zmaga desnice vodila naravnost v fašizem, za desnico pa bi zmaga
                    Ljudske fronte pripeljala do boljševistične revolucije;<note place="foot"
                        xml:id="ftn29" n="28">Blinkhorn, <hi rend="italic">Demokracija in
                            državljanska vojna v Španiji</hi>, 47.</note> resnici na ljubo je treba
                    povedati, da volilna programa obeh taborov ne dajeta osnove za takšne radikalne
                    zaključke.</p>
                <p>Mesec dni pred volitvami, 15. januarja 1936, sta podpisali levi republikanski
                    stranki (Republikanska zveza in Republikanska levica) s socialistično stranko in
                    njenimi sindikati (<hi rend="italic">UGT</hi>), sindikalistično stranko,
                    komunistično stranko in marksistično delavsko stranko <hi rend="italic"
                        >POUM</hi><note place="foot" xml:id="ftn30" n="29"><hi rend="italic">Partido
                            Obrero de Unificación Marxista</hi>.</note> (t. i. trockisti) sporazum o
                    oblikovanju Ljudske fronte; le-ta je določal tudi program tako sestavljene
                    koalicije. Če pogledamo na podpisani sporazum objektivno, le-tega sploh ne
                    moremo imeti za revolucionarnega, prej za privolitev delavskih strank v
                    sprejetje programa republikancev. V njem je bil namreč govor o ponovni
                    uveljavitvi zakona o agrarni reformi, nadalje o reformi kortesa, občin, šolstva,
                    o finančni reorganizaciji, zaščiti male industrije in uvedbi javnih del.
                    Skratka, ta liberalni program jasno izključuje socialistične zahteve po
                    nacionalizaciji zemlje in bank, pa tudi delavski nadzor nad industrijo:
                    »Republika, kakršno si predstavljajo republikanci, ni republika, ki bi si
                    zastavljala razredne, socialne in ekonomske cilje, ampak režim zrele
                    demokratične svobode, porojene iz javnega interesa in družbenega napredka.«<note
                        place="foot" xml:id="ftn31" n="30">Broué in Témime, <hi rend="italic"
                            >Španska revolucija in državljanska vojna</hi>, 63.</note> Program je
                    torej predvideval vrnitev na politiko liberalne republikanske vlade z majhnimi
                    programskimi dopolnili. V javnosti je veljalo splošno prepričanje, da je Ljudska
                    fronta jamstvo tako za uveljavitev korenitih družbenih in socialnih reform kot
                    tudi za zaustavitev rastoče napadalnosti tabora politične desnice in fašizma. Še
                    posebno je španska demokratično usmerjena javnost z naklonjenostjo gledala na
                    obljubo leve koalicije o popolni amnestiji za politične obsojence iz
                    katalonskega in asturijskega upora jeseni 1934, kar se je po njeni zmagi na
                    volitvah tudi zgodilo. Ne nazadnje je predvidena amnestija bistveno prispevala
                    tudi k odločitvi voditeljev anarhističnih sindikatov, da na volitvah podprejo
                    Ljudsko fronto.</p>
                <p>Parlamentarne volitve v kortes 16. februarja 1936 zagotovo predstavljajo
                    kulminacijo politične polarizacije španske družbe, ki je vodila v vojni spopad,
                    hkrati pa je volilni rezultat z zmago Ljudske fronte pomenil tudi nedvoumno
                    sporočilo ključnim političnim dejavnikom v mednarodni skupnosti, tj. zahodnim
                    demokracijam, fašističnim silam ter Sovjetski zvezi (in posledično
                        Kominterni).<note place="foot" xml:id="ftn32" n="31">O mednarodnem odzivu na
                        spopad »dveh Španij« gl. Avgust Lešnik, »'Nuestros Espanoles': donesek k
                        vlogi jugoslovanskih/slovenskih prostovoljcev v španski državljanski vojni
                        1936–1939,« <hi rend="italic">Prispevki za novejšo zgodovino</hi>, št. 2
                        (2010): 68–74.</note></p>
                <p>Te volitve so prvič v zgodovini druge republike (1931–1939) pomenile enakovreden
                    spopad med velikima, kohezivnima levima in desnima zavezništvoma; prvo je dobilo
                    nekaj več kot 4,8 milijona glasov, drugo nekaj manj kot 4 milijone, medtem ko je
                    bil center z manj kot pol milijona prejetimi glasovi tako rekoč politično
                    nevpliven. Ob povedanem velja spomniti na uveljavljeni večinski sistem, ki je na
                    eni strani silil v ustanavljanje velikih predvolilnih koalicij političnih strank
                    (tudi programsko raznorodnih, kot je bilo to v španskem primeru, tako na levici
                    kot desnici), na drugi strani pa je podelil zmagoviti strani (levemu bloku)
                    nesorazmerno večje število poslanskih mest glede na prejete volilne glasove.
                    Viri sicer navajajo različne podatke, odražajo pa dejansko razmerje moči v
                    kortesu, in to v prid levemu bloku: 257 proti 184 poslancem desnice (127) in
                    centra (57).<note place="foot" xml:id="ftn33" n="32">Manuel Tuñon de Lara, »Španska
                        državljanska vojna,« v: <hi rend="italic">Zgodovina revolucij XX.
                            stoletja</hi>, II. (Ljubljana: Komunist, 1971), 86.</note></p>
                <p>Ob volilni zmagi levega tabora seveda ne gre spregledati, da se Ljudski fronti
                    niso pridružili anarhisti, brez dvoma najbolj pomemben revolucionarni dejavnik v
                    španski družbi, so pa voditelji anarhističnih strank v zadnjih dneh volilne
                    kampanje podprli Ljudsko fronto, in to proti tradicionalni praksi bojkotiranja
                    volitev (<hi rend="italic">no votad</hi>), kar je slednji prineslo okoli 800.000
                    glasov, odločilnih za njeno zmago nad desnico. Pomen tega preobrata je izjemen
                    za nadaljnji tok španskih dogodkov, saj so anarhisti dotlej na splošno
                    nasprotovali političnemu delovanju – strankam, volitvam in parlamentu – v korist
                    vztrajnemu sindikalnemu boju, veri v spontano revolucijo in ideji o
                    revolucionarni splošni stavki.</p>
                <p>Zmaga Ljudske fronte je bila za desni, konservativni tabor prej presenečenje kot
                    ne. Konservativne sile – predvsem tiste, ki so zastopale interese cerkvene in
                    posvetne aristokracije ter njene privilegije – so črpale svojo moč iz še vedno
                    močnih ostankov fevdalizma v Španiji. S temi interesi so sovpadali tudi interesi
                    vojaških vrhov in pristašev monarhije (alfonzisti<note place="foot"
                        xml:id="ftn34" n="33">Iz vrst monarhistov, ki so zahtevali restavracijo
                        Alfonza XIII.</note> in karlisti<note place="foot" xml:id="ftn35" n="34"
                        >Karlizem je bil zagrizeno monarhistično in ultra tradicionalistično gibanje
                        z močno podporo kmetov, v glavnem v Navarri. Karlisti, privrženci španskega
                        pretendenta za prestol don Carlosa in njegovih naslednikov, so se v treh
                        državljanskih vojnah, 1833–1839 in 1847–1849 na strani don Carlosa (Carlos
                        María Isidro de Borbón) ter 1872–1876 na strani don Carlosovega vnuka
                        (Carlos María de los Dolores de Borbón) bojevali proti liberalcem,
                        republikancem in socialistom.</note>). Vsi našteti se niso mogli sprijazniti
                    z obstojem republike in njene postopne liberalno-demokratične preobrazbe.
                    Španska desnica je po bolečem porazu vztrajno trdila, da volitve niso bile
                    pravilne, saj ne odražajo resničnega stanja politične volje španskega ljudstva;
                    na tej osnovi je zgradila svoj legitimni upor proti vladi Ljudske fronte. Seveda
                    ne gre prezreti, da je desnici manjkal skupni, povezovalni element; tega je
                    našla v Španski falangi (formalno ustanovljeni leta 1933) in njeni ideologiji,
                    ki je poudarjala obrambo tradicionalnih španskih institucij, hkrati pa je bila
                    zelo blizu nemškemu nacizmu in italijanskemu fašizmu, kar se je kazalo tudi v
                    njenem programu (26 točk).<note place="foot" xml:id="ftn36" n="35"><hi
                            rend="italic">Falange Española</hi> je v svojem programu prevzela mnoge
                        fašistične vzorce: uporaba nasilja, ki služi »regeneraciji naroda«, težnja
                        po diktaturi, militaristične ideje itn. Prav tako so falangisti prevzeli del
                        fašističnega sporazuma glede sindikatov, ki naj bi bili skupna organizacija
                        delodajalcev in delojemalcev, kar je v bistvu prikrojena ideja
                        korporativizma. Program je dokaj nedorečeno omenjal tudi agrarno reformo
                        (kar je bilo v Španiji še posebej akutno in aktualno vprašanje), zato pa je
                        bolj poudarjal spoštovanje privatne lastnine. Falanga je sprejela tudi
                        mitologijo španskega nacionalizma in imperializma (podobno kot v drugih
                        fašizmih). Začetnik falangistične doktrine José Antonio Primo de Rivera (sin
                        diktatorja generala Miguela Prima de Rivera) je razglasil, da je »Španija
                        osvojila neznane kontinente od morja in barbarstva … zaradi svojega občutka
                        katolicizma, tj. univerzalizma … Osvojila jih je, da bi lahko vključila
                        njihove prebivalce v splošni načrt rešitve«. O tem gl. Stane Južnič, <hi
                            rend="italic">Novejša zgodovina: izbrana poglavja</hi> (Ljubljana:
                        Univerzum, 1981), 306–11 (Španski avtoritarizem).</note> Na volitvah
                    februarja 1936 nastopi sama in doživi odmeven polom zato, ker ne pride v
                        kortes.<note place="foot" xml:id="ftn37" n="36">Broué in Témime, <hi
                            rend="italic">Španska revolucija in državljanska vojna</hi>, 37.</note>
                    Njen čas šele prihaja, saj bo prek nje prišla nujna zunanja pomoč fašističnih
                    držav v državljanski vojni; slednja bo falangi ponudila tudi možnost
                    pridobivanja članstva, še zlasti potem, ko bo leta 1937 v nacionalnem,
                    antirepublikanskem taboru postala državna stranka (<hi rend="italic"
                        >FET</hi>).<note place="foot" xml:id="ftn38" n="37">19. 4. 1937 je Franco
                        izdal dekret o zedinjenju falange in karlistov ter tako v nacionalistični
                        Španiji ustvaril eno samo (enotno) stranko – <hi rend="italic">FET</hi> (<hi
                            rend="italic">Falange Española Tradicionalista y de las JONS</hi>). <hi
                            rend="italic">JONS</hi> (<hi rend="italic">Juntas de Ofensiva
                            Nacional-Sindicalista</hi>), Nacionalsindikalistične ofenzivne skupine
                        so bile dejansko fašistične skupine, nastale leta 1931, ki so se združile s
                        falango leta 1934.</note></p>
                <p>Ko je v Španiji prevzela oblast nova vlada Ljudske fronte, se je začelo obdobje
                    radikalizacije, ki so ga spremljale provokacije tako z leve kot desne.
                    Desničarske organizacije (od monarhistov do falangistov) so ustanavljale lastne
                    oborožene milice in začele izvajati teror nad levičarji in republikanci.
                    Desničarski teroristi so ubili prek petdeset znanih osebnosti levice in
                    delavskega gibanja. Levica je prav tako odgovorila s terorjem, posebno
                    anarhisti. Očividec se spominja: »Provokacije so bile spontane in tudi na
                    skrivaj nadzorovane. Imele so namen destabilizirati špansko družbo in se hkrati
                    odzivati temu dogajanju. Bile so grozljive v svojem nasilju in krutosti in so
                    zdaj postale nekaj običajnega v španskem političnem življenju. Dežela se je
                    čedalje bolj polarizirala, in to je dobivalo skoraj histerične razsežnosti.
                    Množice demonstrantov so polnile madridske trge, povsod je bilo videti plakate s
                    Stalinovim obrazom, v vladi pa se je razpasla retorika revolucije.«<note
                        place="foot" xml:id="ftn39" n="38">Stephen Koch, <hi rend="italic">Dvojna
                            življenja: vohuni in pisatelji v sovjetski vojni idej proti zahodu</hi>
                        (Ljubljana: Mladinska knjiga, 1995), 331.</note></p>
                <p>Ko je poleti 1936 desnica napadla republiko, so se razdori na levici in
                    neizprosne delitve v vrstah španskih socialistov izkazali kot ključni dejavnik
                    ranljivosti demokratičnega gibanja. Upor generalov proti republiki je bil ne le
                    začetek tistega, čemur pravimo državljanska vojna, pač pa tudi tistega, kar je
                    A. Ramos-Oliveira označil s sintagmo <hi rend="italic">subguerra civil
                    </hi>(vzporedna državljanska vojna),<note place="foot" xml:id="ftn40" n="39"
                        >Antonio Ramos-Oliveira, <hi rend="italic">Historia de España</hi> (Mexico
                        City: Companía General de Ediciones, 1952).</note> namreč medsebojno
                    uničujoče obračunavanje med socialisti, republikanci, komunisti, anarhisti,
                    anarhosindikalisti in siceršnjimi privrženci levice. To zapleteno notranjo
                    situacijo je moč razbrati tudi iz znamenitega Orwellovega dela Poklon
                        Kataloniji.<note place="foot" xml:id="ftn41" n="40">Gl. Peter Vodopivec, »O
                        Orwellovem 'premišljevanju' o Španiji,« v: <hi rend="italic">Poklon
                            Kataloniji</hi> (Ljubljana: Modrijan, 2009), 227–28.</note></p>
                <p>V letih 1936–1938 je v Španijo prispelo okoli 40.000 prostovoljcev –
                    protifašistov iz 54 evropskih, ameriških, azijskih in magrebskih držav<note
                        place="foot" xml:id="ftn42" n="41">»Potrebno je poudariti, da ti borci niso
                        bili niti plačanci niti, razen v redkih primerih, pustolovci. Bojevali so se
                        za svojo stvar«. ̶ Hobsbawm, <hi rend="italic">Čas skrajnosti</hi>,
                        152.</note> (med njimi je bilo prek 1900 Jugoslovanov, od teh okoli 570
                        Slovencev),<note place="foot" xml:id="ftn43" n="42">O dilemah pri izbiri
                        kriterijev za umeščanje prostovoljcev po nacionalnem sestavu, konkretno med
                        Jugoslovane, gl. Lešnik, »'Nuestros Espanoles',« 86–88 in 89–108 (Seznam
                        jugoslovanskih/slovenskih prostovoljcev).</note> da bi se borili na strani
                        republike.<note place="foot" xml:id="ftn44" n="43">Med tujimi prostovoljci
                        je bilo največ Francozov (ok. 10.000), Italijanov (ok. 3.350), Nemcev (ok.
                        3.000), Poljakov (ok. 3.000), Američanov (ok. 3.000), Angležev (ok. 2.000),
                        Avstrijcev (ok. 2.000) idr. Pomenljivo je, da se je na Francovi strani
                        borilo zgolj kakih 1000 tujih prostovoljcev.</note> Njihove vojaške enote so
                    bile izraz mednarodne solidarnosti s španskim ljudstvom.<note place="foot"
                        xml:id="ftn45" n="44">Gl. Avgust Lešnik in Ksenija Vidmar Horvat, »Španske
                        prostovoljke: historično-sociološka študija primera solidarnosti v
                        transnacionalnem kontekstu,« v: <hi rend="italic">Ženske na poti, ženske
                            napoti: migrantke v slovenski nacionalni imaginaciji</hi> (Ljubljana:
                        Znanstvena založba Filozofske fakultete, 2014), 227–49.</note> Z dejanji so
                    dokazovale, da je boj španskega ljudstva hkrati boj vsega naprednega človeštva
                    proti fašizmu in fašističnim vojnim pohodom. Tej trditvi pritrjuje ne nazadnje
                    tudi dejstvo, da so v drugi svetovni vojni borci mednarodnih brigad nesporno
                    odigrali izjemno pomembno vlogo pri organizaciji odporniškega gibanja ali
                    narodnoosvobodilnega boja v mnogih evropskih državah pod fašistično/nacistično
                    okupacijo tudi na jugoslovanskih tleh.</p>
                <ab type="milestone" style="text-align:center">* * *</ab>
                <p>Edvard Kocbek, vodilni mislec slovenskih krščanskih socialistov, je v eseju
                    Premišljevanje o Španiji (1937)<note place="foot" xml:id="ftn46" n="45">Edvard
                        Kocbek, »Premišljevanje o Španiji,« v: <hi rend="italic">Dom in svet</hi>,
                        1937, št. 3, 90–105. Ponatis v: <hi rend="italic">Kriza revije »Dom in svet«
                            leta 1937: zbornik dokumentov</hi> (Ljubljana: Založba ZRC, ZRC SAZU,
                        2001), 155–74. S tem kritičnim člankom – o vlogi Cerkve v Španiji – je E.
                        Kocbek povzročil hud in daljnosežen razkol med slovenskim katoliškim
                        izobraženstvom.</note> zapisal še danes aktualno misel: »Kdor bo pisal
                    zgodovino o teh strašnih dnevih in se bo otresel vseh poenostavljanj, bo moral
                    reči, da je resnica o španski vojni razdeljena,<note place="foot" xml:id="ftn47"
                        n="46">Večinoma se pisci o španski državljanski vojni delijo po »rdeče-beli«
                        črti/gledanju: na prijatelje španske demokracije in »objektivne« razlagalce
                        španskega fašizma. O tem gl. Peter Vodopivec, »Zgodovinopisje in Španska
                        državljanska vojna,« v: Broué in Témime, <hi rend="italic">Španska
                            revolucija in državljanska vojna</hi>, 477–86.</note> kakor so
                    razdeljeni njeni ljudje. Na obeh straneh se godijo krute stvari, obe strani sta
                    krvavi, noben tabor ni izvzet od krivde na mučenju, ubijanju, požigih in ostalih
                    nečloveških dejanjih. To je treba reči zato, ker večina evropskega tiska poroča
                    tako, da nehote vzbuja predstavo o belem ali 'pravičnem' ter o rdečem ali
                    'ubijalskem' taboru. Če pa je zares potrebno kak tabor posebej ošibati, potem
                    je to fašistični tabor, ki se postavlja za branilca krščanstva, pa pri tem
                    nekrščansko nastopa.«<note place="foot" xml:id="ftn48" n="47"><hi rend="italic"
                            >Kriza revije »Dom in svet« leta 1937</hi>, 164.</note></p>
                <p>Le tisti, ki so naklonjeni zgodovinskim poenostavitvam, gledajo na špansko
                    državljansko vojno samo kot na spopad in krvavo obračunavanje med liberalno
                    demokracijo in konservativizmom tradicionalnih vladajočih slojev, med fašizmom
                    in komunizmom, med desnico in levico. Vsekakor je ta vojna vse to tudi bila.
                    Vendar ni bila le enostavno soočenje. Niti republikanci niti uporniki
                    (frankisti), ki so se radi imenovali nacionalisti, niso imeli popolnoma jasne
                    politične usmeritve. V vrstah upornikov so bili falangisti, monarhisti
                    (karlisti, alfonzisti), nemški nacisti, italijanski fašisti; za republiko pa
                    anarhisti, komunisti, socialisti, trockisti, Baski in Katalonci. Vsak od teh
                    političnih tokov in interesov se je boril za svoje posebne cilje, ki pa niso
                    imeli vedno skupnih imenovalcev.</p>
                <p>Če sintetiziramo, potem za špansko državljansko vojno lahko rečemo, da so bili v
                    njej bistveni in odločilni razredni interesi. To je bil boj med tradicionalno
                    strukturo oblasti in silami napredka, zbranimi okrog republike. Bil pa je tudi
                    ideološki boj: boj idej, ki so se izključevale. V vsem tem je bila španska
                    državljanska vojna tudi katalizator svetovne konfrontacije med fašizmom in
                        antifašizmom.<note place="foot" xml:id="ftn49" n="48">O tem gl. <hi
                            rend="italic">Preispitivanje prošlosti i istorijski revizionizam:
                            (zlo)upotrebe istorije Španskog građanskog rata i Drugog svetskog rata
                            na prostoru Jugoslavije</hi> (Beograd: Udruženje Španski borci
                        1936–1939, 2014).</note> Ko se je vojna končala, v Španiji ni bilo nič
                    rešeno. Frankistična vojaška diktatura, ki je zavladala z oboroženo silo, je
                    ustvarila le navidezno stabilnost. Frankistična zmaga je konzervirala nasprotja,
                    ki so bila zgodovinsko zrela za razrešitve. Potemtakem je Španijo zgolj obdržala
                    v izolaciji od svetovne zgodovine za nadaljnjih trideset let ...<note
                        place="foot" xml:id="ftn50" n="49">Hobsbawm, <hi rend="italic">Čas
                            skrajnosti</hi>, 149.</note></p>
            </div>
        </body>
        <back>
            <div type="bibliography">
                <head>Viri in literatura</head>
                <listBibl>
                    <head>Literatura:</head>
                    <bibl>Bebler, Aleš. »Bralcem na pot.« V: <hi rend="italic">Naši Španci:
                            zbornik</hi>. Ljubljana: Borec, 1978.</bibl>
                    <bibl>Blinkhorn, Martin. <hi rend="italic">Demokracija in državljanska vojna v
                            Španiji (1931–1939)</hi>. Ljubljana: Znanstveno in publicistično
                        središče, 1995.</bibl>
                    <bibl>Broué, Pierre in Émile Témime. <hi rend="italic">Španska revolucija in
                            državljanska vojna</hi>. Ljubljana: Delavska enotnost, 1986.</bibl>
                    <bibl>Hobsbawm, Eric. <hi rend="italic">Čas skrajnosti: svetovna zgodovina
                            1914–1991</hi>. Ljubljana: Znanstveno in publicistično središče,
                        2000.</bibl>
                    <bibl>Hugh, Thomas. <hi rend="italic">Španija proti Španiji: kronika
                            državljanske vojne</hi>. Ljubljana: Cankarjeva založba, 1969.</bibl>
                    <bibl>Inđić, Trivo. »Španski socijalizam i građanski rat 1936–1939: sukobi
                        unutar pokreta i njihove pouke.« V: <hi rend="italic">Španjolska
                            1936–1939</hi>, 62–105. Zagreb: Jugoslavenska akademija znanosti i
                        umjetnosti, Globus, 1986.</bibl>
                    <bibl>Južnič, Stane. <hi rend="italic">Novejša zgodovina: izbrana poglavja</hi>,
                        306–11. Ljubljana: Univerzum, 1981.</bibl>
                    <bibl>Kocbek, Edvard. »Premišljevanje o Španiji.« V: <hi rend="italic">Kriza
                            revije »Dom in svet« leta 1937: zbornik dokumentov</hi>, 155–74.
                        Ljubljana: Založba ZRC, ZRC SAZU, 2001.</bibl>
                    <bibl>Koch, Stephen. <hi rend="italic">Dvojna življenja: vohuni in pisatelji v
                            sovjetski vojni idej proti zahodu</hi>. Ljubljana: Mladinska knjiga,
                        1995.</bibl>
                    <bibl>Lešnik, Avgust in Ksenija Vidmar Horvat. »Španske prostovoljke:
                        historično-sociološka študija primera solidarnosti v transnacionalnem
                        kontekstu.« V: <hi rend="italic">Ženske na poti, ženske napoti: migrantke v
                            slovenski nacionalni imaginaciji</hi>, 227–49. Ljubljana: Znanstvena
                        založba Filozofske fakultete, 2014.</bibl>
                    <bibl>Lešnik, Avgust. »Jugoslawen in Spanischen Bürgerkrieg.« <hi rend="italic"
                            >JahrBuch für Forschungen zur Geschichte der Arbeiterbewegung</hi>, št.
                        I (2006): 37–51.</bibl>
                    <bibl>Lešnik, Avgust. »'Nuestros Espanoles': donesek k vlogi
                        jugoslovanskih/slovenskih prostovoljcev v španski državljanski vojni
                        1936–1939.« <hi rend="italic">Prispevki za novejšo zgodovino</hi>, št. 2
                        (2010): 67–108.</bibl>
                    <bibl>Mazower, Mark. <hi rend="italic">Temna celina – dvajseto stoletje v
                            Evropi</hi>. Ljubljana: Mladinska knjiga, 2002.</bibl>
                    <bibl>Mikuž, Metod. <hi rend="italic">Svet med vojnama (1918–1939)</hi>.
                        Ljubljana: Mladinska knjiga, 1966.</bibl>
                    <bibl><hi rend="italic">Preispitivanje prošlosti i istorijski revizionizam:
                            (zlo)upotrebe istorije Španskog građanskog rata i Drugog svetskog rata
                            na prostoru Jugoslavije</hi>. Beograd: Udruženje Španski borci
                        1936–1939, 2014.</bibl>
                    <bibl>Ramos-Oliveira, Antonio. <hi rend="italic">Historia de España</hi>. Mexico
                        City: Companía General de Ediciones, 1952.</bibl>
                    <bibl>Ravbar, Alojz. <hi rend="italic">Zakaj je padla španska republika</hi>.
                        Ljubljana: Borec, 1971.</bibl>
                    <bibl>Tuñon de Lara, Manuel. »Španska državljanska vojna.« V: <hi rend="italic"
                            >Zgodovina revolucij XX. stoletja</hi>, II. Ljubljana: Komunist,
                        1971.</bibl>
                    <bibl>Vodopivec, Peter. »O Orwellovem 'premišljevanju' o Španiji.« V: <hi
                            rend="italic">Poklon Kataloniji,</hi> 227–28. Ljubljana: Modrijan,
                        2009.</bibl>
                    <bibl>Vodopivec, Peter. »Zgodovinopisje in Španska državljanska vojna.« V:
                        Pierre Broué in Émile Témime, <hi rend="italic">Španska revolucija in
                            državljanska vojna</hi>, 477–486. Ljubljana: Delavska enotnost,
                        1986.</bibl>
                </listBibl>
            </div>
            <div type="summary" xml:lang="en">
                <head type="main">CONFLICT BETWEEN "THE TWO SPAINS" FROM THE VIEWPOINT OF THE SOCIAL
                    STRUCTURE OF THE SPANISH SOCIETY AND CLASS OPPOSITIONS WITHIN IT</head>
                <head>SUMMARY</head>
                <docAuthor>Avgust Lešnik</docAuthor>
                <p>The military conflict between "the two Spains" – the militaristic and the
                    democratic – deeply polarised the local/Spanish public as well as the global
                    public during the 1930s. While the domestic conservative forces (aristocracy,
                    Falangists, monarchists, Carlists, the Catholic Church, etc.) and the military
                    junta were supported by the German Nazism and Italian fascism, the democratic
                    global community actively supported the defence of the Spanish Republic, led by
                    the legally elected coalition of the Popular Front (socialists, Republicans,
                    communists, anarchists, anarcho‑syndicalists, etc.).</p>
                <p>The reasons for the extreme political polarisation of the Spanish society stem
                    from its history as well as its class structure. The accumulated social problems
                    were, as confirmed by the analyses, a consequence of Spain’s specific historical
                    development as well as the unwillingness of the governing structures to tackle
                    those problems resolutely. During the 19<hi rend="superscript">th</hi> century
                    Spain finally lost its global imperialist position and was mostly bypassed by
                    the industrial and liberal-democratic revolution. Consequently, Spain was still
                    mainly a rural-agrarian state at the beginning of the 20<hi rend="superscript"
                        >th</hi> century (more than 70 % of its active population was involved in
                    agriculture). The general underdevelopment of Spain was personified and
                    strengthened by the powerful institutions of the Church and the army. Both
                    institutions, together with the large estate owners and financial oligarchy,
                    represented the pillar of the conservative, reactionary, right-wing forces in
                    the country. Their programme was based on the conservation of the past
                    values/principles of hierarchy, authority and centralism, while simultaneously
                    fostering aggressive Catholicism and intolerance for democracy, republicanism,
                    workers’ movements and its ideology.</p>
                <p>After World War I the social tensions revealed themselves in numerous uprisings
                    of the rural population and labour strikes. The governing (right-wing) political
                    structure, yet again, replied with a military coup (Primo de Rivera, 1923). The
                    military-monarchist dictatorship succumbed to mass social and political riots.
                    In June 1931 the republican majority proclaimed the (Second) Republic in the
                    Cortes. In December 1931 Spain adopted a new constitution, providing for a range
                    of democratic freedoms: freedom of political organisation and action, freedom of
                    press, freedom of religion, gender equality, dissolution of marriage,
                    abolishment of noble privileges, separation of Church and state, separation of
                    school and Church, etc. All of this caused a strong reaction, especially by the
                    clericalist side and its party. In the reactionary circles the Second Republic
                    was labelled an enemy of religion and Christianity.</p>
                <p>In the period between 1931 and 1933, named the "red biennium" by the right-wing,
                    several governments from the republican-socialist coalition were in power. The
                    discontent of the right-wing grew because of the implementation of the
                    democratic freedoms enshrined in the constitution as well as because of the fear
                    of the oligarchs that the Republic would compromise the landed property and, in
                    general, use social measures to serve the interests of workers and peasants.
                    However, the weakness of the republican governments was specifically evident
                    from the unsuccessful and slow resolution of the key social problems/conflicts
                    which had burdened the Spanish society ever since the Napoleon's occupation in
                    1808, especially the agrarian and regional question. The governments also failed
                    to find a favourable solution to the urgent problem of the army as the pillar of
                    the conservative forces, as it remained politically engaged against the
                    Republic. The government strove to limit the power of the army by establishing
                    republican militias and the Assault Guard, but in the meantime it lost the trust
                    of the masses due to the unfulfilled promises and, consequently, the majority in
                    the Cortes.</p>
                <p>The right-wing won the parliamentary elections of 17 November 1933 and the
                    left-wing parties suffered a severe defeat. The main role on the right-wing side
                    was taken over by the largest parliamentary party, the conservative Catholic
                    party, CEDA, whose aim was to transform the republic into a Catholic corporatist
                    state. During the next two years (1934–1935), labelled the "black biennium" by
                    the republicans and socialists, the governing right-wing abolished the reforms
                    implemented during the "red biennium" (1931–1933), i.e. the amendments in the
                    religious, educational, regional and social areas. A drastic deterioration of
                    the social conditions strengthened the strike movement and caused a political
                    crisis leading to new parliamentary elections on 16 February 1936.</p>
                <p>The accelerated polarisation which had taken place in the previous five years
                    became evident already in the pre-election campaign. The apocalyptic visions
                    that both sides ascribed to the potential victory of the opponent were a clear
                    evidence of the impossibility of their coexistence. The Popular Front claimed
                    that the victory of the right wing would lead directly to fascism, while the
                    right wing was certain that the victory of the Popular Front would entail a
                    Bolshevist revolution (these radical statements were not confirmed by the
                    election programmes of both sides). The victory of the Popular Front/left wing
                    at the elections on 16 February 1936 signified the beginning of the
                    social/socialist revolution for the right wing, causing an irreconcilable
                    counter‑revolution.</p>
                <p>General Franco’s <hi rend="italic">Pronunciamiento</hi> (17 July 1936) thus only
                    announced the termination of a longer process and final reckoning between the
                    "two Spains", i.e. the traditional Spain, fixed on the past, and the Spain of
                    the awaited/desired social revolution of the republican-proletarian orientation,
                    which was supposed to tackle the multiple pending social-economic and regional
                    questions and, last but not least, accelerate the democratisation and
                    modernisation processes. When the war ended, nothing was solved in Spain.
                    Franco’s military dictatorship ensured its reign by armed force, but it only
                    created an apparent stability as it preserved the conflicts, in the historical
                    sense ripe for resolution. Therefore Spain was kept in isolation from the
                    world's history for another thirty years.</p>
            </div>
        </back>
    </text>
</TEI>
