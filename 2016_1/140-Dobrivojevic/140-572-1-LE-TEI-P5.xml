<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:lang="sr">
    <teiHeader>
        <fileDesc>
            <titleStmt>
                <title>Od krize do krize: Životni standard u Jugoslaviji 1955–1965<note place="foot" xml:id="ftn1b"
                        n="**">Rad je deo projekta Srpsko društvo u jugoslovenskoj državi u 20.
                        veku: između demokratije i diktature (br. 177 016) koji finansira
                        Ministarstvo prosvete, nauke i tehnološkog razvoja Republike
                    Srbije.</note></title>
                <author>
                    <name>
                        <forename>Ivana</forename>
                        <surname>Dobrivojević</surname>
                    </name>
                    <roleName>naučni saradnik</roleName>
                    <affiliation>Institut za savremenu istoriju, Trg Nikole Pašića 11,
                        Beograd</affiliation>
                    <email>dobrivojevicivana@ikomline.net</email>
                </author>
            </titleStmt>
            <editionStmt>
                <edition><date>2016-04-25</date></edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Kongresni trg 1</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/140</pubPlace>
                <date>2016</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">56</biblScope>
                <biblScope unit="issue">1</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <profileDesc>
            <langUsage>
                <language ident="sl"/>
                <language ident="en"/>
            </langUsage>
            <textClass>
                <keywords xml:lang="en">
                    <term>living standard</term>
                    <term>economic politics</term>
                    <term>inflation</term>
                    <term>League of Communists of Yugoslavia (LCY)</term>
                    <term>Yugoslavia</term>
                </keywords>
                <keywords xml:lang="sr">
                    <term>životni standard</term>
                    <term>ekonomska politika</term>
                    <term>inflacija</term>
                    <term>SKJ, Jugoslavija</term>
                </keywords>
            </textClass>
        </profileDesc>
        <revisionDesc>
            <listChange>
                <change>
                    <date>2016-05-16</date>
                    <name>Andrej Pančur</name>
                    <desc>Pretvorba iz DOCX v TEI, dodatno kodiranje</desc>
                </change>
            </listChange>
        </revisionDesc>
    </teiHeader>
    <text>
        <front>
            <docAuthor>Ivana Dobrivojević<note place="foot" xml:id="ftn1" n="*">dr., naučni saradnik,
                    Institut za savremenu istoriju, Trg Nikole Pašića 11, Beograd, <ref
                        target="mailto:dobrivojevicivana@ikomline.net"
                        >dobrivojevicivana@ikomline.net</ref></note></docAuthor>
            <docImprint>
                <idno type="cobissType">Cobiss tip: 1.01</idno>
                <idno type="UDC">UDK: 330.59(497.1)"1955/65"</idno>
            </docImprint>
            <div type="abstract">
                <head>ABSTRAKT</head>
                <p><hi rend="italic">Autor razmatra životni standard i uslove života Jugoslovena od
                        zaokreta u ekonomskoj politici (1955) do privredne reforme (1965). Posebna
                        pažnja je posvećena naporima Partije da vodi racionalniju investicionu
                        politiku, smanjivanju uravnilovke u platama, pokušajima povećavanja
                        standarda, liberalizaciji, ekonomskim poteškoćama i stalom deficitu, kao i
                        relativnom siromaštvu najvećeg broja žitelja Jugoslavije. Korišćeni su
                        izvori iz Arhiva Jugoslavije, kao i relevantna periodika i literatura.
                    </hi></p>
                <p><hi rend="italic">Ključne reči: životni standard, ekonomska politika, inflacija,
                        SKJ, Jugoslavija</hi></p>
            </div>
            <div type="abstract" xml:lang="en">
                <head>ABSTRACT</head>
                <head type="main">FROM CRISIS TO CRISIS: LIVING STANDARD IN YUGOSLAVIA
                    1955-1965</head>
                <p><hi rend="italic">The author of this paper examines living standard and living
                        conditions of the citizens of Yugoslavia from the turning point in economic
                        politics (1955) to economic reform (1965). Special attention is devoted to
                        the efforts of the Party to conduct more rational investment policy,
                        decrease levelling of wages, increase standard, liberalization, economic
                        difficulties, constant deficit, as well as relative poverty of the largest
                        number of Yugoslavs. Sources have been used from the Archives of Yugoslavia
                        and relevant periodicals and literature.</hi></p>
                <p><hi rend="italic">Key words: living standard, economic politics, inflation,
                        League of Communists of Yugoslavia (LCY), Yugoslavia</hi></p>
            </div>
        </front>
        <body>
            <p>„Imamo pogoršanje politčkog stanja i ozbiljne političke posledice zbog privrednih
                prilika u zemlji“, konstatovao je Josip Broz Tito, predsednik vlade FNRJ, a kasnije
                i predsednik Republike, na Politbirou novembra 1954. godine.<note place="foot"
                    xml:id="ftn2" n="1">AJ, A CK SKJ, III / 63 (3. 11. 1954).</note> Razlozi ovako
                duboke privredne krize bili su brojni. Prelazak na plansku privredu, zanemarivanje
                tržišnih principa i administrativno rukovođenje ekonomijom, zapostavljanje lake
                industrije i tercijarnog sektora, prelivanje svih raspoloživih sredstava iz
                poljoprivrede, mala iskorišćenost fabričkih kapaciteta ali i ogromni izadci za
                vojsku predstavljali su samo neke od osnovnih faktora odgovornih za privredni
                sunovrat 1954–1955 godine. O nerealnosti jugoslovenske investicione politike
                neumoljivo je svedočila zvanična statistika. Iako se za samo pet godina u državni
                budžet, što iz ekonomske pomoći zapadnih zemalja (pre svega Sjedinjenih Američkih
                Država) što iz kredita, slilo čak milijardu i trista miliona dolara, i dalje je
                manjkalo novca za završetak ključnih objekata. Politika lakomislenog zaduživanja u
                inostranstvu (počev od 1949. godine) skupo je plaćena, obzirom da je 1953. godine
                čak trećina jugoslovenskog izvoza iskorišćena za izmirivanje kreditnih obaveza.</p>
            <p>Investiciona potrošnja je rasla brže od nacionalnog dohotka zemlje, a porast
                proizvodnje je uglavnom bio rezultat porasta zaposlenosti, a ne i porasta
                produktivnosti. Ostvareni privredni rast bio je ekstenzivan – proizvodnja je bila
                skupa, a većina preduzeća je rashode pokrivala neprestanim povećanjem cena, što je
                dovelo do opadanja ionako skromne kupovne moći građana. Na teško premostive
                ekonomske teškoće i finansijske nevolje, nadovezala se i suša koja je teško pogodila
                zemlju 1954. godine. U takvim okolnostima, bilo je izvesno da se ekonomska politika
                mora u potpunosti modifikovati. Ipak, partijski privredni čelnici, ali i lokalni
                funkcioneri, teško su se mirili sa odustajanjem od dosadašnje investicione politike.
                U nerazvijenim delovima zemlje verovalo se da industrijalizacija rešava sve
                probleme, pa je gotovo svaki narodni odbor razmišljao o podizanju „svoje“ fabrike,
                nevodeći mnogo računa o potencijalnoj isplativosti takvog ekonomskog poduhvata. </p>
            <p>Medjutim, do polovine 1955. godine, partijski vrh je prelomio da se dotadašnja
                neodrživa investiciona politika jednom za svagda napusti. Ekonomski zaokret je
                sproveden pod Titovim sloganom da je „sadašnja generacija uložila mnogo truda u
                izgradnju zemlje, da sada zaslužuje da živi bolje i da neki zadaci moraju da se
                ostave i budućim generacijama“. „Socijalizam ne znači“, govorio je Tito u Zvorniku,
                „samo imati velike i moderne fabrike“, već je neophodno „našim radnim ljudima“
                obezbediti „bolje uslove života“. U sličnom tonu, u drugoj polovini 1955. godine,
                govorili su i ostali visoki rukovodioci – Svetozar Vukmanović Tempo i Edvard
                Kardelj, potpredsednici Saveznog izvršnog veća, i Aleksandar Ranković, ministar
                unutrašnjih poslova Jugoslavije, a kasnije i potpredsednik Saveznog izvršnog veća,
                obećavajući manja ulaganja u tešku industriju, povećanje proizvodnje robe široke
                potrošnje, veću stanogradnju, ali i manja socijalna davanja.<note place="foot"
                    xml:id="ftn3" n="2">Ivana Dobrivojević, <hi rend="italic">Selo i grad:
                        Transformacija agrarnog društva Srbije 1945–1955</hi> (Beograd: Insitut za
                    savremenu istoriju, 2013), 186–93.</note></p>
            <p>Razlozi privrednog zaokreta bili su ne samo ekonomske već i političke prirode.
                Optimistični tonovi u govorima partijskih rukovodilaca i izveštavanje jugoslovenske
                štampe o privrednim uspesima, nisu imali mnogo veze sa socijalističkom stvarnošću.
                Obećavano blagostanje je izmicalo, a kupovna moć građana bila je u neprestanom
                opadanju. U zvaničnim izveštajima je otvoreno „priznavano“ da posleratna potrošnja i
                standard života stanovništva imaju nepovoljnu tendenciju razvoja. „Umesto da
                postepeno rastu“, konstatovano je u jednom izveštaju, „oni su u poslednjim godinama
                u opadanju, s tim što su u celini na nižem nivou nego pre rata“. O siromaštvu je
                svedočila i zvanična statistika. Jugosloveni su najveći deo svojih prihoda trošili
                na hranu, a ishrana je, u većini porodica, bila jednolična. Živelo se na žitaricama,
                krompiru i ostalom povrću, dok je potrošnja mesa, jaja, šećera i masnoća bila
                    mala.<note place="foot" xml:id="ftn4" n="3">AJ, 117 – 263 – 487. Kretanje
                    standard života u FNRJ (1954). Prema statističkim podacima, potrošnja važnijih
                    prehrambenih prozivoda po stanovniku (u kilogramima) 1955. izgledala je ovako:
                    pšenica i raž 132 kg, kukuruz 48,6, povrće 108,1, voće 59,7, meso i riba 24,8,
                    masnoće 9,6, sveže mleko 65, 2, jaja (kom) 52. Deset godina kasnije, slika je
                    bila nešto drugačija. Prosečan Jugosloven je trošio 161,8 kg pšenice i raži, 32,
                    6 kg kukuruza, 123,5 kg povrća, 50,6 kg voća, 31,1 kg mesa, 13,4 kg masnoće,
                    68,9 litara svežeg mleka i 78 jaja godišnje. – <hi rend="italic">Jugoslavija
                        1918–1988. Statistički godišnjak</hi> (Beograd: Savezni zavod za statistiku,
                    1989), 113.</note> O razmerama siromaštva svedoči i podatak da su domaćinstva sa
                najmanjim prihodima čak četvrtinu raspoloživog novca trošila na hleb.<note
                    place="foot" xml:id="ftn5" n="4">AJ, KPR III – A – 1 – b; Pregled životnog
                    standard u FNRJ – nacrt.</note> Kvalitet i ponuda industrijskih proizvoda – pre
                svega tekstila, pokućstva i nameštaja bila je loša, a cene visoke, pa je ova roba
                kupovana sporadično. Začini, kafa i južno voće, artikli koji su minimalno trošeni i
                u međuratnom periodu, postali su sinonim za luksuz. Uvoz kafe je bio simboličan –
                375 tona u prvom polugodištu 1954, naspram prosečnih 6 850 tona (1935–1938). Mala
                ponuda je uticala na cenu, pa je ovaj artikal bio čak pedeset puta skuplji nego pre
                rata.</p>
            <p>Obzirom da su redovne zrade bile „premalene za pokriće najnužnijih troškova života
                porodice“, izlaz je tražen u dopunskom radu<note place="foot" xml:id="ftn6" n="5"
                    >AJ, 117 – 263 – 487; Kretanje standard života u FNRJ (1954).</note> i
                potrošačkim kreditima. <note place="foot" xml:id="ftn7" n="6">AJ, 117 – 263 – 487;
                    Teze za referat o životnom standard radnika i službenika (23. 10. 1956).</note>
                Inžinjeri i tehničari su honorarno radili po projektanskim biroima, kvalifikovani
                majstori su dodatno zaposlenje pronalazili kod zanatlija, nekvalifikovani i
                polukvalifikovani radnici su ostvarivali dopunske prihode radeći na seči drva ili
                istovaru uglja, dok su žene posle posla prale rublje ne bi li preživele.<note
                    place="foot" xml:id="ftn8" n="7">Dobrivojević, <hi rend="italic">Selo i
                        grad</hi>, 450.</note> Politika ujednačenih plata, a time i životnog
                standarda, različitih kategorija stanovništva izazivala je nezadovoljstvo,
                demotivisala radnike i otežavala porast produktivnost.<note place="foot"
                    xml:id="ftn9" n="8">V. AJ, 117 – 263 – 487; Problemi životnog standard u FNRJ
                    (1955).</note> Stalni porast cena stvarao je atmosferu egzistencijalne
                nesigurnosti u kojoj se većina građana osećala „prevarenim“ budući da znatnijeg
                povećanja standarda, uprkos višegodišnjim obećanjima nije bilo.<note place="foot"
                    xml:id="ftn10" n="9">Confidential od 20. 1. 1956, Robert Jarman, <hi
                        rend="italic">Yugolsavia: Political Diaries 1918–1965</hi>, t IV (London:
                    Archive Editions, 1997), 630.</note>
            </p>
            <p>Krajem 1955. i početkom 1956. godine, u skladu sa odlukama donetim na proširenoj
                sednici Izvršnog komiteta CK SKJ (septembar 1955) i IV plenumu Socijalističkog
                saveza radnog naroda Jugoslavije (oktobar 1955), preduzete su mere u pravcu
                ograničavanja investicionih ulaganja, povećanja proizvodnje, uvoza potrošne robe i
                stabilizacije tržišta, kojima je, u skladu sa smernicama društvenog plana, trebalo
                uticati i na porast standard građana. Međutim, ove mere su morale ostati bez
                direktnih rezultata obzirom da nisu bile vezane niti su uslovljave povećanje plata,
                odnosno sniženje cena.<note place="foot" xml:id="ftn11" n="10">AJ, 117 – 263 – 487;
                    Teze za referat o životnom standard radnika i službenika (23. 10. 1956). AJ, 142
                    / I – 6 – 22. Socijalistički savez i privredni razvitak zemlje. Privredna
                    situacija u vreme održavanja i neposredno posle IV kongresa.</note> Trend pada
                standarda se tako nastavio i u 1956. godini, pre svega usled povećanja cena
                poljoprivrednih proizvoda, komunalnih i zanatskih usluga.<note place="foot"
                    xml:id="ftn12" n="11">Svetozar Vukmanović Tempo, <hi rend="italic">Revolucija
                        koja teče</hi>, t IV (Zagreb: Globus, 1982), 188.</note> Procenjivano je da
                „realne plate radnika i službenika od 1954. godine pokazuju tendenciju opadanja“.
                Konstatovano je ipak, da je u poređenju sa predratnim periodom, prosečna realna
                plata u privredi „prilično“ porasla. Ipak, ovakav zaključak je donesen na osnovu
                manjkavih procena, budući da je kao osnov za upoređenje uzeta prosečna realna plata
                radnika odnosno službenika u sklopu četvoročlane porodice, odnosno da je nominalna
                plata uvećana za dva dečija dodatka. Prilike kod zaposlenih samaca su bile drastično
                drugačije, obzirom da su, prema zvaničnim podacima, njihove zarade i dalje bile
                znatno manje nego 1938. godine. Štaviše, prema zvaničnoj teoretskoj listi troškova
                života Saveznog zavoda za statistiku prosečna realna plata kvalifikovanog radnika (u
                sklopu četvoročlane porodice) u 1956 godini je pokrivala oko 71, 1 % ukupnih
                troškova života. Zarada nekvalifikovanog radnika – samca podmirivala je tek 57, 1 %
                izdataka.<note place="foot" xml:id="ftn13" n="12">AJ, 117 – 263 – 487; Teze za
                    referat o životnom standard radnika i službenika (23. 10. 1956).</note>
                Rezultati nedovoljno reprezentativne, ali svakako indikativne ankete sprvedene u
                trinaest niških preduzeća bili su porazni. Ispostavilo se da i radnici I kategorije,
                odnosno oni sa najvećim platama, mogli sebi i članovima porodice da kupe po jedno
                odelo i 1 – 2 para cipela godišnje, da se voze tramvajem jednom u deset dana i odu,
                zajedno sa članovima porodice, dva puta mesečno u bioskop i jednom u pozorište.<note
                    place="foot" xml:id="ftn14" n="13">AJ, 117 - 263 – 488; Beleške anketiranih
                    radnika i službenika sa ukunim prihodima i rashodima sa porodicom od 4 člana u
                    toku meseca sa prosekom od devet meseci.</note> Selektivno povećavanje plata u
                pojedinim sektorima tokom 1955. godine dovelo je do apsurdnih situacija – rudarski
                inžinjeri su bili manje plaćeni od elektroinžinjera, a pravnici u Vrhovnom
                republičkom sudu su zarađivali manje od onih zaposlenih u unutrašnjim poslovima. U
                posebno teškim prilikama su živeli učitelji obzirom da je život sa 7 – 8 000 dinara
                bio „mučan“.<note place="foot" xml:id="ftn15" n="14">A CKSKJ, III 8/ 67;
                    Stenografske beleške sa proširene sednice Izvršnog komiteta CK SKJ održane 6.
                    11. 1956 u Ljubljani. Izlaganje Mihe Marinka.</note></p>
            <p>Do kraja 1956. godine pokazalo se pokušaj ekonomskog zaokreta i smanjenje
                investicione politike nije davao željene rezultate. Proizvodnja je stagnirala,
                nacionalni dohodak se smanjio, potrošnja je opadala, a na fabričkim skladištima se
                gomilala roba za koju nije bilo kupaca.<note place="foot" xml:id="ftn16" n="15">
                    Vukmanović Tempo, <hi rend="italic">Revolucija koja teče</hi>, 188.</note> O
                mogućim političkim implikacijama ovakvog stanja govorilo se na proširenoj sednici
                Izvršnog komiteta CK SKJ održanoj novembra 1956. godine u Ljubljani. Tito nije
                okolišao. „Treba imati u vidu“, naglasio je, „da je osnovnu ulogu u Mađarskoj i
                Poljskoj odigrao standard. Rusi su tu samo forma. Ne treba se sa tim šaliti i
                nemojte misliti da to ne može imati odjeka i u našoj zemlji“. U sličnom tonu govorio
                je i Miha Marinko, predsednik Izvršnog veća i Narodne skupštine Slovenije, ističući
                da su, podstaknuti revolucijom u Mađarskoj, građani sve češće govorili da bi i u
                Jugoslaviji „trebalo malo zarezati“ jer bi se tako lakše rešili nagomilani problemi.
                Kako bi se izbeglo širenje nezadovoljstva i zaoštravanje političkih prilika u
                zemlji, Josip Broz se založio da se zaposlenima povećaju zarade, ali i da im se
                objasni da je porast životnog standarda moguć jedino uz povećanje produktivnosti i
                smanjenje radne snage, u preduzećima u kojima je to neophodno.<note place="foot"
                    xml:id="ftn17" n="16">A CKSKJ, III 8/ 67; Stenografske beleške sa proširene
                    sednice Izvršnog komiteta CK SKJ održane 6. 11. 1956. u Ljubljani.</note>
            </p>
            <p>Drugi petogodišnji plan, pripremljen tokom 1956. godine, predvideo je nešto sporiji
                rast insvesticija. Ovim planom su promenjeni prioriteti ekonomskog razvitka, budući
                da je trebalo ispraviti anomalije stvorene Prvim petogodišnjim planom. Ulaganja u
                industriju stoga su smanjena, a u cilju obezbeđivanja sopstvenih izvora prehrambenih
                proizvoda duplirane su investicije u oblasti poljoprivrede. Obzirom da je rast
                životnog standarda proglašen trećim od ukupno pet najvažnijih ciljeva plana,
                predviđeno je povećanje proizvodnje robe široke potrošnje, ali i veće investicije u
                infrastrukturu, transport i trgovinu.<note place="foot" xml:id="ftn18" n="17"
                    >Branko Horvat, <hi rend="italic">Privredni sistem i ekonomska politika
                        Jugoslavije: Problemi, teorije, ostvarenja, propusti</hi> (Beograd: Insitut
                    ekonomskih nauka, 1970), 29.</note> Privreda se orijentisala na veću proizvodnju
                robe široke potronje, omogućen je veći uvoz sirovina i repromaterijala ne bi li se
                povećala iskorišćenost industrijskih kapaciteta, a simirivanje poltičkih tenzija
                dovelo je i do otvaranja tržišta socijalističkih zemalja za jugoslovensku robu, koja
                je, zbog kvaliteta i cene proizvodnje, teško bila konkurentna na razvijenim
                zapadnoevropskim tržištima. Zamajac privrednoj konjukturi i porastu životnog
                standarda dali su, pored kredita, 100 miliona dolara dobijenih od Savezne Republike
                Nemačke na ime obeštećenja prinudnih radnika, ali i 30 miliona dolara u zlatu
                dobijenih od Sovjetskog Saveza.<note place="foot" xml:id="ftn19" n="18">Vukmanović
                    Tempo, <hi rend="italic">Revolucija koja teče</hi>, 189.</note> U nekoliko
                izuzedno uspešnih godina, pre svega u periodu 1957–1959, nacionalni dohodak je
                rastao po godišnjoj stopi od 13, 3 %, a 1959. godine industrijska proizvodnja je u
                ukupnom obimu bila veća 2, 4 puta u odnosu na 1952. godinu.<note place="foot"
                    xml:id="ftn20" n="19">Dušan Bilandžić, <hi rend="italic">Historija SFRJ: Glavni
                        procesi 1918–85</hi> (Zagreb: Školska knjiga Zagreb, 1985), 242. </note>
                Metod garantovanih investicija trebalo je da obezbedi koliko – toliko ujednačeni
                razvoj, obzirom da je njime, u skladu sa shvatanjem o neophodnosti razvitka
                nerazvijenih područja, obezbeđen određeni obim investicija koji trebalo da osigura
                da ulaganja u Crnoj Gori, Makedoniji, Kosovu i Metohiji idu u korak sa opštim
                razvojem jugoslovenske privrede.<note place="foot" xml:id="ftn21" n="20">AJ, 142 / I
                    – 6 – 22. Socijalistički savez i privredni razvitak zemlje. Privredna situacija
                    u vreme održavanja i neposredno posle IV kongresa.</note> Partijski čelnici nisu
                skrivali optimizam. Isticano je da je razvoj „tri – četiri puta brži“ od razvitka
                zapadnoevropskih zemalja,<note place="foot" xml:id="ftn22" n="21">Bilandžić, <hi
                        rend="italic">Historija SFRJ</hi>, 198, 242.</note> kao i da je Jugoslavija
                izmenila svoju fizionomiju i da se od nekad nerazvijene zemlje sve više pretvara u
                privredno razvijenu zemlju.<note place="foot" xml:id="ftn23" n="22">AJ, 142 / I – 6
                    – 22. Socijalistički savez i privredni razvitak zemlje. Privredna situacija u
                    vreme održavanja i neposredno posle IV kongresa.</note> Povećan je ne samo obim
                industrijske proizvodnje, smatrao je Tito, nego i kvalitet, kvantitet i asortiman
                robe. „Kad danas na velesajmovima gledamo našu raznovrsnu robu ili tehnička sredstva
                i upoređujemo ih sa inostranim“, ponosno je isticao Josip Broz na VII kongresu, „mi
                zaista možemo biti zadovoljni kvalitetom naših proizvoda“.<note place="foot"
                    xml:id="ftn24" n="23"><hi rend="italic">Sedmi kongres SKJ</hi> (Beograd:
                    Kultura,1958), 52.</note>
            </p>
            <p>Uprkos impozantnom rastu i prevremenom ostvarivanju osnovnih ciljeva petogodišnjeg
                plana (1960), jugoslovensku privredu su i dalje opterećivali stari problemi. Povećan
                obim izvoza nije bio dovoljan da uravnoteži platni bilans sa inostranstvom, pa je
                deficit, iako manji nego u prethodnom periodu, i dalje predstavljao opterećenje za
                državnu blagajnu.<note place="foot" xml:id="ftn25" n="24">AJ, 117 – 263 – 487;
                    Kretanje lične potrošnje 1958. godine. AJ, A CKSKJ III / 81; Zapisnik sa
                    proširene sednice Izvršnog komiteta CK SKJ održane u Beogradu 23. 9.
                    1958.</note> Stare navike su teško odumirale, a republički i lokalni funkcioneri
                nisu lako odustajali od preambicioznih projekta, pa je čak i u zvaničnim izeštajima
                konstatovano da se „tu i tamo“ počeo „gubiti osećaj za realnost“.<note place="foot"
                    xml:id="ftn26" n="25">AJ, 142 / I – 6 – 22. Socijalistički savez i privredni
                    razvitak zemlje. Privredna situacija u vreme održavanja i neposredno posle IV
                    kongresa.</note> Suočen sa narastajućim republičkim partikularizima i
                investicionim apetitima, Broz je upozoravao da se pri pravljenju razvojih planova
                mora voditi računa o „stvarnim materijalnim mogućnostima“ i da je zadatak članova
                Centralnog komiteta da na terenu objasne komunistima da se moraju držati takvog
                pravca razvoja, a ne „svoje stare linije“. Okrenut više spoljnoj, nego li
                unutrašnjoj politici, Tito se pribojavao da bi se šteta od jednog „megalomanskog
                zahuhtavanja“ osetila ne samo u zemlji, nego i u inostranstvu.<note place="foot"
                    xml:id="ftn27" n="26">AJ, 837, KPR II - 3 – a – 1 / 20; II Plenum CK SKJ (18 –
                    19. 11. 1959)</note>
            </p>
            <p>Uprkos deklarativnom zalaganju za liberalizaciju ekonomije i tržišta, i donošenju
                Zakona o radnim odnosima kojim su preduzeća dobila pravo da odlučuju o visini ličnih
                dohodaka i raspodeli profita, država se nije odricala upliva u privredna
                    kretanja.<note place="foot" xml:id="ftn28" n="27">
                    <hi rend="italic">Službeni list</hi>, 53/1957, Zakon o radnim odnosima.</note>
                Verovalo se, naime, da sistem „društvene kontrole i društvenog uticaja mora biti
                neophodna protivteža nezdravim tendencijama koje mogu doći do izražaja kod
                korišćenja prava samoupravljanja i raspodele dohotka“.<note place="foot"
                    xml:id="ftn29" n="28">AJ, 142 / I – 6 – 22. Socijalistički savez i privredni
                    razvitak zemlje. Privredna situacija u vreme održavanja i neposredno posle IV
                    kongresa.</note> Štaviše, ni Zakon o radnim odnosima nije mnogo promenio sistem
                raspodele obzirom da su neka preduzeća raspodeljivala „dohodak koji nijesu zaradila“
                dok druga nisu dobijala ni ono što su zaradila.<note place="foot" xml:id="ftn30"
                    n="29">Vukmanović Tempo, <hi rend="italic">Revolucija koja teče</hi>,
                    231.</note> Iako je poljoprivreda, do početka 60-tih postigla značajan
                napredak, a uvoz žita bio obustavljen 1959. godine,<note place="foot" xml:id="ftn31"
                    n="30">Predrag J. Marković, <hi rend="italic">Beograd između Istoka i Zapada
                        1945–1965</hi> (Beograd: Službeni list SRJ, 1996), 294.</note> bila je
                dovoljna samo jedna sušna godina da izazove nestabilnost i pravu pometnju na tržištu
                (1958).<note place="foot" xml:id="ftn32" n="31">AJ, 117 – 263 – 487; Kretanje lične
                    potrošnje 1958. godine.</note> Štaviše, Drugi petogodišnji plan je takođe doveo
                do izvesnog disbalansa u privredi, obzirom da je ekonomski razvoj karakterisalo
                umnožavanje prerađivačkih i zaostajanje sirovinskih kapaciteta. Verujući da će se
                konjuktura sa lakoćom nastaviti i u narednim godinama, državni vrh je doneo novi
                petogodišnji plan koji je trebalo da obezbedi nastavak ubrzanog privrednog rasta i
                proporcionalni razvitak svih sektora. Prenapregnuta jugoslovenska privreda
                zakoračila je u novu krizu. Do svojevrsnog otrežnjenja došlo je već 1961–1962.
                kada su prepolovljene stope rasta industrijske proizvodnje (7, 1 i 6,7 %) i
                društvenog proizvoda (5,6 i 4, 3 %). Plan je stoga napušten. Iako se radilo na
                izradi sedmogodišnjeg plana za period 1964–1970, usled recesije došlo je do
                privredne reforme (1965), da bi, polovinom 1966. godine, bio donet i novi
                petogodišnji plan.<note place="foot" xml:id="ftn33" n="32">Dragutin Marsenić, <hi
                        rend="italic">Ekonomika Jugoslavije</hi> (Beograd: Ekonomika,1990), 182 V.
                    Horvat, <hi rend="italic">Privredni sistem i ekonomska politika
                    Jugoslavije</hi>, 44.</note></p>
            <p>Veliki privredni rast, pre svega zahvaljući novcu iz inostranih izvora, doveo je i do
                dugo najavljivanog povećanja standarda. Plate su rasle brže od porasta
                produktivnosti, a potrošnja stanovništva je u 1959. godini bila za 40 % veća nego u
                1956.<note place="foot" xml:id="ftn34" n="33">Marsenić, <hi rend="italic">Ekonomika
                        Jugoslavije</hi>, 182.</note> U istom periodu, prema zvaničnim podacima,
                nominalne plate radnika su porasle za 52 %, a realne za 39,3 %.<note place="foot"
                    xml:id="ftn35" n="34">AJ, 142 / I – 6 – 22. Socijalistički savez i privredni
                    razvitak zemlje. Privredna situacija u vreme održavanja i neposredno posle IV
                    kongresa.</note> Povećanje ličnih dohodaka pratilo i povećanje raspona plata
                između kvalifikovanih i nekvalifikovanih radnika. Kupovnu moć je dodatno podizana
                kreditima, a Jugosloveni su se, krajem 1950 – tih godina, zahvaljujući većem uvozu i
                domaćoj proizvodnji, sve više okretali potrošnji. Kupovana je konfekcija, nameštaj,
                bela tehnika – pre svega frižideri, šporeti, šivaće mašine, i sporadično televizori.
                Fabrika automobila Crvena Zastava iz Kragujevca počela je da proizvodi fiću, a
                rastao je i uvoz automobila.<note place="foot" xml:id="ftn36" n="35">Marković, <hi
                        rend="italic">Beograd između Istoka i Zapada</hi>, 313–15.</note> Iako je
                povećanje kupovne moći postalo jedan od prioriteta režima, orijentacija na potrošnju
                je kod pojednih partijskih kadrova izazivala negodovanje.<note place="foot"
                    xml:id="ftn37" n="36">V. i <hi rend="italic">Sedmi kongres SKJ</hi> (Beograd:
                    Kultura,1958), 50–51.</note> „Vi znate“ govorio je Bakarić na V plenumu CK NO
                Hrvatske, „da je ljude odjedanput uhvatila manija, ustvari neke uže slojeve
                vrtoglavica, prvo neka manija, moda frižidera, pa automobila, pa građenja kućica. To
                nisu neki veliki slojevi, to nije širok krug ljudi, ali je to postalo jedna moda
                koja je uhvatila ljude (...) Na auto se više ne gleda kao na prevozno sredstvo, nego
                kao na sredstvo za vođenje nekih orgija i sredstvo za jurnjavu“.<note place="foot"
                    xml:id="ftn38" n="37">AJ, 114 - 347; Senografski zapisnik sa V plenuma CK NO
                    Hrvatske održanog 16 – 17. 1. 1959. u Zagrebu.</note> Ipak, prema nekim
                pokazateljima, navodi Patric Hyder Patterson, Jugoslavija je bila i dalje relativno
                nerazvijena. Naime, iako se u periodu 1950–1960. godine broj radio aparata
                utrostručio, a broj automobila u vlasništvu povećao sedam puta, ukupan broj radio
                uredjaja odnosno automobila na 1 000 stanovnika je bio simboličan (78 odnosno 2,
                    9).<note place="foot" xml:id="ftn39" n="38">Patric Hyder, <hi rend="italic"
                        >Bought and Sold: Living and Loosing the Good Life in Socialist
                        Yugoslavia</hi> (Ithaca &amp; London: Cornell University Press, 2011), 34.
                    Sa porastom standarda, rasli su i izdaci za nameštaj i opremu za domaćinstvo.
                    1952. godine Jugosloveni su trošili 4,8 % ukupnih prihoda na pokućstvo, 1955 5,7
                    %, 1950. 8,2 %, 1965 8 %, a 1970. 9,8 %. Prema podacima iz 1968, na 100
                    domaćinstava 36,9 je posedovalo električni štednjak, 25,1 frižider, 28,1 crno –
                    beli televizor, 10,9 mašinu za pranje rublja i 7,9 putnički automobil. <hi
                        rend="italic">– Jugoslavija 1918–1988</hi>, 112–13.</note></p>
            <p>Međutim, uprkos primetnom napretku, životni standard je i dalje bio ispod željenog. U
                strukturi potrošnje ishrana je, zbog stalnog porasta cena, i dalje učestvovala se
                oko 50 %.<note place="foot" xml:id="ftn40" n="39">V. AJ, 117 – 263 – 489;
                    Informacija o indeksu troškova života.</note> Najveći rast su, usled
                osiromašenog stočnog fonda, ali i rascepkanosti unutrašnjeg tržišta, beležile cena
                mesa, što je prouzrokovalo pad već ionako skromne potrošnje ovog artikla. U strahu
                da će inflacija kompromitovati napore na unapređenju životnog standarda, režim je
                početkom 1958. godine posegnuo za kontrolom cena.<note place="foot" xml:id="ftn41"
                    n="40">AJ, 117 – 265 – 491; Analiza kretanja cena u 24 grada u FNRJ
                    (1958).</note> I dok se primenom administrativnih mera inflacija mogla zauzdati,
                na očekivanja ljudi je bilo teško uticati. Delovalo je da je bolja budućnost iz
                govora partijskih funkcionera velikom delu (nekvalifikovanih) Jugoslovena neprestano
                izmiče. Uvećanje raspona u zaradama i prvi znaci raslojavanja do tada gotovo
                monolitnog društva, u uslovima sve veće orijentacije na potrošnju, izazivali su,
                naročito kod slabije plaćenih radnika, veliko nezadovoljstvo. Ulje na vatru dolivale
                su i novine u kojima se, gotovo svakodnevno, moglo čitati o proneverama, ogromnim
                troškovima putovanja i prikrivanju stvarne dobiti preduzeća.<note place="foot"
                    xml:id="ftn42" n="41">AJ, 837 KPR II – 3 – a – 1 / 16; Proširena sednica
                    Izvršnog biroa CK SKJ, Beograd 6. 2. 1958.</note> Partijski vrh, opijen
                privrednom konjukturom 1957. godine, nije obraćao mnogo pažnje na potencijalne
                izlive nezadovoljsta, sve dok ih iz te uspavanosti nije prenuo štrajk rudara u
                Trbovlju koji je pretio da zahvati ostale rudnike i preduzeća u Sloveniji.<note
                    place="foot" xml:id="ftn43" n="42">Vukmanović Tempo, <hi rend="italic"
                        >Revolucija koja teče</hi>, 225–226. Povod za obustavu rada bilo je težak
                    finansijski položaj rudnika izazvan poskupljenjem struje i velikim troškovima
                    proizvodnje uglja čija je cena bila plafonirana saveznim propisima. Iako su
                    rukovodstvo rudnika, sindikalna podružnica i fabrički komitet Saveza komunista
                    danima tražili pomoć od lokalnih, republičkih i saveznih instanci, pokazalo se
                    da se putem pregovora ne mogu rešiti nagomilani problemi. Stoga je, polovinom
                    januara 1958. godine, izbio miran i nenasilan dvo i po dnevni štrajk, u kome je
                    učestvovalo 3 800 radnika i 300 službenika. – Nebojša
                    Popov, „Štrajkovi u savremenom jugoslovenskom društvu,“ <hi rend="italic"
                        >Sociologija</hi>, br. 4, (1969). Objavljeno na <ref target="http://zsf.rs/strajkovi-u-savremenom-jugoslovenskom-drustvu/#_ftn15"
                        >http://zsf.rs/strajkovi-u-savremenom-jugoslovenskom-drustvu/#_ftn15</ref>.
                    Međutim, motivi štrajka su bili i nacionalni iodražavali su nezadovoljstvo
                    investicionom politikom centralnih vlasti prema Sloveniji.</note> Svestan da je,
                zbog još uvek niske kupovne moći, štrajk u Trbovlju, „jedan od mnogih koji nam se
                mogu dogoditi“, Tito se, na proširenoj sednici Izvršnog biroa CK SKJ održanoj
                februara 1962, na posredan način, zauzeo za usporavanje ekonomske liberalizacije.
                Kritikovao je „rasipanje“, „odlaske u inostranstvo bez potreba“, „nepotrebno
                kupovanje automobila“ i njihovo korišćenje u lične svrhe, ali i „vrlo brzi tok u
                povećanju raspona plata“ koji je davao povoda radnicima „da govore da se kod nas
                opet stvara buržoazija“.<note place="foot" xml:id="ftn44" n="43">AJ, 837 KPR II – 3
                    – a – 1 / 16; Proširena sednica Izvršnog biroa CK SKJ, Beograd 6. 2.
                    1958.</note> Pokazalo se tako da se neracionalna privredna politika, vođena
                godinama, vraćala kao bumerang, i to ne samo na ekonomskom, već i na političkom
                planu. Olako davana obećanja o socijalnoj jednakosti i besklasnom društvu, ali i
                ubrzanom inudstrijskom razvoju nerazvijenih regiona, predstavljala su jedan od
                osnovnih uzročnika izneverenih očekivanja ne samo najsiromašnijih slojeva građana,
                već i lokalnih funkcionera.</p>
            <p>Medjutim, nije samo inflacija „kvarila“ uslove života Jugoslovena, već i
                nezadovoljavajući stambeni standard. Iako je krajem 1955. godine uveden doprinos od
                10 % za stambenu izgradnju, a planom veće investiranje u stanogradnju i podizanje
                čak 200 000 stanova (1957–1961), uvećana ulaganja u stambenu izgradnju nisu se
                srazmerno odražavala u povećanom broju novoizgrađenih stanova.<note place="foot"
                    xml:id="ftn45" n="44">
                    <hi rend="italic">Službeni list FNRJ</hi>, 29. 12. 1955, Zakon o doprinosu za
                    stambenu izgradnju.</note> Tako je u periodu 1955–1958 vrednost uloženih
                sredstava porasla za 47 % posto, a broj novoizgrađenih stanova tek za 25 %. Porast
                cena građevinskog materijala, zaostajanje u modernizaciji građevniskog sektora i
                individualno projektovanje stambenih zgrada bili su samo neki od faktora koji su
                uticali na poskupljenje prosečne cene izgrađenog stana. Na inicijativu Sindikata,
                Savezno izvršno veće je donelo niz propisa sa ciljem da spreči „pojavu luksuznog i
                rasipničkog građenja“, uvede čvršću kontrolu i izgradnjom skromnijih stanova ubrza
                rešavanje akutne stambene krize.<note place="foot" xml:id="ftn46" n="45">AJ, 117 –
                    263 – 487; Životni i radni uslovi.</note> Pa ipak, Jugoslavija je, i polovinom
                60 – tih godina, bila na samom dnu evropske lestvice po broju izgrađenih stanova na
                1000 stanovnika.<note place="foot" xml:id="ftn47" n="46">Sreten Vujović, <hi
                        rend="italic">Ljudi i gradovi</hi> (Budva: Meidteran, 1990), 50.</note> O
                ozbiljnosti stambene bede svedočilo je i Kardeljevo „obećanje“ dato na VIII kogresu
                po kome bi, do 1970. godine, stambena površina po stanovniku mogla povećati sa 9, 4
                kvadratnih metara (1963) na oko 11, 5.<note place="foot" xml:id="ftn48" n="47">
                    <hi rend="italic">Osmi kongres SKJ</hi> (Beograd: Kultura, 1964), 66.</note>
                Manjak stanova samo je produbljavao narastajuće društvene podele, obzirom da su
                preduzeća pre svega trudila da putem raspodele stanova reše goruća kadrovska pitanja
                i obezbede službenike.<note place="foot" xml:id="ftn49" n="48">AJ, 117 – 263 – 487;
                    Lična potrošnja (1958)</note> U naročito nezavidnim prilikama živeli su radnici
                – samci za koje stanovi (ne računajući nekoliko samačkih hotela) gotovo po pravilu
                nisu građeni. Oni su bili prinuđeni da stanuju „u nehigijenskim i nepodesnim
                prostorijama“ i plaćaju visoku stanarinu, što je uticalo ne samo na njihovu relanu
                zaradu, već i na „zdravlje i radnu sposobnost“.<note place="foot" xml:id="ftn50"
                    n="49">AJ, 117 – 263 – 487; Životni i radni uslovi.</note> Izlaz iz stambene
                bede „nadjen“ je u „zajedničkom stanu“ i divljoj gradnji, čiji su glavni nosioci
                bili radnici.<note place="foot" xml:id="ftn51" n="50">Sreten Vujović, „Stambena
                    kriza i ljudske potrebe,“ <hi rend="italic">Sociologija</hi>, br. 4, (1979):
                    461. Đuro Đurović, „Bespravna stambena izgradnja - jedna od karakteristika
                    urbanog razvoja Beograda,“ <hi rend="italic">Sociologija</hi>, br. 3–4, (1970):
                    499–503.</note></p>
            <p>O relativno skromnim životnim prilikama jednog dela Jugoslovena svedočili su i
                rezultati ankete o načinima zabave i razonode radnika i službenika, koju je izvršilo
                Centralno veće Saveza sindikata Jugoslavije na uzorku od 4 851 ispitanika (1960).
                Podaci su pokazali da anketirani najviše odlaze u bioskop, na sportske utakmice,
                dosta vremena troše na razgledanje izloga, posećuju radio večeri narodne muzike i
                odlaze u šetnju i na izlete. Zabrinjavajući je bio relativno veliki broj onih koji
                nikada ili gotovo nikada nisu izlazili iz kuće da bi se zabavili i razonodili.
                Anketa je pokazala da radnim danom nikuda ne izlazi 36,1 % , subotom 28,7 %, a
                nedeljom 25,7 % anketiranih. „Nedovoljne finansijske mogućnosti“ predstavljale su
                osnovni razlog zbog koga su ispitanici svoje slobodno vreme provodili u kućama.
                Rezultati jedne druge, mnogo reprezentativnije ankete, sprovedene 1958. godine,
                pokazali su da je od ispitanih 165 903 radnika i službenika zaposlenih u 200
                preduzeća širom Jugoslavije, njih 70 000, odnosno 42 %, radilo prekovremeno po dva
                    sata.<note place="foot" xml:id="ftn52" n="51">AJ, 142 / 1 – 6 – 22; Izveštaj o
                    razvitku i problemima kulturnog života (1960).</note>
            </p>
            <p>Iako lagani rast standarda krajem 50 – tih godina i početkom 60 - tih nije u
                potpunosti ispunjavao očekivanja jednog dela Jugoslovena, preveliko investiranje u
                potrošnju skupo je stajalo državnu kasu. Politika ubrzanijeg rasta životnog
                standarda, ali i stalno povećavanje budžetske potrošnje u cilju ispravljanja
                privrednih disproporcija nastalih u periodu do 1955. godine, plaćena je preteranim
                zaduživanjem u inostranstvu i povećanjem deficita. Za razliku od prethodnih godina u
                kojima su ekonomski gubici nadoknađivani zanemarivanjem infrastrukturne izgradnje i
                stalnim opadanjem standarda, u godinama konjukture inostrani krediti su olako
                trošeni ne bi li se kamuflirali gubici zastarele, neefikansne i nekonkurentne
                jugoslovenske privrede. Početkom 1962. godine, visina inostranog duga je prelazila
                milijardu dolara. Potrošnja iznad materijalinhi mogućnosti izazivala je nestabilnost
                unutrašnjeg tržišta koju je koju je pratio stalni rast cena. Liberalizacija uvoza je
                takođe uzimala svoj danak – nedovoljno konkurentna jugoslovenska roba se gomilala na
                skladištima, fabrike su radile sa smanjenim kapacitetom, a deficit u
                spoljontrgovinskoj razmeni je bivao sve veći.<note place="foot" xml:id="ftn53"
                    n="52">AJ, A CKSKJ, III / 88; Proširena sednica Izvršnog komiteta CK SKJ
                    održana 14. 3. 1962.</note> Iako je početkom 1961. godine država još jednom
                intervenisala određivanjem plafoniranih cena u proizvodnji i uopšte proširenom
                kontrolom cena, došlo je velikog porasta troškova života, pa dosta „masovan“ deo
                najslabije plaćenih radnika nije bio u stanju da troši čak ni tekstil. Slaba kupovna
                moć jednog dela stanovništva je stoga takođe predstavljala jedan od uzroka male
                tražnje i otežanog plasmana pojedinih industrijskih proizvoda.<note place="foot"
                    xml:id="ftn54" n="53">AJ, A CKSKJ, III / 88; Pregled kretanja privrede (15. 2.
                    1962). AJ, A CKSKJ, III / 88; Proširena sednica Izvršnog komiteta CK SKJ održana
                    14. 3. 1962.</note> Ipak, početkom 60 – tih godina struktura potrošnje je počela
                laganano da se menja. Iako je na prehranu i stan, sve do početka 70 – tih odlazilo u
                proseku preko polovina zarade, industrijska roba, ali i razne usluge su delu
                Jugoslovena postajale sve dostupnije.<note place="foot" xml:id="ftn55" n="54">
                    <hi rend="italic">Jugoslavija 1918–1988</hi>, 111.</note> Ne bi li podigli
                kupovnu moć građana, ali i povećali potražnju za industrijskom robom, potrošački
                krediti su neštedimice davani. Prema podacima koje navodi Berislav Šefer, učešće
                potrošačkog kredita u prometi industrijskih proizvoda je poraslo sa 15 % (1960) na
                oko 35 % (1961).<note place="foot" xml:id="ftn56" n="55">Berislav Šefer, <hi
                        rend="italic">Životni standard i privredni razvoj Jugoslavije</hi> (Zagreb:
                    Novinsko – izdavači, štamparski i birothenički zavod Zagreb, 1965), 101.</note>
                Na promenu u strukturi potrošnje i lagani rastu standarda, čak i u vremenu ekonomske
                krize, ukazivala je i sama struktura potrošačkih kredita. Građani su sve manje
                uzimali jednogodišnje kredite za kupovinu tekstila, a sve češće višegodišnje kredite
                kojima su finansirana trajna potrošna dobra.<note place="foot" xml:id="ftn57"
                    n="56">AJ, A CKSKJ, III / 88; Pregled kretanja privrede (15. 2. 1962).</note>
                Kupovani su frižideri, šporeti, veš mašine, radio aparati, televizori i automobili.
                Želju za kupovinom podsticala je i štampa – list <hi rend="italic">Savremna
                    tehnika</hi> je, iz broja u broj, donosio tekstove o novim uređajima –
                električnim loncima, peglama, gramofonima, aparatima za brijanje i mnogim drugim,
                koji će u jugoslovenske domove masovnije ući tek 70 – tih godina.<note place="foot"
                    xml:id="ftn58" n="57">Igor Duda, „Tehnika narodu! Trajna dobra, potrošnja i
                    slobodno vrijeme u socijalističkoj Hrvatskoj,“ <hi rend="italic">Časopis za
                        suvremenu povijest</hi>, br. 2, (2005): 375.</note>
            </p>
            <p>Mini privredna reforma iz 1961. godine dovela je do promene u raspodeli profita na
                relaciji preduzeća – država. Obzirom da propisi nisu definisali koliki deo profita
                treba investirati, a koliko deo je dozvoljeno potrošiti na povećanje plata, uprave i
                radnički saveti su postali ti koji odlučjuju o daljoj preraspodeli. Svesni da će
                dalja liberalizacija ekonomije dovesti do propadanja neuspešnih preduzeća i do
                daljeg raslojavanja društva, uveden je doprinos na vanredni prihod, koji je, po
                oceni Dušana Bilandžića, ugrožavao „principe novog sistema sekundarne raspodele
                1961. godine“.<note place="foot" xml:id="ftn59" n="58">Dušan Bilandžić, <hi
                        rend="italic">Historija SFRJ. Glavni procesi 1918–85</hi> (Zagreb: Školska
                    knjiga Zagreb, 1985), 249–50.</note> Međutim, u izmenjenoj političkoj i
                ekonomskoj klimi koja je nastupila posle 1955, napuštanje uravnilovke i povećavanje
                ekonomskih nejednakosti predstavljalo je neminovnost. Plate visokokvalifikovanog
                kadra, kao i službenika, brže su rasle nego plate radnika. Štaviše, visina primanja
                je sve više zavisila i od industrijskog sektora u kome je pojedinac radio, pa su
                1961. godine radnicima zaposlenim u industriji kože i obuće plate porasle za 7 %,
                dok su zarade zaposlenih u proizvodnji nafte uvećane za 41 %. I dok su do 1961.
                godine, kako navodi Branko Horvat, plate bile efikasno kontrolisane putem fiskalnih
                i nefiskalnih metoda, cene sve robe, osim cena poljoprivrednih proizvoda, bile su
                relativno stabilne. Međutim, ukidanje kontrole nad platama je, i pored sve veće
                administrativne kontrole cena, dovelo do inflacije. Da bi izbegli kontrolu cena,
                preduzeća su redizajnirala izgled pojedinih proizvoda pretvarajući ga tako u novi
                proizvod na koji se ne nisu mogle primenti ranije registrovane cene, inače
                najrasprostranjeniji vid administriranja cena. Tako se, samo tokom 1964. godine, na
                jugoslovenskom tržištu pojavilo gotovo 25 000 „novih“ proizvoda. Kako su niske i
                strogo kontrolisane cene sirovina učinile proizvodnju nerentabilnom, 1964. godine
                cene su administrativno povećane u prehrambenoj industriji, poljoprivredi,
                energetici i obojenoj metalurgiji. Diferencijalno oporezivanje, sistem premija i
                regresa, navodi dalje Branko Horvat, ali i administrativne intervencije u spoljnoj
                trgovini održavali su, ili čak povećavali, disparitet cena. Poslovna klima se
                razlikovala od sektora do sektora, a preduzeća su pokušavala da se izbore za
                povećanje cena. Kao ilustraciju navodimo podatak da je Savezni zavod za cene 1961.
                godine primio 12.800 molbi za povećanje cena, a 1961. čak 69 000.<note place="foot"
                    xml:id="ftn60" n="59">Horvat, <hi rend="italic">Privredni sistem i ekonomska
                        politika Jugoslavije</hi>, 57.</note></p>
            <p>Statistički podaci o proseku plata u industriji za period januar – novembar 1963.
                pokazuju da je prosečan lični dohodak bio 28 000 dinara. U tu strukturu su ulazile
                plate i onih ispod 10 000 i onih preko 100 000. Oko 1 / 4 zaposlenih bilo je placeno
                ispod 20 000. Prosečni lični dohodci, posebno oni niži ispod 20 000 bili su u
                stalnom porastu. Plate od 25 – 30 000 su bile relativno stabilne, ali su stalan
                porast beležile one preko 30 000. Na prehrambene proizvode i stan odlazilo je, u
                proseku, 3 / 4 budžeta četvoročlane porodice, a porodica slabije plaćenog radnika
                je, kako bi pokrila ove izdatke, trošila 85 % - 90 % primanja. Povećanje plata nižih
                kategorija uglavnom je gutao rast cena prehrambenih proizvoda. Dok su platežno
                sposobniji delovi stanovništva mogle ublažavati skok cena menjanjem strukture
                potrošnje, siromašniji slojevi nisu imali prostora za manevar, pa je njih inflacija
                najviše pogađala, obzirom da se stana i hrane nisu mogli odreći. Ogorčeni
                situacijom, radnici, posebno oni sa primanjima ispod 20 000, su neprestano pisali
                sindikatima i partijskim čelnicima, ističući da cene i norme stalno rastu, a plate
                stoje ili zaostaju u upozoravali „da je sve teže izlaziti na kraj“. Najviše žalbi
                bilo je na plate, teške stambene prilike, nisku kupovnu moć i nedostupnost robe
                široke potrošnje koja se mogla naći u trgovinama. „Ako treba pritegnuti kajiš, nek
                bude i tako, al zašto ga samo radnik mora pritezati“; „Udarili u luksuz i revije
                mode, a mi nemamo ni najnužnije“; „Kad sam pre rata izlazio na Terazije i video kako
                živi buržoazija i uporedio sa tim kako živim ja, bilo mi je jasno – to je
                kapitalizam. Kad provirim na Terazije sad, a ono još veća razlika, a socijalizam. Ko
                to meni može objasniti?“ bili su samo neki od komentara radnika upućeni Vlajku
                Beogoviću.<note place="foot" xml:id="ftn61" n="60">AJ, A CK SKJ, III / 100; O
                    nekim problemima naše radničke klase (1964).</note> Prilike se nisu mnogo
                razlikovale od republike do republike pa su i u industrijski najrazvijenijoj
                Sloveniji rudari sve češće dolazili u sindikat da traže „pomoć i kredit jer od plate
                ne mogu da žive“ i pretili da će napustiti i sindikat i preduzeće ako traženu pomoć
                ne dobiju.<note place="foot" xml:id="ftn62" n="61">AJ, KPR II – 3 – a – 2 / 95;
                    Informacija o aktivnosti opštinskih konferencija SK u Hrastniku, Trbovlju i
                    Đakovu (29. 6. 1964).</note> Radnici u Bosni su, na poslu i van njega, pričali
                da „ne mogu raditi gladni, da im porodice nemaju hleba, da se o njima ne vodi
                računa“.<note place="foot" xml:id="ftn63" n="62">AJ, KPR II – 3 – a – 2 / 52;
                    Aktuelne političke informacije odeljenja za dokumentaciju i informacije CK SKJ i
                    CO SSRNJ 3 – 29. 2. 1964.</note> Štaviše, vera u bolju budućnost je lagano
                nestajala, a pesimizam prevladavao. U anketama vršenim do početka 60 – tih, radnici
                su izražavali nadu „da će ubrzo bolje živeti, da će moći rešiti stambeno pitanje,
                nabaviti najpotrebnije u kući, kupiti bicikl, pa i neki motorcikl“. 1964. godine
                nadu je zamenilo razočarenje – radnici su sumnjali da mogu svoj materijalni položaj
                popraviti doškolovavanjem i produktivnošću na poslu, pa su se okretali zaradi van
                preduzeća i prekvalifikaciji u službenike. U odgovorima na pitanja postavljana u
                anketama osećala se „ironija i sarkazam“.<note place="foot" xml:id="ftn64" n="63">
                    AJ, A CK SKJ, III / 100; O nekim problemima naše radničke klase (1964).</note>
                Sa druge strane, raslojavanje društva je postajalo sve primetnije, a konzumerske
                potrebe srednje klase u formiranju sve izraženije. Putovanja u Trst postala su
                statusni simbol – Jugosloveni su u Italiju išli ne bi li kupili „čarape, najlonke,
                italijanske cipele, ali i lutke, džempere od mekane vune, tkanine, ćebad, veš
                mašine, vespe i moderno rublje“. Preko granice je u kupovinu išlo sve više ljudi –
                prema zvaničnoj statistici, 1959. godine je 1 597 792 vozila prešlo državnu granicu
                sa Italijom, 1963. broj prelazaka se više nego duplirao (3 678 814), da bi 1965.
                bilo zabeleženo više od 11 000 000 prelazaka.<note place="foot" xml:id="ftn65"
                    n="64">Breda Luthar, „Remembering socialism: On desire, consumption and
                    surveillance,” <hi rend="italic">Journal of Consumer Culture</hi>, br. 6,
                    (2006): 230–34.</note></p>
            <p>Iako je na VIII kongresu istaknuto da „u socijalizmu čovek radi da bi uživao plodove
                svog rada i doprinosio progresu sredine u kojoj živi“ i obećan „stabilan porast
                životnog standarda“, rast cena se nastavio i u 1965. godini.<note place="foot"
                    xml:id="ftn66" n="65">
                    <hi rend="italic">Osmi kongres SKJ</hi>, 89, 260.</note> Prema statističkim
                podacima u okviru globalnog porasta troškova života od 19 %, od januara 1964. do
                januara 1965. godine, troškovi ishrane su porasli za 24 %, troškovi stanovanja za
                24 %, usluga za 14 %, odeće i obuće za 11 %, a duvana i pića za 15 %. Preduzeća su
                standard zaposlenih (prividno) čuvala povećanjem plata koje je finansirano
                povećanjem cena, bez obzira na porast produktivnosti. U teškoćama su se i ovaj put
                našli zaposleni u onim preduzećima čije su cene bile plafonirane. Da bi sprečile
                pojavu nezadovoljstva i koliko – toliko kompenzirale porast troškova života, uprave
                su se dovijale kako su znale i umele, pa su plate rasle na račun smanjivanja
                fondova. Iako se iz porasta nominalnih ličnih dohodaka i prosečnog porasta plata
                koje je objavljivala statistika moglo zaključiti da standard Jugoslovena osetno
                raste, „priličan broj“ zaposlenih, naročito onih sa nižim primanjima, je ukazivao
                „da im standard nije porastao ili barem nije porastao u procentu kako to proizilazi
                iz statističkih podataka“.<note place="foot" xml:id="ftn67" n="66">AJ, KPR II – 3 –
                    c – 2 / 31; Elaborat “Aktuelni problem iz oblasti standard i samoupravljanja” o
                    kome će se raspravljati na plenumu CV SSJ 26. 3. 1965.</note> Da siromaštvo
                nije predstavljalo „ograničenu pojavu“ svedoče i brojni zvanični izveštaji u kojima
                je isticano da su „neka radnička domaćinstva direktno biološki ugrožena“, da mnogi
                „ručaju suv hleb eventualno sa šećerom, a poneko sa slaninom“, da se živi na
                „krompiru, pasulju, kupusu, svinjskim papcima i kostima“.<note place="foot"
                    xml:id="ftn68" n="67">AJ, KPR II – 3 – 1/ 36: Politička situacija među
                    radnicima posle VIII kongresa SK Jugoslavije</note> Paradoksalno, standard
                Jugoslovena nije zavisio samo od stepena obrazovanja i uspešnosti preduzeća u kom su
                radili, već i od komune u kojoj su živeli. Rascepkanost unutrašnjeg tržišta i
                relativna nerazvijenost trgovačke mreže uticala je i na velike i posve nelogične
                oscilacije u cenama. Dešavalo se tako da cene prehrambenih proizvoda budu osetno
                više u poljoprivredno bogatijim reonima nego u onim siromašnijim. Tako je, početkom
                1965. godine, teleće meso u Murskoj Soboti bilo za 52 % skuplje nego u Tuzli, mleko
                u Beogradu je bilo za trećinu skuplje nego u Gospiću, a krompir u Zrenjaninu se
                prodavao po 60 % višoj ceni nego u Prizrenu.<note place="foot" xml:id="ftn69" n="68"
                    >AJ, KPR II – 3 – c – 2 / 31; Elaborat “Aktuelni problem iz oblasti standard i
                    samoupravljanja” o kome će se raspravljati na plenumu CV SSJ 26. 3. 1965.
                </note></p>
            <p>Stalni porast cena izazivao je nemir, zabrinutost i osećaj egzistencijalne
                ugroženosti. Sve češće su kritikovane izjave u kojima je obećavano zauzdavanje
                inflacije, iako je roba poskupljivala iz dana u dan. U problemima su se našli
                sindikalni aktivisti budući da je „oštro reagovanje“ radnika, naročito onih sa nižim
                primanjima, onemogućavalo „objašanjavanje i tumačenje“ novih ekonomskih mera. „Cene
                namirnica skaču, ja smanjujem na odeći i obući, tek da ne idem pocepan“; „Za 100
                grama kobasice treba da radim jedan sat“; „Radnika koji ima 20 000 dinara više ne
                interesuje cena mesa, njega interesuje pošto su kosti i papci“ bili su samo neki od
                komentara koji su se čuli po jugoslovenskim fabrikama.<note place="foot"
                    xml:id="ftn70" n="69">Ibid.</note> Pad standarda je izazivao sve glasnija
                negodovanja, građani su pravili zalihe robe<note place="foot" xml:id="ftn71" n="70">
                    AJ, KPR II – 3 – a – 2/ 133; Informacije o reagovanjima građana u sarajevskom
                    srezu na povećanje cena i stav komunista (13. 2. 1965). AJ, KPR II – 3 – a – 2 /
                    139; Informacije o reagovanjima građana u Vojvodini i novosadskom srezu na
                    povećanje cena (8 – 17. 3. 1965).</note> i otvoreno pričali da je „dinar izgubio
                svaku vrednost“.<note place="foot" xml:id="ftn72" n="71">AJ, KPR II – 3 – a – 2 /
                    139; Informacije o reagovanjima građana u Vojvodini i novosadskom srezu na
                    povećanje cena (8 – 17. 3. 1965)</note> Vlasti su nemoćno konstatovale da u
                ovakvoj atmosferi čak ni članovi Partije nisu znali kako da se postave – jedni su
                ćutali, drugi isticali kako su u pitanju alarmantne vesti, dok su treći pričali i
                komentarisali ekonomske nedaće na isti način kao i ostali građani.<note
                    place="foot" xml:id="ftn73" n="72">AJ, KPR II – 3 – a – 2/ 133; Informacije o
                    reagovanjima građana u sarajevskom srezu na povećanje cena i stav komunista (13.
                    2. 1965).</note> Marta 1965. godine cene su zamrznute i izvršena je poreska
                reforma. Razni regersi su umanjeni, dinar je devalviran u julu i određene su nove
                cene koje su zamrznute na tom nivou. Poskupele su sirovine, repromaterijali i
                saobraćajne usluge, a svetske cene su uzete kao osnova nove strukture cena.
                Inflacija je suzbijena, a cene su ostale stabilne sve do 1969. godine.<note
                    place="foot" xml:id="ftn74" n="73">Horvat, <hi rend="italic">Privredni sistem i
                        ekonomska politika Jugoslavije</hi>, 57–58. </note> Standard je ponovo
                početo da raste 1966. godine, postepeno se smanjivao udeo najnižih plata u ukupnoj
                masi zarada, izdaci za ishranu su opadali, a saldo štednje je, za razliku od 1964 /
                1965, ponovo postao pozitivan.<note place="foot" xml:id="ftn75" n="74">AJ, A CK
                    SKJ, IV, k3 / 6; Neka pitanja razvoja životnog standard (1968).</note>
            </p>
            <p>U periodu 1955–1965. ostvaren nesumnjiv privredni napredak, a zaostajanje za
                najrazvijenijim zemljama zapadne Evrope značajno smanjeno. Dok je društveni proizvod
                po glavi stanovnika SR Nemačkoj, Engleskoj i Francuskoj 1955. godine bio četiri do
                pet puta veći nego u Jugoslaviji, 1965. godine bio je tri puta veći, da bi se, do
                kraja 70 – tih, zaostajanje Jugoslavije bilo još više smanjeno.<note place="foot"
                    xml:id="ftn76" n="75">Mari Žanin Čalić, <hi rend="italic">Istrorija Jugoslavije
                        u 20. veku</hi> (Beograd: Clio, 2013), 273.</note> Međutim, iako je,
                privredni razvoj Jugoslavije u periodu 1950–1970. godine bio „jedan od
                najuspešnijih u Evropi“, o stvarnim dometima privrednog „sustizanja“ razvijenih
                zapadnoevropskih država svedoči i podatak da su se, Grčka i Bugarska, zemlje koje su
                1950. godine imale manji domaći bruto proizvod po stanovniku od Jugoslavije,
                razvijale još brže od SFRJ, pa je nivo domaćeg bruto proizvoda Jugoslavije po
                stanovniku 1970. godine bio ispod nivoa ovih zemalja. Stoga je, navodi Aleksandar
                Vacić, smanjivanje privredne zaostalosti Jugoslavije u odnosu na razvijene evropske
                zemlje „bilo normalno“ imajući u vidu početni nizak start.<note place="foot"
                    xml:id="ftn77" n="76">Aleksandar M. Vacić, <hi rend="italic">Jugoslavija i
                        Evropa: Uporedna analiza privrednog razvoja Jugoslavije 1971–1987</hi>
                    (Beograd: Ekonomika, 1989), 213–15.</note> Štaviše, statistički pokazatelji
                „jugoslovenskog privrednog čuda“ vešto su maskirali probleme koji su trajno
                opterećivali jugoslovensku privredu i izazivali ne samo ekonomske, nego i političke
                krize. Ubrzani privredni rast i porast standarda je pre svega bio zasnovan na
                inostranoj pomoći i stranim kreditima. Skupa prozivodnja na zastarelim mašinama,
                niska produktivnost i loša kvalifikaciona struktura radnika predstavljali su teško
                breme i uticali na slabu konkurentost jugoslovenske privrede. Stvarao se tako
                začarani krug načelnog zalaganja za život u okvirima mogućnosti i preširokog
                investiranja u projekte koji su ozbiljno opterećivali jugoslovenske finansije.
                Odlivanje nekvalifikovane radne snage u inostranstvo je uspelo da uspori, ali ne i
                da zaustavi stalni porast nezaposlenosti. Produbljivanje jaza između bogatih i
                siromašnih delova zemlje, zaoštravalo je retoriku, pogodovalo pojavi nacionaliz(a)ma
                i uticalo na sve veća razimoilaženja u državnom vrhu. Oprobani recept „rešavanja“
                strukurnih ekonomskih problema neprestanim zaduživanjem nastavio se i u 70 – tim
                godinama. Krediti su, međutim, predstavljali samo kupovinu vremena budući da je,
                uprkos velikom investiranju, u periodu 1960–1980 Jugoslavija ostvarila samo 70 %
                efikasnosti Turske, Grčke, Španije i Portugala.<note
                        place="foot" xml:id="ftn78" n="77">Marković, <hi rend="italic">Beograd
                            između Istoka i Zapada</hi>, 296.</note></p>
        </body>
        <back>
            <div type="bibliography">
                <head>Bibliografija</head>
                <listBibl>
                    <head>Literatura:</head>
                    <bibl>Bilandžić, Dušan. <hi rend="italic">Historija SFRJ: Glavni procesi
                            1918–85</hi>. Zagreb: Školska knjiga Zagreb, 1985.</bibl>
                    <bibl>Čalić, Mari Žanin. <hi rend="italic">Istorija Jugoslavije u 20. veku</hi>.
                        Beograd: Clio, 2013.</bibl>
                    <bibl>Dobrivojević, Ivana. <hi rend="italic">Selo i grad: Transformacija
                            agrarnog društva Srbije 1945–1955</hi>. Beograd: Institut za savremenu
                        istoriju, 2013.</bibl>
                    <bibl>Duda, Igor. „Tehnika narodu! Trajna dobra, potrošnja i slobodno vrijeme u
                        socijalističkoj Hrvatskoj.“ <hi rend="italic">Časopis za suvremenu
                            povijest</hi>, br. 2, (2005): 371–92.</bibl>
                    <bibl>Đurović, Đuro. „Bespravna stambena izgradnja - jedna od karakteristika
                        urbanog razvoja Beograda.“ <hi rend="italic">Sociologija</hi>, br. 3–4,
                        (1970): 499–507.</bibl>
                    <bibl>Horvat, Branko. <hi rend="italic">Privredni sistem i ekonomska politika
                            Jugoslavije. Problemi, teorije, ostvarenja, propusti</hi>. Beograd:
                        Insitut ekonomskih nauka, 1970.</bibl>
                    <bibl>Hyder, Patric. <hi rend="italic">Bought and Sold: Living and Loosing the
                            Good Life in Socialist Yugoslavia</hi>. Ithaca &amp; London: Cornell
                        University Press, 2011.</bibl>
                    <bibl>Luthar, Breda. „Remembering socialism: On desire, consumption and
                        surveillance.” <hi rend="italic">Journal of Consumer Culture</hi>, br. 6
                        (2006): 229–59.</bibl>
                    <bibl>Marković, J. Predrag. <hi rend="italic">Beograd između Istoka i Zapada
                            1945–1965</hi>. Beograd: Službeni list SRJ, 1996.</bibl>
                    <bibl>Marsenić, Dragutin. <hi rend="italic">Ekonomika Jugoslavije</hi>. Beograd:
                        Ekonomika, 1990.</bibl>
                    <bibl>Šefer, Berislav. <hi rend="italic">Životni standard i privredni razvoj
                            Jugoslavije</hi>. Zagreb: Novinsko – izdavački, štamparski i
                        birothenički zavod Zagreb, 1965.</bibl>
                    <bibl>Vacić, Aleksandar, <hi rend="italic">Jugoslavija i Evropa: Uporedna
                            analiza privrednog razvoja Jugoslavije 1971–1987.</hi> Beograd:
                        Ekonomika, 1989.</bibl>
                    <bibl>Vujović, Sreten. <hi rend="italic">Ljudi i gradovi</hi>. Budva: Mediteran,
                        1990.</bibl>
                    <bibl>Vujović, Sreten. „Stambena kriza i ljudske potrebe.“ <hi rend="italic"
                            >Sociologija</hi>, br. 4, (1979): 441–65.</bibl>
                    <bibl>Vukmanović Tempo, Svetozar. <hi rend="italic">Revolucija koja teče</hi>,
                        tom IV. Zagreb: Globus, 1982.</bibl>
                </listBibl>
                <list type="unordered">
                    <head>Neobjavljeni izvori:</head>
                    <item><hi rend="italic">Arhiv Jugoslavije:</hi><list type="unordered">
                            <item>CK SKJ.</item>
                            <item>Kabinet predsednika Republike.</item>
                            <item>Savez sindikata Jugoslavije.</item>
                            <item>Savez socijalističke omladine.</item>
                            <item>Socijalistički savez radnog naroda Jugoslavije.</item>
                        </list></item>
                </list>
                <listBibl>
                    <head>Objavljeni izvori: </head>
                    <bibl><hi rend="italic">Jugoslavija 1918–1988</hi>. Beograd: Statistički
                        godišnjak, 1989.</bibl>
                    <bibl><hi rend="italic">Osmi kongres SKJ</hi>. Beograd: Kultura, 1964.</bibl>
                    <bibl>Robert Jarman. <hi rend="italic">Yugolsavia: Political Diaries
                            1918–1965.</hi> London: Archive Editions, 1997.</bibl>
                    <bibl><hi rend="italic">Sedmi kongres SKJ</hi>. Beograd: Kultura, 1958.</bibl>
                    <bibl><hi rend="italic">Službeni list FNRJ</hi>, 1955.</bibl>
                    <bibl><hi rend="italic">Službeni list SRJ</hi>, 1996.</bibl>
                </listBibl>
            </div>
            <div type="summary" xml:lang="en">
                <head type="main">FROM CRISIS TO CRISIS: LIVING STANDARD IN YUGOSLAVIA
                    1955-1965</head>
                <head>SUMMARY</head>
                <docAuthor>Ivana Dobrivojević </docAuthor>
                <p>The economic conjuncture which was especially evident in the period 1957-1962,
                    led to the long-expected improvement in standard of living in Yugoslavia. The
                    salaries increased faster than productivity, and the consumption of citizens in
                    1959 was 40 % higher than it was in 1956. Purchasing power was additionally
                    supported by loans, and Yugoslavs increasingly turned to consumption in the late
                    1950s, owing to import and domestic production. The citizens would buy
                    confections, furniture, fridges, stoves, sewing machines, while TVs were bought
                    sporadically. Car factory Crvena Zastava started manufacturing “Fića“, while the
                    import of cars was also on the rise. However, despite the obvious progress, the
                    living standard was still not at a satisfactory level. Spending on food still
                    participated in the consumption structure with 50 % share due to constant
                    increase in prices. Abolition of supervision of salaries in 1961 led to
                    inflation, in spite of the increasing administrative control of prices. The
                    situation was especially difficult for workers with lowest incomes who
                    constantly wrote letters to unions and party leaders, complaining about the
                    salaries, severe housing conditions, low purchasing power and unavailability of
                    consumer goods, which could be found in shops. Decrease in living standard
                    caused increasingly greater disapproval, the citizens made stocks of goods and
                    openly stated that “dinar lost every value“. In March 1965, the prices were
                    frozen and tax reform was completed. Different refunds were reduced, dinar
                    depreciated in July and new prices were determined which were frozen at that
                    level. The standard increased again in 1966; share of lowest salaries in the
                    total amount of income gradually decreased, food prices dropped, while savings
                    balance remained positive, which was not the case in 1964/1965.</p>
            </div>
        </back>
    </text>
</TEI>
