<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:lang="sl">
    <teiHeader>
        <fileDesc>
            <titleStmt>
                <title>Slovenski učbeniki zgodovine o španski državljanski vojni</title>
                <author>
                    <name>
                        <forename>Branko</forename>
                        <surname>Šuštar</surname>
                    </name>
                    <roleName>dr.</roleName>
                    <roleName>muzejski svétnik</roleName>
                    <affiliation>Slovenski šolski muzej, Plečnikov trg 1, SI-1000
                        Ljubljana</affiliation>
                    <email>branko.sustar@guest.arnes.si</email>
                </author>
            </titleStmt>
            <editionStmt>
                <edition><date>2016-05-18</date></edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Kongresni trg 1</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/154</pubPlace>
                <date>2016</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">56</biblScope>
                <biblScope unit="issue">1</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <profileDesc>
            <langUsage>
                <language ident="sl"/>
                <language ident="en"/>
            </langUsage>
            <textClass>
                <keywords xml:lang="en">
                    <term>Spanish civil war</term>
                    <term>textbooks</term>
                    <term>history classes</term>
                    <term>Slovenia</term>
                    <term>totalitarian regimes</term>
                    <term>democracy</term>
                </keywords>
                <keywords xml:lang="sl">
                    <term>španska državljanska vojna</term>
                    <term>učbeniki</term>
                    <term>pouk zgodovine</term>
                    <term>Slovenija</term>
                    <term>totalitarni režimi</term>
                    <term>demokracija</term>
                </keywords>
            </textClass>
        </profileDesc>
        <revisionDesc>
            <listChange>
                <change>
                    <date>2016-05-18</date>
                    <name>Andrej Pančur</name>
                    <desc>Pretvorba iz DOCX v TEI, dodatno kodiranje</desc>
                </change>
            </listChange>
        </revisionDesc>
    </teiHeader>
    <text>
        <front>
            <docAuthor>Branko Šuštar<note place="foot" xml:id="ftn0" n="*">dr., muzejski svétnik,
                    Slovenski šolski muzej, Plečnikov trg 1, SI-1000 Ljubljana, <ref
                        target="mailto:branko.sustar@guest.arnes.si"
                        >branko.sustar@guest.arnes.si</ref></note></docAuthor>
            <docImprint>
                <idno type="cobissType">Cobiss tip: 1.02</idno>
                <idno type="UDC">UDK: 94(497.4)(075):355.426(460)"1936/1939"</idno>
                <date>Prejeto 1. 6. 2015</date>
            </docImprint>
            <div type="abstract">
                <head>IZVLEČEK</head>
                <p>
                    <hi rend="italic">Prispevek petinsedemdeset let po koncu vojne v Španiji
                        predstavlja podobo španske državljanske vojne, ki se je odvijala v letih
                        1936–39, zapisane v slovenske učbenike zgodovine za osnovne in srednje šole.
                        Ta tema ima v učbenikih pomembno mesto pri predstavitvi časa pred začetkom
                        druge svetovne vojne v Evropi in njenih tedanjih družbenih in političnih
                        nasprotij ter povezav. Španska državljanska vojna odpira evropska vprašanja
                        demokracije, fašizma in komunizma pa tudi socialnih reform, nasilja in
                        revolucije. Avtorji učbenikov so sprva v kratki obravnavi posvečali
                        pozornost Ljudski fronti, demokraciji in volitvam, komunistom in revoluciji
                        pa tudi podpori fašistične Italije in nacistične Nemčije upornim Francovim
                        nacionalistom in podpori Sovjetske zveze republikanski strani. Po letu 1980
                        so se učbeniki z bolj podrobno predstavitvijo posvetili tudi širšemu
                        družbenemu dogajanju, odnosu umetnikov do španske državljanske vojne in
                        vplivu te vojne na politična razhajanja v Sloveniji v času pred drugo
                        svetovno vojno. Učbeniki so najprej omenjali, da je v bojih na republikanski
                        strani sodelovalo tudi nekaj Jugoslovanov, pozneje so, v skladu s stanjem
                        raziskav, bolj podrobno pisali o nad 500 Slovencih v mednarodnih
                        brigadah.</hi></p>
                <p><hi rend="italic">Ključne besede: španska državljanska vojna, učbeniki, pouk
                        zgodovine, Slovenija, totalitarni režimi, demokracija</hi></p>
            </div>
            <div type="abstract" xml:lang="en">
                <head>ABSTRACT</head>
                <head type="main">SPANISH CIVIL WAR IN SLOVENIAN HISTORY TEXTBOOKS</head>
                <p><hi rend="italic">The article examines the image of the 1936–1939 Spanish civil
                        war as presented in Slovenian history textbooks for primary and secondary
                        schools 75 years after the war. In textbooks, this topic is important for
                        presenting the period before World War II in Europe as well as the social
                        and political differences present in Europe at that time. The Spanish civil
                        war raises questions of democracy, fascism, communism, social reforms,
                        violence and revolution in Europe. Initially, the textbook authors briefly
                        discussed the Popular front, democracy and elections, communists and
                        revolution, as well as the support of Fascist Italy and Nazi Germany to
                        Franco’s Nationalist faction and the support of Soviet Union to the
                        Republican faction. After 1980, textbooks included a more detailed
                        presentation of the broader social situation, the attitude of artists
                        towards the Spanish civil war, and the impact of war on political divisions
                        in Slovenia before World War II. The first textbooks generally mentioned
                        that a number of Yugoslavs were fighting for the Republican faction, whereas
                        later authors provided more information in accordance with research studies,
                        i.e. that 500 Slovenians participated in the International
                    Brigades.</hi></p>
                <p><hi rend="italic">Key words: Spanish civil war, textbooks, history classes,
                        Slovenia, totalitarian regimes, democracy</hi></p>
            </div>
        </front>
        <body>
            <p>V slovenskih šolskih učbenikih zgodovine ima španska državljanska vojna med letoma
                1936 in 1939 opazno mesto v obravnavi razmer pred drugo svetovno vojno, demokracije
                in totalitarizmov, saj je odnos do Španije že v tridesetih letih 20. stoletja
                pomenil tudi naklonjenost do različne idejne usmeritve pri tragični dilemi
                problematične izbire med komunizmom ali fašizmom. »Kdor bo pisal zgodovino o teh
                strašnih dnevih in se bo otresel vseh poenostavljanj, bo moral reči, da je resnica o
                španski vojni razdeljena, kakor so razdeljeni njeni ljudje. Na obeh straneh se
                godijo krute stvari«, je v aprilu 1937, ko se je španska državljanska vojna že
                razplamtela in vznemirila Evropo in svet, zapisal katoliški intelektualec Edvard
                    Kocbek.<note place="foot" xml:id="ftn1" n="1">Edvard Kocbek, »Premišljevanje o
                    Španiji,« <hi rend="italic">Dom in svet</hi>, 1937, št. 1–2, 90‒105, posebej 96.
                </note> Njegov španskemu republikanskemu taboru naklonjeni esej <hi rend="italic"
                    >Premišljevanje o Španiji</hi> (objavljen v 1-2 številki jubilejnega 50. letnika
                tradicionalne katoliške kulturne revije <hi rend="italic">Dom in svet</hi>) je
                odmevno vplival na vso slovensko družbo pred drugo svetovno vojno, posebej pa
                zaznamoval politični katolicizem na Slovenskem, ki je, tudi zaradi proticerkvenega
                nasilja na republikanski strani, podpiral tabor nacionalistov. Odmevi na študijo
                pesnika Kocbeka so bili v katoliškem tisku od aprila, predvsem pa od maja 1937
                številni in zelo burni.</p>
            <p>Prof. Edvard Kocbek je bil kot pesnik navzoč tudi v vesteh v <hi rend="italic"
                    >Slovencu</hi>, kjer so v začetku marca 1937 v pogovorih z mlajšimi literati,
                pogumnimi, »ki jim ni mar sumničenja in zavračanja, ker se zavedajo odgovornosti in
                vršijo svoje poslanstvo v trpljenju in boju«, predstavili tudi njegove misli.<note
                    place="foot" xml:id="ftn2" n="2">»Pogovori z literati. Pesnik Edvard Kocbek,«
                        <hi rend="italic">Slovenec</hi>, 7. 3. 1937, št. 55a, 9.</note> Sredi aprila
                so v rubriki Kulturni obzornik še objavili njegov zapis o francoskem pesniku in
                dramatiku Paulu Claudelu,<note place="foot" xml:id="ftn3" n="3">Edvard Kocbek,
                    »Glasovi o Claudelu,« <hi rend="italic">Slovenec</hi>, 13. 4. 1937, št. 83a,
                    5.</note> kmalu zatem pa je <hi rend="italic">Slovenec</hi> prinesel vrsto
                odklonilnih stališč do njegovega <hi rend="italic">Premišljevanja o Španiji</hi>.
                Toda v rubriki Kulturni obzornik v <hi rend="italic">Slovencu</hi> 22. aprila 1937
                objavljena uvodna informacija o vsebini prve številke jubilejnega letnika je bila
                Kocbekovemu eseju naklonjena. Članek ji je bil »tehten dokaz iskrenega in krčevitega
                iskanja za resnico, ki je tako rada na pol zakrita v človeški službi. Ta razprava bo
                brez dvoma lahko služila mnogemu razčiščenju in bo sprožila še več misli in
                pogledov.« Pričakovali pa so tudi drugačna mnenja. Še en prispevek je v tisti
                številki revije <hi rend="italic">Dom in svet</hi> odpiral španske teme – pod
                naslovom <hi rend="italic">Smrt Miguela de Unamuna</hi> je Mirko Javornik predstavil
                znamenitega španskega filozofa, nasprotnika Francovih nacionalistov, »njegovo
                osebnost in položaj v zmedah sodobne Španije«.<note place="foot" xml:id="ftn4" n="4"
                    > »Dom in svet v petdesetem letu,« <hi rend="italic">Slovenec</hi>, 22. 4. 1937,
                    št. 91a, str. 5.</note> Kocbekov esej <hi rend="italic">Premišljevanje o
                    Španiji</hi> je res sprožil več misli in pogledov pa tudi dejanj. Revija <hi
                    rend="italic">Dom in svet</hi> je morala zamenjati uredništvo, stališča v
                Kocbekovem članku, ki bi lahko vzbudila napačne sodbe o Cerkvi ali celo sovraštvo do
                nje, je odklonil ljubljanski škof dr. Gregorij Rožman, stavek o herezijah kot
                duhovnem junaštvu pa izrecno zavrnil.<note place="foot" xml:id="ftn5" n="5">Marjan
                    Dolgan in Matija Ogrin, ur., <hi rend="italic">Kriza revije Dom in svet leta
                        1937, Zbornik dokumentov</hi> (Ljubljana: Založba ZRC 2001; 2010
                    (elektronska izdaja)), <ref
                        target="http://ezb.ijs.si/fedora/get/ezmono:kdis/VIEW/"
                        >http://ezb.ijs.si/fedora/get/ezmono:kdis/VIEW/</ref>. Škof je v <hi
                        rend="italic">Ljubljanski škofijski list</hi> 2. 8. 1937, 113–14, zapisal,
                    da je Kocbekov članek »po vsebini in obliki zmožen vzbuditi v čitateljih
                    krivične sodbe o katoliški cerkvi in mržnjo do nje. Stavek: 'Vse herezije in
                    odpadi so bili navadno očitna dejanja, duhovno junaštvo prepričanih ljudi, ki se
                    po svoji vesti odločajo za večjo in boljšo resnico,' je, kakor je zapisan,
                    popolnoma zmoten in nasprotuje stališču in nauku katoliške cerkve.« ̶ <hi
                        rend="italic">Kriza revije Dom in svet leta 1937</hi>, 278–79.</note> Na
                katoliški strani so bili bolj naklonjeni Francovim nacionalistom in so ob nasilju
                skupin na republikanski strani, pogosto obrnjenem zoper delovanje Cerkve, opozarjali
                na začetke komunistične revolucije, kot s kritičnostjo do Kocbekovih stališč
                predstavljajo spremno besedilo k zborniku dokumentov <hi rend="italic">Kriza revije
                    'Dom in svet' leta 1937</hi><note place="foot" xml:id="ftn6" n="6">Matija Ogrin,
                    »Površje in žarišče krize Doma in sveta leta 1937,« v: <hi rend="italic">Kriza
                        revije Dom in svet leta 1937</hi>, 427–50.</note> in tam objavljeni
                dokumenti.</p>
            <p>Vprašanja revolucije in demokracije, fašizma in komunizma ter državljanske vojne iz
                tridesetih let 20. stoletja imajo svoj aktualni pomen tudi zaradi slovenske medvojne
                izkušnje. Tudi vprašanja nasilja, t. i. »rdečega terorja« na republikanski strani
                ter dolgotrajnega in masovnega »belega terorja« Francovih sil, lahko ob vprašanjih
                sprave spremljamo s primerjavo z našo medvojno in povojno tragično izkušnjo,
                vključno z vprašanji številnih lokacij žrtev skupinskih pobojev, tu večinoma žrtev
                na republikanski strani.<note place="foot" xml:id="ftn7" n="7"><hi rend="italic"
                        >White Terror (Spain) - Wikipedia, the free encyclopedia</hi>, <ref
                        target="http://en.wikipedia.org/wiki/White_Terror_(Spain)"
                        >http://en.wikipedia.org/wiki/White_Terror_(Spain)</ref>. <hi rend="italic"
                        >Red Terror (Spain) - Wikipedia, the free encyclopedia,</hi>
                    <ref target="http://en.wikipedia.org/wiki/Red_Terror_(Spain)"
                        >http://en.wikipedia.org/wiki/Red_Terror_(Spain)</ref>. <hi rend="italic"
                        >The Association for the Recovery of Historical Memory</hi> (Društvo za
                    oživitev zgodovinskega spomina / Asociación para la Recuperación de la Memoria
                    Histórica – ARMH), pridobljeno 1. 3. 2015, <ref
                        target="http://en.wikipedia.org/wiki/Association_for_the_Recovery_of_Historical_Memory"
                        >http://en.wikipedia.org/wiki/Association_for_the_Recovery_of_Historical_Memory</ref>.
                </note> Ta kratki pregled obravnave predstavitev španske državljanske vojne v
                slovenskih učbenikih, ki so jih uporabljali slovenski šolarji v socialistični
                Jugoslaviji in nato v republiki Sloveniji, je spodbudila petinsedemdesetletnica
                konca te vojne, ki jo je v začetku aprila 2014 pod naslovom <hi rend="italic"
                    >Congreso Posguerras</hi> obeležila Fakulteta za geografijo in zgodovino
                Univerze Complutense v Madridu (Facultad de Geografía e Historia de la Universidad
                Complutense de Madrid).<note place="foot" xml:id="ftn8" n="8">»Congreso Posguerras.
                    75 Aniversario del fin de la Guerra Civil española, Madrid, 3–5 de abril de
                    2014,« <hi rend="italic">Facultad de Geografía e Historia. Universidad
                        Complutense de Madrid</hi>, pridobljeno 1. 3. 2014, <ref
                        target="http://geografiaehistoria.ucm.es/congreso-posguerras-75-aniversario-de-la-guerra-civil-espanola"
                        >http://geografiaehistoria.ucm.es/congreso-posguerras-75-aniversario-de-la-guerra-civil-espanola</ref>.</note>
                Tam predstavljen krajši prispevek o dojemanju španske državljanske vojne v
                slovenskih učbenikih zgodovine (Perceptions of the Spanish Civil War in the history
                textbooks in Slovenia)<note place="foot" xml:id="ftn9" n="9">Branko Šuštar,
                    »Perceptions of the Spanish Civil War in the history textbooks in Slovenia,« v:
                        <hi rend="italic">Actas del Congreso Posguerras: 75 aniversario del fin de
                        la guerra civil española / Proceedings of the Congreso Posguerras</hi>, ur.
                    Gutmaro Gómez Bravo in Rubén Pallol (Madrid: Pablo Iglesias, 2015), pridobljeno
                    4. 2. 2016, <ref
                        target="http://www.ssolski-muzej.si/files/events/8845-sustarbranko.pdf"
                        >http://www.ssolski-muzej.si/files/events/8845-sustarbranko.pdf</ref>.</note>
                je tu predstavljen bolj obširno. Na obravnavo teme smo se namreč odzvali tudi pri
                nas in v maju 2014 v sodelovanju Zveze zgodovinskih društev Slovenije in Inštituta
                za novejšo zgodovino pripravili v Ljubljani okroglo mizo z naslovom <hi
                    rend="italic">Premišljevanja 75 let po koncu španske državljanske vojne</hi>,
                dostopno tudi na portalu Sistory.<note place="foot" xml:id="ftn10" n="10"
                    >»Premišljevanja 75 let po koncu španske državljanske vojne, okrogla miza, ZZDS
                    in INZ, Ljubljana, 15. 5. 2014,« <hi rend="italic">Zgodovina Slovenije –
                        SIstory</hi>, pridobljeno 15. 10. 2014, <ref
                        target="http://sistory.si/SISTORY:ID:26851"
                        >http://sistory.si/SISTORY:ID:26851</ref>.</note></p>
            <ab type="milestone" style="text-align:center">* * *</ab>
            <p>V članku <hi rend="italic">Premišljevanje o Španiji</hi> je Kocbek pogumno opozoril
                na »tragično razdeljeno resnico o Španiji« in izpodbijal »predrzno fašistično
                trditev […] da je državljanska vojna v Španiji verska vojna. Vzroki strašnega
                obračuna v Španiji namreč niso verski, ampak družabni« (družbeni bi rekli
                    danes).<note place="foot" xml:id="ftn11" n="11">Kocbek, <hi rend="italic"
                        >Premišljevanje o Španiji</hi>, 92.</note> V Španiji so se v tridesetih
                letih 20. stoletja uveljavljali tudi različni mednarodni politični in ekonomski
                interesi, a prav razsežnosti družbene neenakosti so vplivale na nasilne odzive
                tistih, ki niso imeli možnosti vplivanja na krivičen družbeni in gospodarski sistem.
                To je v epilogu obširne, kar petdelne kritike Kocbekovih stališč v <hi rend="italic"
                    >Slovencu</hi> junija 1937 poudaril tudi pisec uredniškega komentarja<note
                    place="foot" xml:id="ftn12" n="12">Zbornik dokumentov <hi rend="italic">Kriza
                        revije 'Dom in svet' leta 1937</hi> kot avtorja članka navaja glavnega
                    urednika <hi rend="italic">Slovenca</hi> Ivana Ahčina ali zunanjepolitičnega
                    urednika Alojzija Kuharja ali Lamberta Ehrlicha. ̶ <hi rend="italic">Kriza
                        revije 'Dom in svet' leta 1937</hi>, 241.</note> in resnično krščanstvo
                povezal s socialno pravičnostjo, »ki se mora zgroziti pred socialnimi prepadi, ki
                jih v naši materialistični družbi koplje mamonizem.«<note place="foot"
                    xml:id="ftn13" n="13">»Prvi sad resničnega krščanstva pa mora biti socialna
                    pravičnost, ki se mora zgroziti pred socialnimi prepadi, ki jih v naši
                    materialistični družbi koplje mamonizem. Katoličani se s socialnimi krivicami
                    nikdar ne smemo sprijazniti, sprejeti jih kot nekaj danega, kar bi se ne dalo
                    odpraviti. Naša dolžnost je, da se z vsemi močmi v besedi in dejanju odkrito
                    borimo proti sebičnosti posedujočih, pa čeprav bi jih bil kdo pripravljen
                    imenovati kristjane […]« ̶ »Španija v 'Dom in svetu' pa globlji pogledi,« <hi
                        rend="italic">Slovenec</hi>, 20. 6. 1937, št. 138a, 2.</note> Spoznanje, da
                velika družbena neenakost rojeva nasilje, zaznamuje tudi družbeno občutljiva
                cerkvena stališča v našem času, kot jih je v skrbi za mir zapisal papež Frančišek
                leta 2014 v apostolski spodbudi <hi rend="italic">Veselje evangelija/Evangelii
                    gaudium</hi>.<note place="foot" xml:id="ftn14" n="14">Tako papež Frančišek v
                    apostolski spodbudi <hi rend="italic">Evangelii gaudium</hi>: § 59. Zavračanje
                    družbene neenakosti, ki rojeva nasilje. »Ubogi in najrevnejša ljudstva so
                    obtoženi nasilja, toda brez enakih možnosti najdejo različne oblike agresije in
                    vojne rodovitna tla, ki bodo prej ali slej povzročila eksplozijo. Dokler
                    krajevna, narodna ali svetovna družba del same sebe na obrobjih prepušča usodi,
                    ne bo nobenih političnih programov, niti zakonitih prisil ali nadzornih
                    sistemov, ki morejo neomejeno zagotoviti mir. To se ne zgodi ne le zato, ker
                    družbena neenakost izziva nasilne odzive tistih, ki so izključeni iz sistema,
                    ampak tudi zato, ker je družbeni in gospodarski sistem krivičen v korenini.« ̶
                    Papež Frančišek, <hi rend="italic">Veselje evangelija = Evangelii gaudium:
                        apostolska spodbuda</hi>, prev. Anton Štrukelj (Ljubljana: Družina, 2014),
                    37–38, pridobljeno 15. 4. 2015,<ref
                        target="http://katoliska-cerkev.si/media/datoteke/Cerkveni%20dokumenti%20140.pdf"
                        >http://katoliska-cerkev.si/media/datoteke/Cerkveni%20dokumenti%20140.pdf</ref>.</note>
            </p>
            <p>Tragična španska državljanska vojna je že sodobnikom v slovenskih zapisih o vojni
                prinesla tudi danes presenetljive oznake sprtih strani: tako <hi rend="italic"
                    >Slovenski list</hi> (Buenos Aires) januarja 1939 v poročilih o položaju v
                Španiji vladne sile označuje kot republikance, nasprotno stran, nacionaliste, ki so
                se leta 1936 z vojaškim udarom uprli tej vladi, pa kot »revolucionarce«,
                revolucionarno vojsko.<note place="foot" xml:id="ftn15" n="15">»Položaj v Španiji,«
                        <hi rend="italic">Slovenski list</hi>, <hi rend="italic">Periódico de la
                        Colectividad Yugoeslava</hi> 9, 6. 1. 1939, št. 103, 1,
                    URN:NBN:SI:DOC-M2K9B2VT from <ref
                        target="http://geografiaehistoria.ucm.es/congreso-posguerras-75-aniversario-de-la-guerra-civil-espanola"
                        >http://www.dlib.si</ref><hi rend="Hyperlink">.</hi></note> Odnos do vojne v
                Španiji med letoma 1936 in 1939 je vplival tudi na povezovanja različnih idejnih in
                političnih skupin na Slovenskem v letih vojne od pomladi 1941. V prvih letih po 1945
                je bila komunistična politična oblast v Jugoslaviji precej zadržana do 'španskih
                borcev' – čeprav so nekateri imeli pomembno vlogo tudi v odporniškem partizanskem
                gibanju med drugo svetovno vojno, ki so ga obvladovali komunisti. Sodelovanje več
                kot 500 Slovencev v mednarodnih republikanskih brigadah je tako v novejših učbenikih
                predstavljeno bolj podrobno kot prej. Spomin na špansko državljansko vojno od leta
                1981 na poseben način označuje tudi ime »Španski borci« za kulturni center v Mostah,
                nekdanjem delavskem predmestju slovenskega glavnega mesta. Kljub poznejšemu
                nasprotovanju imenu Španski borci zaradi njegove (tudi) komunistične razsežnosti in
                prizadevanjem v mestnem svetu leta 1998 za njegovo spremembo, se je to ime na koncu
                ohranilo v imenu stavbe.<note place="foot" xml:id="ftn16" n="16"><hi rend="italic"
                        >Kulturni dom Španski borci</hi>, arh. Oton Jugovec, 1981, pridobljeno 15.
                    4. 2014, <ref target="http://www.kamra.si/Default.aspx?module=5&amp;id=19"
                        >http://www.kamra.si/Default.aspx?module=5&amp;id=19</ref>.</note> Center
                kulture Španski borci v Mostah predstavlja sodobne uprizoritvene umetnosti s
                poudarkom na sodobnem plesu, v stavbi pa deluje tudi enota Mestne knjižnice
                Ljubljana. V njej hranijo zbirko dokumentov o španski vojni, ki je digitalizirana in
                dostopna na spletnem portalu Kamra.<note place="foot" xml:id="ftn17" n="17">Andrejka
                    Novakovič, ur., <hi rend="italic">No pasaran! Zbirka dokumentov Združenja bivših
                        španskih borcev</hi>, pridobljeno 15. 4. 2014, <ref
                        target="http://www.kamra.si/Default.aspx?module=5&amp;id=16&amp;lang=slo"
                        >http://www.kamra.si/Default.aspx?module=5&amp;id=16&amp;lang=slo</ref>.</note>
            </p>
            <p>O španski državljanski vojni je v slovenščini dostopnih nekaj prevodov del (E.
                Hemingway; T. Hugh; P. Broué in É. Témime; G. Orwell),<note place="foot"
                    xml:id="ftn18" n="18">Ernest Hemingway, <hi rend="italic">Komu zvoni</hi>
                    (Ljubljana: Cankarjeva založba, 1950). André Malraux, <hi rend="italic"
                        >Upanje</hi> (Ljubljana: Cankarjeva založba, 1957, 1984²). Thomas Hough, <hi
                        rend="italic">Španija proti Španij: Kronika državljanske vojne</hi>
                    (Ljubljana: Cankarjeva založba, 1969). Pierre Broué in Émile Témime, <hi
                        rend="italic">Španska revolucija in državljanska vojna</hi> (Ljubljana:
                    Cankarjeva založba, 1986). Martin Blinkhorn, <hi rend="italic">Demokracija in
                        državljanska vojna v Španiji 1931–1939</hi> (Ljubljana: Znanstveno in
                    publicistično središče, 1995). George Orwell, <hi rend="italic">Poklon
                        Kataloniji</hi> (Ljubljana: Modrijan, 2009).</note> nekaj pa je tudi
                objavljene spominske literature.<note place="foot" xml:id="ftn19" n="19">Anton
                    Bebler, ur., <hi rend="italic">Naši Španci: Zbornik</hi> (Ljubljana: Borec,
                    1978).</note> O španski državljanski vojni so pisali tudi slovenski
                zgodovinarji, tudi v obliki poglobljenih uvodov v prevodih posameznih omenjenih
                    del.<note place="foot" xml:id="ftn20" n="20">Metod Mikuž, <hi rend="italic">Svet
                        med vojnama 1918–1939</hi> (Ljubljana: Mladinska knjiga, 1966). Peter
                    Vodopivec, »Zgodovinopisje in španska državljanska vojna,« v: <hi rend="italic"
                        >Španska revolucija in državljanska vojna</hi> (Ljubljana: Cankarjeva
                    založba, 1986), 477–86. Peter Vodopivec, »O Orwellovem 'premišljevanju' o
                    Španiji. Spremna beseda,« v: <hi rend="italic">Poklon Kataloniji</hi>
                    (Ljubljana: Modrijan, 2009), 227–48.</note> Opazno je tudi pisanje o
                jugoslovanskih in med njimi slovenskih prostovoljcih na republikanski strani med
                špansko državljansko vojno.<note place="foot" xml:id="ftn21" n="21">Avgust Lešnik,
                    »'Nuestros Españoles'. Donesek k vlogi jugoslovanskih/slovenskih prostovoljcev v
                    španski državljanski vojni 1936–1939,« <hi rend="italic">Prispevki za novejšo
                        zgodovino</hi> 50 (2010), št. 2: 67–108, pridobljeno 15. 4. 2014, . <ref
                        target="http://www.sistory.si/SISTORY:ID:20534"
                        >http://www.sistory.si/SISTORY:ID:20534</ref>. Študija predstavlja španske
                    borce iz Jugoslavije: v primerjavi s seznamom iz leta 1971 s 1664 osebami se je
                    ta seznam povečal na 1927 oseb »jugoslovanskega« izvora, med temi je bilo 574
                    Slovencev. <hi rend="italic">– </hi>Ibid., 89.</note> Leta 2010 pa je izšel še
                večjezični zbornik simpozija <hi rend="italic">Slovenci v španski državljanski
                    vojni</hi>, ki je potekal februarja 2010 v Kopru pod pokroviteljstvom Vlade
                Kraljevine Španije.<note place="foot" xml:id="ftn22" n="22">Jože Hočevar, ur., <hi
                        rend="italic">Slovenci v španski državljanski vojni/Eslovenos en la Guerra
                        Civil Espagnola/Slovenians in the Spanish Civil War</hi> (Koper: Združenje
                    borcev za vrednote NOB Koper; Združenje protifašistov in borcev za vrednote NOB
                    Koper, 2010), pridobljeno 15. 4. 2014, <ref
                        target="http://www.zb-koper.si/dosje/zbornik-spanski-borci.pdf"
                        >http://www.zb-koper.si/dosje/zbornik-spanski-borci.pdf</ref>.</note>
            </p>
            <ab type="milestone" style="text-align:center">* * *</ab>
            <p>Nemara je ena prvih šolskih predstavitev te teme do nas prišla prav med drugo
                svetovno vojno, ko je pod italijansko okupacijo leta 1942 v slovenščini izšel prevod
                italijanskega učbenika rimskega univerzitetnega profesorja <hi rend="italic"
                    >Zgodovina za srednje in sorodne šole</hi>. V njem Pietro Silva (1887–1954) na
                kratko omenja odnose Italije z Anglijo in Francijo v tridesetih letih 20. stoletja.
                Leta 1936 je v Franciji zmaga skrajnih levičarskih strank (Ljudska fronta)
                poslabšala njene odnose »s totalitarnimi državami (Italijo in Nemčijo) in usmeril[a]
                francosko politiko k Rusiji. Sledil je francosko-ruski poseg v Španiji proti
                Francovim nacionalistom in proti italijanskim in nemškim prostovoljcem.«<note
                    place="foot" xml:id="ftn23" n="23">Pietro Silva, <hi rend="italic">Zgodovina za
                        srednje in sorodne šole</hi> (Ljubljana: Pokrajinska šolska založba, 1942),
                    241.</note>
            </p>
            <p>Na šolske učbenike niso vplivala le prevladujoča politična stališča in vrednote v
                posamezni državi in obdobju, temveč tudi poznavanje tematike pri zgodovinarjih in
                spreminjajoči se šolski sistem in učni načrti v Sloveniji kot delu Jugoslavije in po
                1991 kot samostojni državi. Šele reforma leta 1958 je postavila temeljno obliko
                enotne osemletne osnovne šole in štiriletnih gimnazij in drugih srednjih šol.
                Tematiko 20. stoletja so učenci pri pouku zgodovine obravnavali v zadnjem (osmem)
                razredu osnovne šole in zadnjem (četrtem) razredu gimnazije. Na učbenike so vplivale
                tudi spremembe srednjega usmerjenega izobraževanja po letu 1980 in nato posebej
                prehod v demokratično družbo in samostojno državo v začetku devetdesetih let 20.
                stoletja, ki mu je sledila tudi prenova pouka zgodovine. Ob tem so se učbeniki od
                devetdesetih let naprej spreminjali tudi oblikovno, postajali vedno bolj polni barv,
                privlačne opreme, nekdaj en predpisan učbenik pa je zamenjala večja pestrost izbire.
                Odkar je osemletno osnovno šolo pri nas sredi devetdesetih let postopoma zamenjala
                devetletka, je zgodovina 20. stoletja obravnavana v devetem razredu. </p>
            <p>Besedilo v učbenikih zgodovine, ki so jih več desetletij uporabljali štirinajst- ali
                petnajstletni učenci pred in po šolski reformi leta 1958, je špansko državljansko
                vojno predstavilo s tedaj običajnim političnim besednjakom v poglavju »Boj ljudskih
                množic proti fašizmu in nacizmu«. Učbenik <hi rend="italic bold">Zgodovina</hi>
                <hi rend="italic bold">za IV. razred nižjih gimnazij</hi> (1956) so napisali trije
                vplivni marksistični zgodovinarji (Ferdo Gestrin in Jože Heinz s pedagoškimi in
                didaktičnimi izkušnjami ter Metod Mikuž kot univ. prof. za novejšo zgodovino).
                Predstavili so »Ljudsko fronto« kot obliko delovanja komunistične partije v
                posameznih deželah in na kratko, v osemnajstih vrsticah, opisali tudi Španijo: po
                zmagi na volitvah je Ljudska fronta leta 1936 »začela preoblikovati Španijo v
                domovino delovnega ljudstva«. Sledila sta odpor španske velike buržoazije in upor
                generala Franca, ki sta ga s četami in letali podprli Nemčija in Italija, Francija
                in Anglija pa sta s politiko nevmešavanja ostali nevtralni. Republikansko stran so
                podprle antifašistične mednarodne brigade, v katere so komunistične »partije vsega
                sveta in številna druga demokratična gibanja« pošiljali prostovoljce, med njimi je
                bilo mnogo jugoslovanskih. O vojni ni napisanega veliko – omenjajo znamenito bitko
                ob Guadalajari spomladi 1937, »v kateri so doživeli fašisti velik poraz«,
                nadaljevanje vojne in njen konec spomladi 1939 z zmago generala Franca, »ki ga je
                podprla vsa svetovna reakcija«. Učbenik piše še o umiku borcev internacionalnih
                brigad čez Pireneje v Francijo, kjer so jih razorožili in poslali v koncentracijska
                taborišča, nato pa teme sklene: »Zmagovita španska reakcija pa je uvedla v Španiji
                strahovit fašistični teror«. Enako besedilo kot učbenik iz leta 1956 ima tudi
                učbenik istega avtorja <hi rend="italic bold">Zgodovina za VIII. razred osnovne
                    šole</hi> (M. Mikuž), saj je bil po šolski reformi, ki je uveljavila osemletno
                osnovno šolo in štiriletne gimnazije, namenjen otrokom iste starosti. Ta učbenik so
                v šolah uporabljali vsaj še v sedemdesetih letih 20. stoletja. A poznejše izdaje
                učbenika zaradi skromnejše opreme niso imele fotografije uniformiranih borcev »ene
                od številnih mednarodnih brigad v Španiji«. <note place="foot" xml:id="ftn24" n="24"
                    >Ferdo Gestrin, Jože Heinz in Metod Mikuž, <hi rend="italic">Zgodovina za IV.
                        razred nižjih gimnazij</hi> (Ljubljana: Mladinska knjiga, 1956), 161–62.
                    Ferdo Gestrin, Jože Heinz in Metod Mikuž, <hi rend="italic">Zgodovina za VIII.
                        razred osnovne šole</hi> (Ljubljana: Mladinska knjiga, 1963),
                139.</note></p>
            <p>Tudi gimnazijski učbenik <hi rend="italic bold">Zgodovina za četrti razred
                    gimnazij</hi> je sredi šestdesetih let 20. stoletja napisal Metod Mikuž.
                »Nesrečna državljanska vojna v Španiji« je obravnavana med velikimi dogodki svojega
                časa, ko sta se »oblikovala nova dva imperialistična tabora«, ki sta se kasneje
                spopadla v drugi svetovni vojni. Zmage Ljudske fronte januarja 1936 na volitvah se
                je »zbala vsa španska buržoazna reakcija«. Kot začetek državljanske vojne je
                predstavljen vojaški udar (puč) dveh generalov (Franco, Mola) julija 1936. Spopadli
                so se vladi zvesta vojska (republikanci), ki so jo podprli številni prostovoljci z
                vseh koncev sveta (komunisti in demokrati), tudi iz Jugoslavije, in »pučisti ali
                nacionalisti« na drugi strani, ki sta jih podpirali Italija in Nemčija. »Te
                nacionalistične ali frankistične čete« so povezale severno in južno fronto, niso pa
                zavzele Madrida. »Boji so trajali v nesrečni deželi z menjajočo se srečo vse do
                začetka aprila 1939«, ko se je vojna končala z zmago nacionalističnih sil. Borci
                mednarodnih brigad – ti so v učbeniku predstavljeni tudi s fotografijo pohoda
                vojaške enote – so se v glavnem prebili do Francije, kjer pa jih je tedanja vlada
                »vtaknila v koncentracijska taborišča«. Med njimi je bilo »tudi nekoliko
                Jugoslovanov«. Špansko državljansko vojno je nato učbenik kar podrobno predstavil v
                mednarodnih dimenzijah, tudi vpliv Sovjetske zveze, kjer je bila to »doba strašnih
                procesov« od avgusta 1936 do konca 1938.<note place="foot" xml:id="ftn25" n="25"
                    >Metod Mikuž, <hi rend="italic">Zgodovina za četrti razred gimnazij</hi>
                    (Ljubljana: Državna založba Slovenije, 1967), 70–72.</note>
            </p>
            <p>Manj podrobni so bili <hi rend="bold">učbeniki za srednje tehniške, druge srednje in
                    poklicne šole</hi> (1967, 1970), ki so pisali o številu jugoslovanskih
                prostovoljcev na strani republikancev (omenjajo jih le 1200, od katerih jih je 600
                padlo) in razlagali poimenovanje »peta« kolona (za »fašistično izdajalsko reakcijo v
                Madridu«). Pojem pete kolone razlagajo tudi naši najnovejši učbeniki. Po porazu
                republikancev – do česar je prišlo zaradi izdajstva pete kolone in velike pomoči
                Nemčije in Italije – je v tujino odšlo pol milijona ljudi, največ v Mehiko.<note
                    place="foot" xml:id="ftn26" n="26">Pavle Urankar in Janez Šumi, <hi
                        rend="italic">Zgodovina za srednje tehniške in druge srednje šole</hi>
                    (Ljubljana: Dopisna delavska univerza, 1970), 107–08.</note> Enako besedilo ima
                že ciklostiran učbenik Pavla Urankarja,<note place="foot" xml:id="ftn27" n="27"
                    >Pavle Urankar, <hi rend="italic">Gradivo za pouk predmeta zgodovina</hi>
                    (Ljubljana: Dijaška založba na Ekonomski srednji šoli, 1967 (predelana izdaja)),
                    74–75.</note> namenjen za interno šolsko uporabo na Ekonomski srednji šoli v
                Ljubljani, iz šestdesetih let 20. stoletja, ki je bil osnova omenjenemu učbeniku iz
                leta 1970. Učbenik Julija Titla (<hi rend="italic">Zgodovina za poklicne šole</hi>,
                1970) predstavlja, kako so komunistične »partije in mnoga napredna gibanja v svetu«
                z mednarodnimi brigadami podprli vladne čete, »ki so vodile obrambno vojno proti
                fašizmu«. Učbeniki včasih navajajo, da je med temi prostovoljci bilo 1500
                jugoslovanskih borcev,<note place="foot" xml:id="ftn28" n="28">Julij Titl, <hi
                        rend="italic">Zgodovina za poklicne šole</hi> (Ljubljana: Državna založba
                    Slovenije, 1970), 83–84.</note> včasih pa (B. Božič, Š. Trojar, 1972) 1300
                    Jugoslovanov.<note place="foot" xml:id="ftn29" n="29">Branko Božič in Štefan
                    Trojar, <hi rend="italic">Zgodovina za tehniške šole</hi> (Ljubljana: Državna
                    založba Slovenije, 1972), 193.</note> Besedilo v tem učbeniku je napisano
                zavzeto: špansko ljudstvo se je sicer goreče borilo proti »vojaškim zarotnikom«, a
                najmodernejše orožje fašističnih držav je leta 1939 omogočilo »zmago reakcije v
                strahoviti državljanski vojni«.<note place="foot" xml:id="ftn30" n="30">Branko Božič
                    in Štefan Trojar, <hi rend="italic">Zgodovina za tehniške šole</hi> (Ljubljana:
                    Državna založba Slovenije, 1972), 193, 198. Branko Božič in Štefan Trojar, <hi
                        rend="italic">Zgodovina za tehniške šole</hi> (Ljubljana: Državna založba
                    Slovenije, 1980), 184, 188.</note> Zanimivo dopolnilo osnovnošolskemu učbeniku
                je bila tudi <hi rend="italic bold">Zgodovinska čitanka</hi> (Š. Zadnik, I. Križnar,
                1973), ki so jo občasno uporabljali tudi pri gimnazijskem pouku. Tam je objavljen
                spominski zapis slovenskega udeleženca španske državljanske vojne, ki je od novembra
                1936 sodeloval v bataljonu Garibaldi na zahodnem delu fronte v bitki pri kraju
                Pozuelo de Alarcón.<note place="foot" xml:id="ftn31" n="31">Štefka Zadnik in Ivan
                    Križnar, <hi rend="italic">Zgodovinska čitanka za osmi razred</hi> […]
                    (Ljubljana: Državna založba Slovenije, 1973), 33–35.</note> Pouk je lahko
                dopolnjeval še s čitanko povezan <hi rend="italic bold">Delovni zvezek</hi> (T.
                Weber, 1979). Ta je poudarjal vlogo komunistične partije Španije, pučiste in
                revolucionarje, sodelovanje Jugoslovanov ter tujo pomoč obema taboroma.<note
                    place="foot" xml:id="ftn32" n="32">Tomaž Weber, <hi rend="italic">Zgodovina 8:
                        delovni zvezek za 8. razred osnovne šole</hi> (Ljubljana: Državna založba
                    Slovenije, 1979), 14.</note> Na »največji spopad med demokratičnimi silami in
                fašistično močjo« so opozarjale tudi tiskane vaje (<hi rend="italic">Zgodovina 8:
                    Vaje</hi>), ki so leta 1990 izšle pri DZS v četrtem ponatisu. Na štirinajsti
                strani so opozarjale učence na okoli 1500 pripadnikov internacionalnih brigad in jih
                (z navedbo »preberi knjige: Španska revolucija Pierra Brova […]«) vabile k branju
                dela <hi rend="italic">Španska revolucija in državljanska vojna</hi> P. Brouéja, E.
                Témima pa tudi romana E. Hemingwaya <hi rend="italic">Komu zvoni</hi>.<note
                    place="foot" xml:id="ftn33" n="33">Tomaž Weber, <hi rend="italic">Zgodovina 8:
                        vaje</hi> (Ljubljana: Državna založba Slovenije, 1990, 4. izd.). Med letoma
                    1987 in 1991 je izšlo pet izdaj.</note> Vaje so spremljale tudi druge učbenike
                zgodovine, ki smo jih dobili od devetdesetih let 20. stoletja naprej.</p>
            <p>Vplivna avtorja učbenikov zgodovine do začetka devetdesetih let 20. stoletja Branko
                Božič in Tomaž Weber sta pripravila tudi učbenik za osmi razred osnovne šole <hi
                    rend="italic bold">Zgodovina 8</hi>, ki je prvič izšel leta 1973, doživel več
                izdaj in bil še zadnjič tiskan leta 1991 v četrtidelno dopolnjeni izdaji. Pri temi
                »Odpor proti fašizmu – ljudskofrontno gibanje« so predstavljeni »[p]rvi spopadi
                fašističnih in demokratičnih sil v Španiji«. Socialnim reformam oblasti Ljudske
                fronte je nasprotovala »vsa španska reakcija, od katoliške cerkve do buržoazije«.
                Španija se je vojaško razdelila na republikanski tabor z mednarodnimi prostovoljci,
                »ki so jih v Španijo pošiljale predvsem komunistične partije«, in na tabor
                nacionalistov. Besedilu učbenika sledijo vprašanja. Španski borci mednarodnih brigad
                (prostovoljci) so postali bolj opazen del vsebine te teme. Poleg navedbe »okrog 1500
                jugoslovanskih prostovoljcev, med njimi čez 500 Slovencev«, učbenik opozarja na
                njihovo poznejšo vojaško vlogo že v začetku partizanskega gibanja leta 1941. Učbenik
                dopolnjujeta še fotografija borcev v strelskem jarku (jugoslovanski borci
                internacionalnih brigad na položaju) in fotografija ruševin bombardirane
                    Barcelone.<note place="foot" xml:id="ftn34" n="34">Branko Božič in Tomaž Weber,
                        <hi rend="italic">Zgodovina 8</hi> (Ljubljana: Državna založba Slovenije,
                    1991, 4. delno dopolnjena izdaja), 43–44.</note></p>
            <p>Po letu 1980 so dijaki s šolsko reformo dobili tudi nove učbenike. Za pouk zgodovine
                20. stoletja je učbenik treh avtorjev (B. Božiča, T. Webra, J. Prunka) z naslovom
                    <hi rend="italic bold">Novejša zgodovina (Zgodovina 2)</hi> zelo podrobno
                predstavil špansko temo: pri volilni zmagi Ljudske fronte februarja 1936 omenjajo
                tudi podporo anarhistov. Upor zoper zakonito vlado »so generali opravičevali s
                pretvezo, da ščitijo nacionalne vrednote Španije pred socializmom, komunizmom in
                brezboštvom, ki ga podpira vlada«. Učbenik posebej poudarja, da je v republikanskem
                delu Španije v času te vojne potekala »tudi socialna, celo socialistična revolucija«
                s pomembno vlogo revolucionarnih socialističnih in anarhističnih sindikalnih
                odborov. Kot predstavlja učbenik, je bila ta spontana socialistična revolucija
                »dejanska inačica boljševiške oktobrske revolucije«. Republikanske sile so spomladi
                1937 »zavrle revolucionarni zagon španskih delavskih množic«, kar je predstavljeno
                kot politična napaka Kominterne in KP Španije. Na poraz republikancev je vplivala
                tudi razcepljenost republikanskega tabora. Temo je končala spodbuda srednješolcem z
                več kot dvanajstimi vprašanji.<note place="foot" xml:id="ftn35" n="35">Branko Božič,
                    Tomaž Weber in Janko Prunk, <hi rend="italic">Srednje usmerjeno izobraževanje:
                        Novejša zgodovina –Zgodovina 2</hi> (Ljubljana: Državna založba Slovenije,
                    1980), 51–63.</note></p>
            <p>V malo kasnejšem srednješolskem učbeniku že omenjenih dveh avtorjev (B. Božič, T.
                Weber <hi rend="italic bold">Zgodovina 2</hi>, 1986) je ta čas predstavljen s
                podobnimi poudarki, a bolj strnjeno, Španija od 1936 do 1939 pa kratko na dveh
                straneh. V učbeniku sta tudi dve sliki s podnapisi; na eni je general Franco, na
                drugi pa borci bataljona Đuro Đaković v Španiji kot primer 1500 jugoslovanskih
                članov mednarodnih brigad. Na koncu besedila učbenik predlaga učencu še branje
                sestavkov iz <hi rend="italic">Zbirke zgodovinskih virov</hi> o španski državljanski
                vojni in ga spodbuja, naj oceni delež Jugoslovanov s pomočjo treh knjig o tej
                    temi.<note place="foot" xml:id="ftn36" n="36">Branko Božič in Tomaž Weber, <hi
                        rend="italic">Srednje izobraževanje: skupna vzgojnoizobrazbena osnova:
                        Zgodovina 2</hi> (Ljubljana: Državna založba Slovenije, 1986), 83–84.
                </note>
            </p>
            <p><hi rend="bold">Novi učbeniki od devetdesetih let 20. stoletja.</hi> V devetdesetih
                letih 20. stoletja so družbene in politične spremembe vplivale tudi na šolo. Učbenik
                za določeni razred ni bil le en sam, ampak sta se pojavljali možnosti izbire in
                tekmovanja založnikov. Tej pestrosti se je pridružila tudi bogatejša oblika z
                barvnim tiskom. Tako je založba DZS v začetku devetdesetih let pripravila privlačen
                učbenik za osmi razred osnovne šole z naslovom <hi rend="italic bold">20.
                    stoletje</hi> (Branimir Nešović, Janko Prunk, 1993). Naša tema je z različnimi
                podrobnostmi predstavljena na dveh straneh v poglavju »Ogrožanje svetovnega miru
                1931–1939«. Omenjeni so vmešavanje Sovjetske zveze v delovanje Ljudske fronte v
                Španiji, parlamentarna zmaga Ljudske fronte in reforme, državni udar in »krvava
                državljanska vojna«, ki se je končala z zmago nacionalista generala Franca. Ta je
                zmagal zaradi nemške in italijanske pomoči (prvič so sistematično bombardirali cela
                mesta) ter discipline v svoji vojski – slednje učbeniki omenjajo prvič; prav tako
                učbenik poudarja smrtne žrtve med civilisti, udeležbo žensk v vojni na republikanski
                strani in Slovenca Josipa Križaja, letalca v republikanski armadi, ki so ga oktobra
                1936 sestrelili italijanski piloti. V enotah republike je bilo med Slovenci veliko
                levo usmerjenih intelektualcev, navajajo okoli 1600 prostovoljcev iz Jugoslavije
                (500 iz Slovenije). Poleg fotografije letala o Španiji pričujeta še slika Salvadorja
                Dalija (ob njem se kot nasprotniki frankističnega puča omenjajo pesnik Federico
                García Lorca, filozof M. Unamuno, pisatelj E. Hemingway in slikar P. Picasso z <hi
                    rend="italic">Guernico</hi>) in fotografija udeležencev vojne.<note place="foot"
                    xml:id="ftn37" n="37">Branimir Nešović in Janko Prunk, <hi rend="italic">20.
                        stoletje: Zgodovina za 8. razred osnovne šole</hi> (Ljubljana: Državna
                    založba Slovenije, 1993, 2. izd.), 50–51.</note></p>
            <p>Slovenski osmošolci so lahko od leta 1997 naprej uporabljali učbenik zgodovine treh
                avtorjev (Ane Nuše Kern, Dušana Nećaka, Boža Repeta) <hi rend="italic bold">Naše
                    stoletje</hi>, ki so ga pripravili dva prof. novejše zgodovine na Univerzi v
                Ljubljani in osnovnošolska učiteljica kot praktik, izdala pa založba Modrijan.
                Španski državljanski vojni so namenili dve ilustrirani strani pri poglavju »Na poti
                k drugi svetovni vojni«. Likovno je tema opremljena s fotografijo predaha med boji v
                Barceloni (1936) z dvema oboroženkama v ospredju, s Picassovo sliko <hi
                    rend="italic">Guernica</hi> (1937) z upodobitvijo fašističnega bombardiranja
                tega baskovskega mesta in fotografijo spomenika zmage generala Franca, ki je ostal
                na oblasti do smrti leta 1975. Besedilo pa predstavlja ključne elemente razvoja od
                koalicijske Ljudske fronte in socialnih reform ter vojaškega udara proti
                republikanski vladi leta 1936. Pri nemški in italijanski podpori upornikom izstopata
                preizkušanje orožja in bombardiranje mest, pri pomoči republikanski strani pa pomoč
                Sovjetske zveze in njeno neposredno vmešavanje v španske zadeve ter večanje moči
                komunistov, »ki so zahtevali izvedbo revolucije«. Omenjena so nesoglasja v
                republikanski vladi, ki so vplivala na poraz republikanske vojske spomladi 1939.
                Predstavljeni sta tudi nevtralnost demokratične Evrope in pomoč republikanski
                strani, ki jo je pomenilo 30.000 pripadnikov mednarodnih brigad, »med njimi kakih
                500 iz Slovenije«.<note place="foot" xml:id="ftn38" n="38">Ana Nuša Kern, Dušan
                    Nećak in Božo Repe, <hi rend="italic">Naše stoletje: zgodovina za 8. razred
                        osnovne šole</hi> (Ljubljana: Modrijan, 1997, 1. izd.), 63–64.</note>
                Učbenik ima zaradi postopnega prehoda v devetletko od šeste izdaje 2003 podnaslov
                »Zgodovina za 8. razred osnovne šole, zgodovina za 9. razred devetletne osnovne
                    šole«<hi rend="italic">,</hi> od sedme izdaje 2005 pa je namenjen le za deveti
                razred tedaj reformirane osnovne šole. V letu 2015 je v tisku deveta izdaja tega
                učbenika. Učbenik <hi rend="italic">Naše stoletje</hi> je izšel tudi za
                madžarsko-slovenske dvojezične šole, in to v dveh zvezkih (1. izd. 2005–2006; 2.
                izd. 2010, 2014).<note place="foot" xml:id="ftn39" n="39">Ana Nuša Kern, Dušan
                    Nećak, Božo Repe in Roman Vogrinc, <hi rend="italic">Naše stoletje: zgodovina za
                        9. razred dvojezične osnovne šole = Századunk: történelem a kétnyelvű
                        általános iskolák 9. osztálya számára</hi>, prev. Magdalena Bohnec
                    (Ljubljana: Modrijan, 2005–2006).</note> Leta 2007 pa so učbenik <hi
                    rend="italic">Naše stoletje</hi> izdali tudi v prilagojeni različici za
                slabovidne učence<note place="foot" xml:id="ftn40" n="40">Ana Nuša Kern, Dušan Nećak
                    in Božo Repe, <hi rend="italic">Naše stoletje: zgodovina za 9. razred osnovne
                        šole: učbenik, prilagojen za slabovidne učence,</hi> ur. Roman Brvar
                    (Ljubljana: Zavod za slepo in slabovidno mladino, 2007).</note> in v štirih
                zvezkih še v brajici za slepe učence<note place="foot" xml:id="ftn41" n="41">Ana
                    Nuša Kern, Dušan Nećak in Božo Repe, <hi rend="italic">Naše stoletje</hi>
                    [Braillova pisava]: <hi rend="italic">zgodovina za 9. razred osnovne šole:
                        učbenik, prilagojen za slepe učence, zv. 4</hi>, ur. Roman Brvar (Ljubljana:
                    Zavod za slepo in slabovidno mladino; Zveza društev slepih in slabovidnih
                    Slovenije, 2007).</note> (oboje v uredništvu učitelja zgodovine in zemljepisa
                ter izvrstnega poznavalca poučevanja slepih in slabovidnih Romana Brvarja).<note
                    place="foot" xml:id="ftn42" n="42">»In memoriam Roman Brvar 1950–2014,« <hi
                        rend="italic">Šolski razgledi</hi>, 7. 3. 2014, št. 5.</note>
            </p>
            <p>Alternativni osnovnošolski učbenik za zgodovino <hi rend="italic bold">Koraki v času:
                    20. stoletje</hi> (Ljubljana: DZS, 1997), prav tako delo treh avtorjev (Ervina
                Dolenca, Aleša Gabriča, Marjana Rodeta), ima že na naslovnici del Picassove slike
                    <hi rend="italic">Guernica</hi>. S Španijo so se učenci v tem učbeniku srečali
                že pri temi kriza demokracije (po prvi svetovni vojni, str. 36), več o njej pa je
                zapisano v obravnavi tridesetih let 20. stoletja. Učenci so ob zemljevidu Evrope in
                dveh ilustracijah (Picassova <hi rend="italic">Guernica</hi>, general Franco)
                spremljali ljudskofrontno gibanje in še posebej razvoj v Španiji, ki je po osmih
                letih diktature leta 1931 postala demokratična republika. Ljudska fronta je po zmagi
                leta 1936 uvajala reforme v korist delavstva, ki so omejevale industrialce,
                veleposestnike (tudi Cerkev) in vojsko, kar je sprožilo vojaški upor. Predstavljena
                sta vloga zahodnih držav, Sovjetske zveze in število članov mednarodnih brigad, tudi
                iz Slovenije. Za Nemčijo in Italijo na strani upornikov je bila španska državljanska
                vojna dober poligon za preizkušanje orožja, v zvezi z bombardiranjem baskovskega
                mesta Guernica sta predstavljena napad nemških letal na nevojaški cilj in velik
                pokol civilnega prebivalstva, ki mu je sledil. Besedilo omenja razhajanja v Ljudski
                fronti, »ker so skušali komunisti hkrati z obrambo republike izvesti tudi
                revolucijo« (str. 47–48), ne pa liberalno-komunistične zadušitve revolucionarnega
                gibanja v Barceloni konec leta 1936. Učbenik poudarja, da se je ob španski
                državljanski vojni večina evropskih strank, gibanj in organizacij opredelila za eno
                od bojujočih se strani, kar je pomembno tudi za razvoj na Slovenskem. Zaupanje v
                demokracijo je bilo omajano, ljudje pa »vse bolj razdeljeni med dve skrajnosti: ali
                večjo nevarnost predstavlja komunizem ali fašizem«. Temo zaključita zmaga generala
                Franca spomladi 1939 in podatek, da je fašizem v Španiji preživel vse do njegove
                smrti leta 1975 (str. 48). Med novimi pojmi pa učbenik seznanja učence še s pojmom
                »peta kolona« v primeru zavzetja Madrida kot primerom notranjega delovanja v korist
                zunanjega sovražnika (str. 49).<note place="foot" xml:id="ftn43" n="43">Ervin
                    Dolenc, Aleš Gabrič in Marjan Rode, <hi rend="italic">Koraki v času. 20.
                        stoletje: zgodovina za 8. razred osemletke in 9. razred devetletke</hi>
                    (Ljubljana: Državna založba Slovenije, 2002), 35–36, 47–49.</note>
            </p>
            <p>Pri <hi rend="bold">srednješolskih učbenikih</hi> lahko omenimo, da je njihov pristop
                k tej temi, ki je glede na učni načrt sprva bolj podroben, pozneje omejen na glavne
                poudarke španske državljanske vojne. Ta je predstavljana kot del dogajanja pred
                drugo svetovno vojno in pri idejnih nasprotjih poudarja tudi vlogo intelektualcev.
                Španska državljanska vojna je z nekaj domačimi in mednarodnimi poudarki
                predstavljena tudi v<hi rend="bold"> priročnikih za učitelje in učence</hi>, v
                zgodovinskih virih in v šolskih zgodovinskih atlasih, bolj podrobno v novejših.
                Šolski zgodovinski atlas (Ljubljana: DZS, 1994) tako z besedilom, sliko (<hi
                    rend="italic">Guernica</hi> kot umetniško opozorilo na grozote totalne vojne) in
                zemljevidom poteka vojne zgoščeno informira o državljanski vojni v Španiji.<note
                    place="foot" xml:id="ftn44" n="44">Tomaž Weber, Branko Rojc in Prvenka Turk, <hi
                        rend="italic">Šolski zgodovinski atlas</hi> (Ljubljana: Državna založba
                    Slovenije, 1994), 47.</note> Posebej bogata je predstavitev španske državljanske
                vojne s pisnimi viri, fotografijami in zemljevidom v drugem zvezku iz serije<hi
                    rend="italic"> Dvajseto stoletje v zgodovinskih virih, besedi in sliki</hi>, ki
                predstavlja Evropo in svet med obema vojnama (T. Weber, D. Novak, 1996).<note
                    place="foot" xml:id="ftn45" n="45">Tomaž Weber in Drago Novak, <hi rend="italic"
                        >20. stoletje v virih, besedi in sliki, zv. 2: Evropa in svet med obema
                        vojnama 1918–1939</hi> (Ljubljana: Državna založba Slovenije, 1996), 40–41,
                    44–48.</note> Leta 2012 je izšla že tretja izdaja, četrti natis tega zvezka.</p>
            <p>Španska državljanska vojna je zelo obsežno predstavljena v učbeniku Boža Repeta za
                četrti razred gimnazije <hi rend="italic bold">Naša doba: oris zgodovine 20.
                    stoletja</hi>. Uvodoma je predstavljen razvoj Španije od leta 1918 do
                februarskih volitev leta 1936, nato sledi zemljevid Španije v začetku vojaškega
                upora z besedilom do padca Madrida 10. marca 1939. Osrednje besedilo predstavlja
                vojne izgube (milijon ljudi, še 250.000 republikancev pa da po vojni pobiti Franco)
                in število tuje pomoči: 70.000 vojakov in 8.000 fašističnih prostovoljcev na eni in
                30.000 prostovoljcev v mednarodnih brigadah na drugi strani. Predstavljeni so tudi
                obračuni komunistov s trockisti in anarhisti, predsednik Caballero kot resnični
                demokrat, ki je preprečil boljševiško revolucijo in krotil revolucionarno nasilje.
                Vojna v Španiji je za Evropo pomenila opredeljevanje proti fašizmu; v Sloveniji je
                to pomenil esej E. Kocbeka. S sliko so predstavljeni jugoslovanski prostovoljci v
                oficirski šoli. Od okoli 1500 prostovoljcev iz tedanje Jugoslavije se omenja več kot
                400 (nekoliko premalo) prostovoljcev iz Slovenije. Večina od teh, ki so preživeli,
                je med drugo svetovno vojno sodelovala v partizanskih enotah. Učbenik predstavi
                prostovoljce tudi na frankistični strani: bili so iz Italije, Portugalske, Nemčije
                in tudi Irske. Posebej je med kulturniki naklonjenimi republikanski strani
                predstavljen pesnik F. G. Lorca s sliko in zapisom o krutosti državljanskih vojn, v
                kar obsežnem zapisu pa tudi filozof M. Unamuno in znani umetniki, ki so nasprotovali
                vojni (Dali in Picasso).<note place="foot" xml:id="ftn46" n="46">Božo Repe, <hi
                        rend="italic">Naša doba, oris zgodovine 20. stoletja: Učbenik za 4. razred
                        gimnazije</hi> (Ljubljana: Državna založba Slovenije, 1995), 80–81. Izšli
                    sta tudi izdaji 1996, 1997.</note>
            </p>
            <p>Naslednji gimnazijski učbenik, ki ga je pod naslovom <hi rend="italic bold">Sodobna
                    zgodovina</hi> že po novem učnem načrtu (1996) pripravil Božo Repe, sicer tudi
                soavtor osnovnošolskih učbenikov, v primerjavi z učbenikom <hi rend="italic">Naša
                    doba</hi> prinaša krajša besedila. Špansko državljansko vojno obravnava v
                posebnem poglavju (str. 69–70), ki se konča z razlago manj znanih besed (falanga,
                trockist) in s tremi vprašanji. Vprašanja se nanašajo na vzroke vojne, na povezavo
                med pomočjo Ljudski fronti in opredeljevanjem za demokracijo ter na Slovence v
                mednarodnih brigadah. Tudi fotografije so tri: parada zmagovitih Francovih sil v
                Barceloni 26. 1. 1939, plakat Joana Miroja <hi rend="italic">Pomagajte Španiji
                </hi>(Joan Miró, Aidez l'Espagne) in Aleš Bebler kot španski borec iz Slovenije med
                španskimi pionirji (učenci). Besedilo učbenika obravnava že razvoj Španije po letu
                1918 s številnimi reformami delavske zakonodaje, vojske, šolstva in družbene vloge
                Cerkve ter poskuse uporov. Zelo podrobno je predstavljena sestava Ljudske fronte
                (zveza socialistov, levih meščanskih republikancev, trockistov, sindikalistov,
                anarhistov, komunistov in dela monarhistov), ki je februarja 1936 zmagala na
                volitvah. Nova vlada je nadaljevala z reformami, nadaljevali pa so se tudi politični
                nemiri. Vojaški udar je razdelil Španijo na dva dela, razplamtela se je krvava
                državljanska vojna, ki se je marca 1939 končala s Francovo zmago (str. 69). Učbenik
                v povezavi s špansko temo informira še na zemljevidu migracij po prvi svetovni
                vojni, od koder je razvidno, da je po državljanski vojni domovino zapustilo 160.000
                Špancev (str. 49). Predstavljena je tudi italijanska in nemška vojaška pomoč
                nacionalistom z letali (legija Condor), tanki in vojaštvom. Omenjena je še pomoč
                Sovjetske zveze, »ki pa je podpirala predvsem komuniste«. Število prostovoljcev iz
                tedanje Jugoslavije predstavi učbenik z »več kot 1500«, med njimi 400 Slovencev. Med
                prostovoljci se omenjajo intelektualci, kot so André Malraux, Egon Kisch in Ernest
                Hemingway. Predstavljene so tudi visoke izgube v vojni: padlih je več kot milijon
                ljudi, »še 250 tisoč republikancev pa je v letih po vojni dal pobiti Franco«.
                Španska državljanska vojna se je globoko zarezala v zavest Evrope, odnos do vojne pa
                je pomenil tudi opredeljevanje do fašizma, a zaradi možnosti revolucije in pomoči
                Sovjetske zveze usmeritev ni bila enotna. »Zlasti v katoliškem taboru, ki je
                simpatiziral s frankisti«, je leta 1937 na Slovenskem odmeval republikancem
                naklonjen članek srednješolskega profesorja in pesnika E. Kocbeka. Od vseh evropskih
                fašizmov se je fašizem v Španiji obdržal najdlje, do leta 1975 (str. 69–70).<note
                    place="foot" xml:id="ftn47" n="47">Božo Repe, <hi rend="italic">Sodobna
                        zgodovina – zgodovina za 4. letnik gimnazij</hi> (Ljubljana: Modrijan, 2000
                    (2. izd.), 1998 (1. izd.), 2008).</note></p>
            <p>Srednješolski učbenik <hi rend="italic bold">Zgodovina 2 za tehniške in druge
                    strokovne šole</hi> (avtor je srednješolski profesor zgodovine in gimnazijski
                ravnatelj Stane Brzelak) je bil leta 1992 dobro sprejeta novost. Besedilo omenja
                Španijo najprej leta 1923 z diktatorjem Primom de Rivero. Španska državljanska vojna
                pa je uvodoma predstavljena z intelektualci proti fašizmu: likovno je to Picassova
                    <hi rend="italic">Guernica</hi>, kot žrtvi fašizma pa sta omenjena leta 1936
                padla pesnik Lorca in filozof Unamuno. Besedilo s pomočjo predstavitve Ljudske
                fronte, njene zmage na volitvah 1936, reform in upora generala Franca najprej
                predstavlja podporo vojskujočim se stranem iz tujine. »Protivladne fašistične sile«
                sta podprli Nemčija in Italija z orožjem in 60.000 vojaki, republikansko stran pa
                mednarodne brigade s 30.000 prostovoljci iz 54 držav. Omenjeni so tudi glavni boji
                (Guadalajara 1937, Guernica aprila 1937, Katalonija 1938 in Madrid marca 1939). »1.
                aprila 1939 je general Franco objavil konec vojne […]« Sledili so obračuni z
                republikanci in fašistična diktatura, ki se je obdržala do leta 1975. Besedilo
                predstavi tudi žrtve vojne: več kot milijon življenj in več kot pol milijona
                beguncev pred fašizmom. Po besedah avtorja učbenika je španska državljanska vojna
                »pokazala premoč naci-fašističnih držav« in svetovni spopad je postal neizbežen,
                pomenila pa je tudi prvo soočenje »fašizma in antifašizma, ki so ga na strani
                španskih republikancev branili prostovoljci v mednarodnih brigadah«. Učbenik je do
                leta 2010 doživel že osem ponatisov.<note place="foot" xml:id="ftn48" n="48">Stane
                    Brzelak, <hi rend="italic">Zgodovina 2, za tehniške in druge strokovne šole</hi>
                    (Ljubljana: Državna založba Slovenije, 1992), 106–07. Leta 2010 je izšel 8.
                    natis.</note></p>
            <p>Slovenski gimnazijci so lahko vzeli v roke tudi učbenik dveh avtorjev, ki sta
                pripravila že osnovnošolski učbenik novejše zgodovine, Ervina Dolenca in Aleša
                Gabriča, <hi rend="italic bold">Zgodovina 4</hi> (DZS, 2002, 2009), zraven je sodil
                tudi delovni zvezek. Španske vsebine najdemo pri temi »Zaostrovanje razmer vodi v
                novo vojno«, ki se najprej sprašuje »ali komunizem ali fašizem«, nato pa pri
                predstavitvi španske državljanske vojne. Na dveh straneh učbenika sta tudi dve
                ilustraciji: Picassova <hi rend="italic">Guernica</hi> z občutkom groze ob nemškem
                bombardiranju baskovskega mesta in fotografija bega prebivalcev iz osemindvajset
                mesecev obleganega Madrida ter graf pomoči španskim fašistom (Italijani, Portugalci,
                Nemci in Irci). Besedilo je po obsegu, vsebinsko in po formulacijah kar preveč
                sorodno osnovnošolskemu učbeniku istih avtorjev (<hi rend="italic">Koraki v času,
                    20. stoletje</hi>).<note place="foot" xml:id="ftn49" n="49">Ervin Dolenc in Aleš
                    Gabrič, <hi rend="italic">Zgodovina 4, učbenik za 4. letnik gimnazije</hi>
                    (Ljubljana: Državna založba Slovenije, 2002), 51, 55, 60–61. </note> Delovni
                zvezek k temu učbeniku, ki sta ga pripravili Z. Pastar in J. Sobotkiewicz, se s
                spopadom v Španiji ukvarja na dveh straneh in dijakom postavlja nekaj vprašanj: dve
                o Ljudski fronti in pet vprašanj neposredno o španski državljanski vojni. Vprašanja
                se nanašajo na vzroke vojne, dva tabora, odnos tujine do vojne, zmagovalca,
                mednarodne brigade prostovoljcev. Ilustracija predstavlja fotografijo porušenega
                mesta Guernica.<note place="foot" xml:id="ftn50" n="50">Zlata Pastar in Jelka
                    Sobotkiewicz, <hi rend="italic">Zgodovina 4. Delovni zvezek za četrti letnik
                        gimnazije</hi> (Ljubljana: Državna založba Slovenije, 2003 (1. izd., 1.
                    natis)), 37–38.</note></p>
            <p>Učbenik <hi rend="italic bold">Zgodovina 4: učbenik za 4. letnik gimnazije</hi> je
                pri DZS leta 2011 (in pozneje) izšel nekoliko predelan (avtorja Aleš Gabrič, Mateja
                Režek). Španski državljanski vojni kot »zadnji 'generalki' pred izbruhom druge
                svetovne vojne« je posvečeno novo besedilo, dve dotedanji sliki (<hi rend="italic"
                    >Guernica</hi>, <hi rend="italic">Beg iz Madrida</hi>) in ena nova: <hi
                    rend="italic">!No pasaran!</hi> – plakat z geslom republikancev. Nov je tudi
                odlomek o izkušnji socializma iz ne dolgo pred tem v slovenščino prevedenega dela G.
                Orwella <hi rend="italic">Poklon Kataloniji</hi> (2009). Tema se zaključi z
                vprašanjem in aktualizacijo iz tega odlomka (o skupnosti, kjer je upanje nekaj
                običajnega). Besedilo vsebuje glavne podatke o razvoju Španije od leta 1918 in v
                mednarodnih brigadah navaja »blizu 500 Slovencev«.<note place="foot" xml:id="ftn51"
                    n="51">Aleš Gabrič in Mateja Režek, <hi rend="italic">Zgodovina 4, učbenik za 4.
                        letnik gimnazije</hi> (Ljubljana: Državna založba Slovenije, 2012 (2011: 1.
                    izd., 2013: 1. izd., 3. natis)), 54–55, pridobljeno 15. 4. 2014, <ref
                        target="http://vedez.dzs.si/datoteke/zgo4-sklop1.pdf"
                        >http://vedez.dzs.si/datoteke/zgo4-sklop1.pdf</ref>.</note></p>
            <p>Prenovljen osnovnošolski učbenik <hi rend="italic bold">Koraki v času 9</hi> (DZS
                2013) je delo štirih avtorjev (A. Gabriča, M. Rodeta, T. Galonja, E. Dolenca) in
                predstavlja vzpon totalitarizma, v katerega je vpeta tudi španska državljanska
                vojna. Ta je sicer predstavljena kratko, v nekaj več kot dvajsetih vrsticah in z eno
                fotografijo (<hi rend="italic">Guernica</hi>) s komentarjem o bombardiranju leta
                1937. A besedilo je premišljeno, precej enostavno in vsebinsko bogato. Predstavljeni
                so pestro sestavljena Ljudska fronta (tudi anarhisti), njena zmaga na volitvah, upor
                vojske in pomoč iz tujine (omenjenih je 500 prostovoljcev mednarodnih brigad iz
                Slovenije) ter zmaga generala Franca in fašizma do leta 1975. Temo sklene odnos
                gibanj in ljudi v Evropi do nevarnosti komunizma ali fašizma. V slovarčku pa je ob
                besedilu razložen še »anarhizem«.<note place="foot" xml:id="ftn52" n="52">Aleš
                    Gabrič, Marjan Rode, Tadeja Galonja in Ervin Dolenc, <hi rend="italic">Koraki v
                        času 9, 20. stoletje: učbenik za zgodovino v 9. razredu osnovne šole</hi>
                    (Ljubljana: Državna založba Slovenije, 2013 (1. izdaja)), 23.</note></p>
            <ab type="milestone" style="text-align:center">* * *</ab>
            <p>V obravnavi nasprotij pred drugo svetovno vojno je tema španske državljanske vojne v
                učbenikih zgodovine v Sloveniji našla pomembno mesto že pred letom 1990 v
                jugoslovanskem obdobju in tudi pozneje v času samostojne Slovenije, ko avtorji
                učbenikov pišejo bolj široko in omenjajo tudi podrobnosti. Sprva, na primer, v
                pestri sestavi Ljudske fronte niso bili omenjeni anarhisti, šele od sedemdesetih let
                20. stoletja je bolj poudarjeno sodelovanje Jugoslovanov in posebej Slovencev na
                strani republikancev v mednarodnih brigadah. Vključevanje teh podrobnosti v učbenike
                je tudi rezultat razvoja znanstvenih raziskav. Po sodobnih raziskavah je število
                prostovoljcev iz Jugoslavije večje od 1920, med temi je bilo 574 Slovencev.<note
                    place="foot" xml:id="ftn53" n="53">Avgust Lešnik, »'Nuestros Españoles'«,
                    89.</note> Spreminjali so se tudi izrazi v učbenikih, ki so bili sprva skladni s
                prevladujočo politično usmeritvijo nekdanje jugoslovanske države in javno prevlado
                komunističnih idej. Še v osemdesetih letih 20. stoletja lahko v nekaterih učbenikih
                najdemo zavzeto in naklonjeno predstavitev revolucije med špansko državljansko
                vojno. Posebej je v učbenikih opazen razvoj pri oceni delovanja posameznih usmeritev
                v Ljudski fronti, tudi kritičnost do delovanja komunistov in Sovjetske zveze. Kljub
                temu je še v osemdesetih letih 20. stoletja v učbenikih predstavljena naklonjenost
                do revolucije, pozneje pa samo do demokracije. Tako so predstavljeni tudi kulturniki
                (umetniki, pisatelji, pesniki in slikarji), ki so podpirali republikansko stran. Ob
                tem je poudarjeno tudi vojaško delovanje nacistične Nemčije in fašistične Italije
                zopet izvoljeno špansko vlado ter posebej grozovito bombardiranje baskovskega mesta
                Guernica 26. 4. 1937. Učbeniki zgodovine postajajo v Sloveniji od konca 20. stoletja
                tudi oblikovno bolj pestri in so tiskani v barvah, pomemben delež pri njihovem
                nastanku pa imajo tudi učitelji kot soavtorji ali recenzenti. Tudi vsebina je vedno
                bolj prilagojena starosti šolarjev. Pri tem je učenje o demokraciji pravzaprav
                glavni namen pripovedovanja zgodb o totalitarnih režimih in o različnih političnih
                usmeritvah pred drugo svetovno vojno.</p>

        </body>
        <back>
            <div type="bibliography">
                <head>Viri in literatura</head>
                <listBibl>
                    <head>Časopisni viri:</head>
                    <bibl>Kocbek, Edvard. »Glasovi o Claudelu.« <hi rend="italic">Slovenec</hi>, 13.
                        4. 1937, 5.</bibl>
                    <bibl>Kocbek, Edvard. »Premišljevanje o Španiji.« <hi rend="italic">Dom in
                            svet</hi>, 1937, št. 1‒2, 90‒105.</bibl>
                    <bibl><hi rend="italic">Slovenec</hi>, 20. 6. 1937, 2, »Španija v 'Dom in svetu'
                        pa globlji pogledi.«</bibl>
                    <bibl><hi rend="italic">Slovenec</hi>, 22. 4. 1937, 5, »Dom in svet v petdesetem
                        letu.«</bibl>
                    <bibl><hi rend="italic">Slovenec</hi>, 7. 3. 1937, 9, »Pogovori z literati.
                        Pesnik Edvard Kocbek.«</bibl>
                    <bibl><hi rend="italic">Slovenski list, Periódico de la Colectividad
                            Yugoeslava</hi> 9, 6. 1. 1939, št. 103, 1, »Položaj v Španiji.« <ref
                            target="http://www.dlib.si/details/URN:NBN:SI:DOC-O2WXJL1J"
                            >http://www.dlib.si/details/URN:NBN:SI:DOC-O2WXJL1J</ref>.</bibl>
                </listBibl>
                <listBibl>
                    <head>Literatura:</head>
                    <bibl>Bebler, Anton, ur. <hi rend="italic">Naši Španci: Zbornik</hi>. Ljubljana:
                        Borec, 1978.</bibl>
                    <bibl>Blinkhorn, Martin. <hi rend="italic">Demokracija in državljanska vojna v
                            Španiji 1931‒1939</hi>. Ljubljana: Znanstveno in publicistično središče,
                        1995.</bibl>
                    <bibl>Božič, Branko in Štefan Trojar. <hi rend="italic">Zgodovina za tehniške
                            šole</hi>. Ljubljana: Državna založba Slovenije, 1972.</bibl>
                    <bibl>Božič, Branko in Štefan Trojar. <hi rend="italic">Zgodovina za tehniške
                            šole</hi>. Ljubljana: Državna založba Slovenije, 1972.</bibl>
                    <bibl>Božič, Branko in Štefan Trojar. <hi rend="italic">Zgodovina za tehniške
                            šole.</hi> Ljubljana: Državna založba Slovenije, 1980.</bibl>
                    <bibl>Božič, Branko in Tomaž Weber. <hi rend="italic">Srednje izobraževanje:
                            skupna vzgojnoizobrazbena osnova: Zgodovina 2</hi>. Ljubljana: Državna
                        založba Slovenije, 1986.</bibl>
                    <bibl>Božič, Branko in Tomaž Weber. <hi rend="italic">Zgodovina 8</hi>.
                        Ljubljana: Državna založba Slovenije, 1991.</bibl>
                    <bibl>Božič, Branko, Tomaž Weber in Janko Prunk. <hi rend="italic">Srednje
                            usmerjeno izobraževanje: Novejša zgodovina –Zgodovina 2</hi>. Ljubljana:
                        Državna založba Slovenije, 1980.</bibl>
                    <bibl>Broué,Pierre in Émile Témine. <hi rend="italic">Španska revolucija in
                            državljanska vojna</hi>. Ljubljana: Cankarjeva založba, 1986.</bibl>
                    <bibl>Brzelak, Stane. <hi rend="italic">Zgodovina 2, za tehniške in druge
                            strokovne šole</hi>. Ljubljana: Državna založba Slovenije, 1992.</bibl>
                    <bibl>»Congreso Posguerras. 75 Aniversario del fin de la Guerra Civil española,
                        Madrid, 3‒5 de abril de 2014.« <hi rend="italic">Facultad de Geografía e
                            Historia. Universidad Complutense de Madrid</hi>. Pridobljeno 1. 3.
                        2014. <ref
                            target="http://geografiaehistoria.ucm.es/congreso-posguerras-75-aniversario-de-la-guerra-civil-espanola"
                            >http://geografiaehistoria.ucm.es/congreso-posguerras-75-aniversario-de-la-guerra-civil-espanola</ref>.</bibl>
                    <bibl>Dolenc, Ervin in Aleš Gabrič. <hi rend="italic">Zgodovina 4, učbenik za 4.
                            letnik gimnazije</hi>. Ljubljana: Državna založba Slovenije,
                        2002.</bibl>
                    <bibl>Dolenc, Ervin, Aleš Gabrič in Marjan Rode. <hi rend="italic">Koraki v
                            času. 20. stoletje: zgodovina za 8. razred osemletke in 9. razred
                            devetletke</hi>. Ljubljana: Državna založba Slovenije, 2002.</bibl>
                    <bibl>Dolgan, Marjan in Matija Ogrin, ur. <hi rend="italic">Kriza revije Dom in
                            svet leta 1937: Zbornik dokumentov</hi>. Ljubljana: Založba ZRC 2001;
                        2010 (elektronska izdaja). <ref
                            target="http://ezb.ijs.si/fedora/get/ezmono:kdis/VIEW/"
                            >http://ezb.ijs.si/fedora/get/ezmono:kdis/VIEW/</ref>.</bibl>
                    <bibl>Gabrič, Aleš in Mateja Režek. <hi rend="italic">Zgodovina 4, učbenik za 4.
                            letnik gimnazije</hi>. Ljubljana: Državna založba Slovenije, 2012.
                        Pridobljeno 15. 4. 2014. <ref
                            target="http://vedez.dzs.si/datoteke/zgo4-sklop1.pdf"
                            >http://vedez.dzs.si/datoteke/zgo4-sklop1.pdf</ref>.</bibl>
                    <bibl>Gabrič, Aleš, Marjan Rode, Tadeja Galonja in Ervin Dolenc. <hi
                            rend="italic">Koraki v času 9, 20. stoletje, učbenik za zgodovino v 9.
                            razredu osnovne šole.</hi> Ljubljana: Državna založba Slovenije,
                        2013.</bibl>
                    <bibl>Gestrin, Ferdo, Jože Heinz in Metod Mikuž. <hi rend="italic">Zgodovina za
                            IV. razred nižjih gimnazij</hi>. Ljubljana: Mladinska knjiga,
                        1956.</bibl>
                    <bibl>Gestrin, Ferdo, Jože Heinz in Metod Mikuž. <hi rend="italic">Zgodovina za
                            VIII. razred osnovne šole</hi>. Ljubljana: Mladinska knjiga,
                        1963.</bibl>
                    <bibl>Hemingway, Ernest. <hi rend="italic">Komu zvoni</hi>. Ljubljana:
                        Cankarjeva založba, 1950.</bibl>
                    <bibl>Hočevar, Jože, ur. <hi rend="italic">Slovenci v Španski državljanski
                            vojni/Eslovenos en la Guerra Civil Espagnola/Slovenians in the Spanish
                            Civil War</hi>. Koper: Združenje borcev za vrednote NOB Koper; Združenje
                        protifašistov in borcev za vrednote NOB Koper, 2010. Pridobljeno 15. 4.
                        2014. <ref target="http://www.zb-koper.si/dosje/zbornik-spanski-borci.pdf"
                            >http://www.zb-koper.si/dosje/zbornik-spanski-borci.pdf</ref>.</bibl>
                    <bibl>Hough, Thomas. <hi rend="italic">Španija proti Španiji: Kronika
                            državljanske vojne</hi>. Ljubljana: Cankarjeva založba, 1969.</bibl>
                    <bibl>Kern, Ana Nuša, Dušan Nećak in Božo Repe. <hi rend="italic">Naše stoletje:
                            zgodovina za 8. razred osnovne šole.</hi> Ljubljana: Modrijan,
                        1997.</bibl>
                    <bibl>Kern, Ana Nuša, Dušan Nećak in Božo Repe. <hi rend="italic">Naše stoletje:
                            zgodovina za 9. razred osnovne šole: učbenik, prilagojen za slabovidne
                            učence</hi>, ur. Roman Brvar. Ljubljana: Zavod za slepo in slabovidno
                        mladino, 2007.</bibl>
                    <bibl>Kern, Ana Nuša, Dušan Nećak, Božo Repe in Roman Vogrinc. <hi rend="italic"
                            >Naše stoletje: zgodovina za 9. razred dvojezične osnovne šole =
                            Századunk: történelem a kétnyelvű általános iskolák 9. osztálya
                            számára</hi>, prev. Magdalena Bohnec. Ljubljana: Modrijan,
                        2005–2006.</bibl>
                    <bibl><hi rend="italic">Kulturni dom Španski borci</hi>, arh. Oton Jugovec,
                        1981. Pridobljeno 15. 4. 2014. <ref
                            target="http://www.kamra.si/Default.aspx?module=5&amp;id=19"
                            >http://www.kamra.si/Default.aspx?module=5&amp;id=19</ref><hi
                            rend="Hyperlink">.</hi></bibl>
                    <bibl>Lešnik, Avgust. »'Nuestros Españoles': Donesek k vlogi
                        jugoslovanskih/slovenskih prostovoljcev v španski državljanski vojni
                        1936-1939.« <hi rend="italic">Prispevki za novejšo zgodovino</hi> 50, št. 2
                        (2010): 67–108. Pridobljeno 15. 4. 2014. <ref
                            target="http://www.sistory.si/SISTORY:ID:20534"
                            >http://www.sistory.si/SISTORY:ID:20534</ref>.</bibl>
                    <bibl>Malraux, André. <hi rend="italic">Upanje</hi>. Ljubljana: Cankarjeva
                        založba, 1957, 1984².</bibl>
                    <bibl>Mikuž, Metod. <hi rend="italic">Svet med vojnama 1918–1939</hi>.
                        Ljubljana: Mladinska knjiga, 1966.</bibl>
                    <bibl>Mikuž, Metod. <hi rend="italic">Zgodovina za četrti razred gimnazij</hi>.
                        Ljubljana: Državna založba Slovenije, 1967.</bibl>
                    <bibl>Nešović, Branimir in Janko Prunk. <hi rend="italic">20. stoletje:
                            Zgodovina za 8. razred osnovne šole</hi>, 2. izdaja. Ljubljana: Državna
                        založba Slovenije, 1993.</bibl>
                    <bibl>Novakovič, Andrejka, ur. <hi rend="italic">No pasaran! Zbirka dokumentov
                            Združenja bivših španskih borcev</hi>. Pridobljeno 15. 4. 2014. <ref
                            target="http://www.kamra.si/Default.aspx?module=5&amp;id=16&amp;lang=slo"
                            >http://www.kamra.si/Default.aspx?module=5&amp;id=16&amp;lang=slo</ref>.</bibl>
                    <bibl>Ogrin, Matija. »Površje in žarišče krize Doma in sveta leta 1937.« V: <hi
                            rend="italic">Kriza revije Dom in svet leta 1937: Zbornik
                            dokumentov</hi>. Ljubljana: Založba ZRC 2001; 2010 (elektronska izdaja).
                            <ref target="http://ezb.ijs.si/fedora/get/ezmono:kdis/VIEW/"
                            >http://ezb.ijs.si/fedora/get/ezmono:kdis/VIEW/</ref>, 427-50.</bibl>
                    <bibl>Orwell, George. <hi rend="italic">Poklon Kataloniji</hi>. Ljubljana:
                        Modrijan, 2009.</bibl>
                    <bibl>Papež Frančišek. <hi rend="italic">Veselje evangelija = Evangelii gaudium:
                            apostolska spodbuda</hi>, prev. Anton Štrukelj. Ljubljana: Družina,
                        2014. Pridobljeno 15. 4. 2015. <ref
                            target="http://katoliska-cerkev.si/media/datoteke/Cerkveni%20dokumenti%20140.pdf"
                            >http://katoliska-cerkev.si/media/datoteke/Cerkveni%20dokumenti%20140.pdf</ref>.</bibl>
                    <bibl>Pastar, Zlata in Jelka Sobotkiewicz. <hi rend="italic">Zgodovina 4:
                            Delovni zvezek za četrti letnik gimnazije</hi>. Ljubljana: Državna
                        založba Slovenije, 2003.</bibl>
                    <bibl>»Premišljevanja 75 let po koncu španske državljanske vojne, okrogla miza,
                        ZZDS in INZ, Ljubljana, 15. 5. 2014.« <hi rend="italic">Zgodovina Slovenije
                            – SIstory</hi>. Pridobljeno 15. 10. 2014. <ref
                            target="http://sistory.si/SISTORY:ID:26851"
                            >http://sistory.si/SISTORY:ID:26851</ref>.</bibl>
                    <bibl><hi rend="italic">Red Terror (Spain) - Wikipedia, the free
                            encyclopedia</hi>. <ref
                            target="http://en.wikipedia.org/wiki/Red_Terror_(Spain)"
                            >http://en.wikipedia.org/wiki/Red_Terror_(Spain)</ref>.</bibl>
                    <bibl>Repe, Božo. <hi rend="italic">Naša doba, oris zgodovine 20. stoletja:
                            učbenik za 4. razred gimnazije</hi>. Ljubljana: Državna založba
                        Slovenije, 1995.</bibl>
                    <bibl>Repe, Božo. <hi rend="italic">Sodobna zgodovina - zgodovina za 4. letnik
                            gimnazij</hi>. Ljubljana: Modrijan, 1998, 2000, 2008.</bibl>
                    <bibl>Silva, Pietro. <hi rend="italic">Zgodovina za srednje in sorodne
                        šole</hi>. Ljubljana: Pokrajinska šolska založba, 1942.</bibl>
                    <bibl><hi rend="italic">Šolski razgledi</hi>, 7. 3 2014, »In memoriam Roman
                        Brvar 1950–2014.«</bibl>
                    <bibl>Šuštar, Branko. »Perceptions of the Spanish Civil War in the history
                        textbooks in Slovenia.« V: <hi rend="italic">Actas del Congreso Posguerras:
                            75 aniversario del fin de la guerra civil española / Proceedings of the
                            Congreso Posguerras</hi>, ur. Gutmaro Gómez Bravo in Rubén Pallol.
                        Madrid: Pablo Iglesias, 2015. Pridobljeno 4. 2. 2016, <ref
                            target="http://www.ssolski-muzej.si/files/events/8845-sustarbranko.pdf"
                            >http://www.ssolski-muzej.si/files/events/8845-sustarbranko.pdf</ref>.</bibl>
                    <bibl><hi rend="italic">The Association for the Recovery of Historical
                            Memory</hi> (Društvo za oživitev zgodovinskega spomina / Asociación para
                        la Recuperación de la Memoria Histórica - ARMH). Pridobljeno 1. 3. 2015.
                            <ref
                            target="http://en.wikipedia.org/wiki/Association_for_the_Recovery_of_Historical_Memory"
                            >http://en.wikipedia.org/wiki/Association_for_the_Recovery_of_Historical_Memory</ref>,
                        1. 3. 2015.</bibl>
                    <bibl>Titl, Julij. <hi rend="italic">Zgodovina za poklicne šole</hi>. Ljubljana:
                        Državna založba Slovenije, 1970.</bibl>
                    <bibl>Urankar, Pavle in Janez Šumi. <hi rend="italic">Zgodovina za srednje
                            tehniške in druge srednje šole</hi>. Ljubljana: Dopisna delavska
                        univerza, 1970.</bibl>
                    <bibl>Urankar, Pavle. <hi rend="italic">Gradivo za pouk predmeta zgodovina</hi>.
                        Ljubljana: Dijaška založba na Ekonomski srednji šoli, 1967.</bibl>
                    <bibl>Vodopivec, Peter. »O Orwellovem 'premišljevanju' o Španiji. Spremna
                        beseda.« V: <hi rend="italic">Poklon Kataloniji</hi>, 227–48. Ljubljana:
                        Modrijan, 2009.</bibl>
                    <bibl>Vodopivec, Peter. »Zgodovinopisje in Španska državljanska vojna.« V: <hi
                            rend="italic">Španska revolucija in državljanska vojna</hi>, 477–86.
                        Ljubljana: Cankarjeva založba, 1986.</bibl>
                    <bibl>Weber, Tomaž in Drago Novak. <hi rend="italic">20. stoletje v virih,
                            besedi in sliki, zv. 2: Evropa in svet med obema vojnama 1918–1939</hi>.
                        Ljubljana: Državna založba Slovenije, 1996.</bibl>
                    <bibl>Weber, Tomaž, Branko Rojc in Prvenka Turk. <hi rend="italic">Šolski
                            zgodovinski atlas</hi>. Ljubljana: Državna založba Slovenije,
                        1994.</bibl>
                    <bibl>Weber, Tomaž. <hi rend="italic">Zgodovina 8: delovni zvezek za 8. razred
                            osnovne šole</hi>. Ljubljana: Državna založba Slovenije, 1979.</bibl>
                    <bibl>Weber, Tomaž. <hi rend="italic">Zgodovina 8: vaje</hi>. Ljubljana: Državna
                        založba Slovenije, 1990.</bibl>
                    <bibl><hi rend="italic">White Terror (Spain) - Wikipedia, the free
                            encyclopedia</hi>. <ref
                            target="http://en.wikipedia.org/wiki/White_Terror_(Spain)"
                            >http://en.wikipedia.org/wiki/White_Terror_(Spain)</ref>.</bibl>
                    <bibl>Zadnik, Štefka in Ivan Križnar. <hi rend="italic">Zgodovinska čitanka za
                            osmi razred</hi>. Ljubljana: Državna založba Slovenije, 1973.</bibl>
                </listBibl>
            </div>
            <div type="summary" xml:lang="en">
                <head type="main">SPANISH CIVIL WAR IN SLOVENIAN HISTORY TEXTBOOKS</head>
                <head>SUMMARY</head>
                <docAuthor>Branko Šuštar</docAuthor>
                <p>As the topic of Spanish civil war excellently demonstrates the conflicts prior to
                    World War II, it was an important part of history textbooks for primary and
                    secondary schools both during the Yugoslav period before 1990 and in the
                    independent Slovenia. What is more, it seems that the topic has been discussed
                    to an even greater extent and more thoroughly in the recent decades. The authors
                    of early textbooks neglected the anarchists in their presentation of the Popular
                    front, and it was only after 1970s that they began emphasizing the participation
                    of Yugoslavs, especially Slovenians, in the International Brigades of the
                    Republican faction. Many details were included in textbooks due to scientific
                    research which indicated that there were more than 1920 Yugoslav members of the
                    International Brigades, among which 574 Slovenians. In their presentation of the
                    Spanish civil war, the authors of textbooks emphasized the politically
                    established value judgements and used terms that reflected the political
                    orientation of Yugoslavia. For example, in 1980s, some textbooks texts
                    demonstrated support for the revolution, whereas later only a preference for
                    democracy is clearly expressed. The same approach can be recognized in the field
                    of culture, where authors (artists, writers, poets and painters) who supported
                    the Republican faction, e.g. Picasso and Hemingway, are presented. At the same
                    time, textbooks point out the military operations carried out by the Nazi
                    Germany and Fascist Italy, particularly the bombing of the Basque town of
                    Guernica on 26<hi rend="superscript">th</hi> April 1937. Since the late 20<hi
                        rend="superscript">th</hi> century, history textbooks have become
                    stylistically more diverse, more illustrated and printed in colour, and, to a
                    greater degree, the content has been influenced by teachers, co-authors and
                    reviewers. The possibility of choice is becoming more important in relation to
                    textbooks as well. The main purpose of textbooks is to familiarize students with
                    events of the Spanish civil war, various political tendencies during World War
                    II, the totalitarian regimes and experience drawn from them, while also teaching
                    about democracy.</p>
            </div>
        </back>
    </text>
</TEI>
