<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:lang="sl">
    <teiHeader>
        <fileDesc>
            <titleStmt>
                <title>Španska državljanska vojna v kontekstu slovenskih in jugoslovanskih razmer
                    med svetovnima vojnama</title>
                <author>
                    <name>
                        <forename>Božo</forename>
                        <surname>Repe</surname>
                    </name>
                    <roleName>dr.</roleName>
                    <roleName>redni prof.</roleName>
                    <affiliation>
                        <orgName>Filozofska fakulteta</orgName>
                        <orgName>Univerza v Ljubljani</orgName>
                        <address>
                            <addrLine>Aškerčeva 2</addrLine>
                            <addrLine>SI - 1000 Ljubljana</addrLine>
                        </address>
                        <email>bozo.repe@guest.arnes.si</email>
                    </affiliation>
                </author>
            </titleStmt>
            <editionStmt>
                <edition><date>2016-04-19</date></edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Kongresni trg 1</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/146</pubPlace>
                <date>2016</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">56</biblScope>
                <biblScope unit="issue">1</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <profileDesc>
            <langUsage>
                <language ident="sl"/>
                <language ident="en"/>
            </langUsage>
            <textClass>
                <keywords xml:lang="en">
                    <term>Slovenia</term>
                    <term>Spain</term>
                    <term>Civil War</term>
                    <term>ideological schism</term>
                    <term>Catholicism</term>
                    <term>communism</term>
                    <term>Popular Front</term>
                    <term>Spanish war volunteers</term>
                </keywords>
                <keywords xml:lang="sl">
                    <term>ideološki razkol</term>
                    <term>katolicizem</term>
                    <term>komunizem</term>
                    <term>ljudska fronta</term>
                    <term>španski prostovoljci</term>
                </keywords>
            </textClass>
        </profileDesc>
        <revisionDesc>
            <listChange>
                <change>
                    <date>2016-04-19T15:05:39Z</date>
                    <name>Andrej Pančur</name>
                    <desc>Pretvorba iz DOCX v TEI, dodatno kodiranje</desc>
                </change>
            </listChange>
        </revisionDesc>
    </teiHeader>
    <text>
        <front>
            <docAuthor>Božo Repe<note place="foot" xml:id="ftn" n="*">dr. redni prof., Filozofska
                    fakulteta, Univerza v Ljubljani, Aškerčeva 2, SI - 1000 Ljubljana, <ref
                        target="mailto:bozo.repe@guest.arnes.si"
                    >bozo.repe@guest.arnes.si</ref></note></docAuthor>
            <docImprint>
                <idno type="cobissType">Cobiss tip: 1.01</idno>
                <idno type="UDC">UDK: 355.426(460)"1936/1939":323.23(497.4)</idno>
            </docImprint>
            <div type="abstract">
                <head>IZVLEČEK</head>
                <p><hi rend="italic">Avtor opisuje razkol v slovenski družbi v tridesetih letih 20.
                        stoletja ob španski državljanski vojni. V slovenski zgodovini je bilo več
                        ideoloških razkolov, od pokristjanjevanja, časa protireformacije v 16.
                        stoletju, in najdaljši ideološko-verski razkol v 20. stoletju, ki se je
                        začel konec 19. stoletja, v času nastajanja političnih strank. Tedaj je
                        hotel katoliški tabor pod vplivom filozofa dr. Antona Mahniča javno
                        življenje v slovenskih pokrajinah uravnavati po načelih ekstremnega
                        katolicizma. Polarizacija se je nadaljevala tudi v času med obema vojnama,
                        še zlasti pa v tridesetih letih, kjer je tudi treba iskati korenine za
                        medvojni bratomorni spopad. Razkol nosimo Slovenci v sebi tudi danes ob
                        vsaki priložnosti, kot so npr. volitve ali praznovanja, izbruhne na dan, in
                        obremenjenost z njimi nam pravzaprav ne dovoli, da bi postali moderna
                        nacija, ali pa vsaj zavira proces njenega nastajanja. Vrednotenje španske
                        državljanske vojne kljub več kot sedemdesetletni distanci v svojem bistvu
                        ostaja razločevalno, tako kot je bilo takrat, in to velja tako za slovensko
                        kot − danes pretežno konservativno − evropsko družbo.</hi></p>
                <p><hi rend="italic">Ključne besede: ideološki razkol, katolicizem, komunizem,
                        ljudska fronta, španski prostovoljci</hi></p>
            </div>
            <div type="abstract" xml:lang="en">
                <head>ABSTRACT</head>
                <head type="main">SPANISH CIVIL WAR IN THE CONTEXT OF THE SLOVENIAN AND YUGOSLAV
                    CIRCUMSTANCES BETWEEN BOTH WORLD WARS</head>
                <p><hi rend="italic">The author describes the division of the Slovenian society in
                        the 1930s concerning the Spanish Civil War. Slovenian history was marked by
                        various ideological schisms – from Christianisation and anti-Reformation in
                        the 16</hi><hi rend="italic superscript">th</hi><hi rend="italic"> century
                        to the longest lasting ideological-religious schism of the 20</hi><hi
                        rend="italic superscript">th</hi><hi rend="italic"> century, which had begun
                        at the end of the 19</hi><hi rend="italic superscript">th</hi><hi
                        rend="italic"> century, in the time when political parties had been formed.
                        At that time the Catholic camp, under the influence of Dr. Anton Mahnič,
                        wanted to organise the public life in the Slovenian provinces according to
                        the principles of extreme Catholicism. The polarisation continued during the
                        interwar period, especially in the 1930s, where we should search for the
                        roots of the wartime fratricidal conflict. Slovenians are still divided
                        along these lines, and the schism surfaces at every possible occasion, for
                        example during elections or celebrations. We are burdened by it to the point
                        where it actually prevents us from becoming a modern nation or at least
                        hinders the process of its formation. The assessment of the Spanish Civil
                        War, even more than 70 years thereafter, still remains essentially
                        controversial, just as it was back then. This holds true for the Slovenian
                        as well as for the European (nowadays mostly conservative) society.</hi></p>
                <p><hi rend="italic">Keywords: Slovenia, Spain, Civil War, ideological schism,
                        Catholicism, communism, Popular Front, Spanish war volunteers</hi></p>
            </div>
        </front>
        <body>
            <p>Španska državljanska vojna, ki se je začela 18. julija 1936 z vojaškim uporom proti
                zmagoviti ljudski fronti (volitve februarja 1936) in španski republiki (ta je
                nastala leta 1931) in se je končala 1. aprila 1939 po zavzetju Madrida in prenehanju
                spopadov, je razdelila Evropo in svet na frankiste in republikance, desnico in
                levico, na zagovornike laicizma in klerikalizma. Vendar je tudi znotraj obeh taborov
                prišlo do delitev, na desnici je bilo zlasti pomembno, da so se krščanski socialisti
                odvrnili od skrajne desnice. Levica, čeprav neenotna, je upala, da bo Španija
                postala »grob evropskega fašizma«. Zgodilo se je obratno: v grobu se je znašla leva
                in liberalna Evropa. Opredelitev zahodnih držav za neintervencijo, kjer sta z
                ustanovitvijo posebnega komiteja 26. držav 9. septembra 1936 glavno vlogo imeli
                Velika Britanija in Francija, je bil to prvi, morda tudi usodni − korak v popuščanju
                Hitlerju in Mussoliniju, ki sta se v vojno vpletla neposredno. In bil je tudi prvi
                neposredni akt politike, po kateri naj bi se nacistična Nemčija in komunistična
                Sovjetska zveza »požrli med sabo«, »liberalni« zahod pa bi ostal »elegantni«
                zmagovalec. Taka politika je zlahka pripeljala do normalizacije odnosov zahodnih
                držav s Španijo in šele leta 1946 so Združeni narodi prvič sprejeli resolucijo, v
                kateri je pisalo, da je bila vlada generala Franca vzpostavljena s silo in s pomočjo
                fašističnih držav, članic sil osi, in zato ne predstavlja španskega ljudstva in ne
                more sodelovati v mednarodnih zadevah. Vendar je Španija že v petdesetih letih v
                glavnem dobila mednarodno priznanje.</p>
            <p>Španija ni bila le politični, pač pa tudi vojaški poligon. Nemčija je tu prvič
                preizkušala taktiko bliskovite vojne, seveda pa tudi taktiko množičnih pobojev
                civilnega prebivalstva. Državljanska vojna je za sabo pustila zelo veliko do danes
                še nepreštetih žrtev, številke se, kot običajno v takih primerih, razlikujejo in
                segajo od 380.000 do 451.000.<note place="foot" xml:id="ftn1" n="1">Guy Hermet, »La
                    tragédie Espagnole,« <hi rend="italic">La guerre d'Espagne 1936 (dossier):
                        L'historie,</hi> št. 200 (1996): 28. Gl. tudi <hi rend="italic">Spanish Civil War -
                    Wikipedia, the free encyclopedia</hi>, <ref
                        target="http://en.wikipedia.org/wiki/Spanish_Civil_War#Combatants"
                        >http://en.wikipedia.org/wiki/Spanish_Civil_War#Combatants</ref>.</note>
                Zlasti grozljivo je dejstvo, da je frankistični režim ubijal še pet let po vojni in
                je do leta 1943 pobil blizu 200.000 ljudi. Vzpostavljeni klerofašistični model, ki
                je temeljil na treh stebrih (vojski, Katoliški cerkvi in partiji), je ostal privlačen
                vzor še dolga desetletja in zlasti Katoliška cerkev se frankizmu nikoli ni odrekla.
                Če bi se danes svetovno gospodarstvo zlomilo, tako kot se je leta 1929, bi se kaj
                kmalu lahko soočali s podobno situacijo, kot so se v tridesetih letih. Tedaj je v
                Španijo ljudi gnala zlasti želja, da preprečijo prevlado fašizma v Evropi in v
                svetu. Zahodne države so odpovedale in se oprijele kvazi nevtralnosti, napredna
                javnost pa se s tem ni sprijaznila. In je imela prav: ko je padla republikanska
                Španija, so bila vrata Hitlerju in Mussoliniju odprta. Sledil je münchenski
                sporazum, s katerim so zahodne države Hitlerju za prazno obljubo o miru podarile
                Češkoslovaško, eno redkih še demokratičnih držav v tedanji Evropi, pa anšlus −
                priključitev Avstrije k nacistični Nemčiji, napad na Poljsko, in vojna.</p>
            <p>Zanimivo je vprašanje, ali španska državljanska vojna v simbolnem smislu traja še
                danes. Po Francovi smrti 1975 oblasti zaradi politike pomiritve niso odstranjevale
                frankističnih in Francovih spomenikov. Šele v letih 2000−2005 so bili odstranjeni
                zadnji, tudi v Madridu. Vendar po reviji L'historie 55 % Špancev do Franca izraža
                indiferentnost, 29,8 % ga zavrača, 7,6 % pa čuti po njegovih časih nostalgijo.<note
                    place="foot" xml:id="ftn2" n="2">Guy Hermet, »La tragédie Espagnole,« <hi
                        rend="italic">Les collections de L'historie</hi>, št. 31 (2006):
                    70−76.</note> Tudi mnoge druge stvari, ne samo Francovi spomeniki, se v imenu
                politične pomiritve in iz strahu pred ponovnim izbruhom konflikta niso upale
                odpreti. Kar zadeva kazenske postopke, je nekatere stvari z veliko poguma odprla
                šele sedanja oblast socialistov. Tudi domnevni grob pesnika Federica García Lorce so
                odprli šele pred kratkim, da bi ugotovili, ali so njegovi posmrtni ostanki res v
                njem (zaenkrat kaže, da niso). Španci imajo v Valle de los Caídos (Dolini padlih)
                spomenik, baziliko in kostnico, ki naj bi bila namenjena narodni spravi. Kompleks je
                bil zgrajen leta 1958, osemnajst let so ga gradili republikanski zaporniki, ki so se
                z enim dnevom dela lahko »odkupili« za dva dni kazni (kasneje menda za šest), več
                jih je med delom tudi umrlo. Tam je Francov mavzolej, a so šele leta 2007 z zakonom
                prepovedali politične mitinge in čaščenje diktatorja, sorodniki pa lahko tudi
                zahtevajo posmrtne ostanke, če ne želijo, da ostanejo v tem »grobu sprave«.</p>
            <p>Španska državljanska vojna nima le političnih in vojaških, pač pa tudi izjemne
                umetniške razsežnosti. Med drugim je navdihnila številne filmarje. Posnetih je bilo
                več kot 500 filmov (364 jih je nastalo v času vojne), gotovo je najbolj znan film
                »Komu zvoni« po romanu Ernesta Hemingwaya (Sam Wood, 1943), čeprav zaradi svetovne
                vojne tedaj ni imel velikega odmeva. Kulten je postal zaradi Ingrid Bergman in
                Garrya Cooperja pozneje, ko so ga predvajali v Evropi in se je po letu 1948 razširil
                tudi roman. Ob koncu državljanske vojne je tedaj najbolj popularen film posnel André
                Malraux po svojem romanu iz leta 1937 L'espoir. Malraux je bil v Španiji od začetka
                državljanske vojne, vodil je letalsko eskadriljo, ki je napadla mesto Teureul in
                cesto proti Saragossi, to je tudi tema filma. Navdih je bil za umetnike različen.
                Federico García Lorca je bil ubit na začetku državljanske vojne, tako da ga vojna ni
                navdihovala, gotovo pa so ga španska družba in njena nasprotja. S svojimi tremi
                najboljšimi dramami s skupnim poimenovanjem Ruralna trilogija, v katerih je tudi
                igral, je gostoval po Španiji do aprila 1936. Pri raznih filmih in drugih projektih
                je sodeloval tudi s Salvadorjem Dalíjem in Luisom Buñuelom, avantgardizem je bil
                tedaj gotovo nasprotje konservativni Španiji. Dalí se sicer ni politično opredelil
                za nobeno stran, je pa leta 1936 naslikal Slutnjo državljanske vojne. Picasso svoje
                angažiranosti ni skrival. Sebe kot slikarja je imel za politično bitje, slikarstvo
                je označil kot orožje za obrambo pred sovražnikom ali za napad nanj. Guerrnica je tako
                sugestivna prav zaradi tega: naslikana je iz ogorčenja, strasti, prepričanja …
                Hemingway je bil izrazito protivojno usmerjen, to kažejo že dela iz prve svetovne
                vojne, a prevladujoči motiv je bil najbrž avanturizem. Eden od komandantov
                mednarodnih brigad, s katerim je bil skupaj v bitki pri Ebru, je kasneje dejal, da
                je Hemingway vojno videl kot vznemirljivo avanturo. Če za Hemingwaya lahko rečemo,
                da je v španski državljanski vojni iskal navdih za svoja dela (že takoj po prihodu
                je napisal scenarij za neki film), pa je bilo pri Andréju Malrauxu obratno. Tudi med
                drugo svetovno vojno je bil v francoski rezistenci, gestapo ga je ujel in mučil.
                Njegova politična aktivnost je bila primarna, ukvarjanje z literaturo pa »stranski
                produkt«, tako je tudi nastal prej omenjeni roman.<note place="foot" xml:id="ftn3"
                    n="3">Claude Aziza, »500 films pour une guerre,« <hi rend="italic">La guerre
                        d'Espagne 1936 (dossier): L'historie</hi>, št. 200 (1996): 36−41.</note>
            </p>
            <p>Španski državljanski vojni, oz. bolj točno slovenskim in jugoslovanskim »Špancem« je
                bilo do leta 1990 namenjene kar nekaj raziskovalne pozornosti in publikacij. Tudi
                sicer so v slovenščini izhajale knjige, ki obravnavajo špansko državljansko vojno,
                že v začetku sedemdesetih let npr. v kultni zbirki Zgodovina revolucij XX. stoletja
                založbe Editori Riuniti iz Rima.<note place="foot" xml:id="ftn4" n="4">Manuel Tuñon
                    de Lara, »Španska državljanska vojna,« v: <hi rend="italic">Zgodovina revolucij
                        XX. stoletja</hi>, II. (Ljubljana: Komunist, 1971).</note> S koncem
                socializma je ta pozornost zamrla. Za politiko to ni tema, ki bi jo želela povezati
                s sedanjostjo: za evropsko in tudi slovensko desnico glasno zagovarjanje Franca ob
                vseh resolucijah o totalitarizmih, ki naj bi vsaj deklarativno zajele tudi fašizem,
                ni ravno taktično, levica pa se takoj zgrbi in potegne vase, če jo kdo hoče povezati
                z revolucionarnimi gibanji. Čeprav je ljudska fronta zmagala na regularnih volitvah,
                je katoliški tabor (z izjemo krščanskih socialistov) kazal izrazito nasprotujoč
                odnos do levičarskih koalicij in veliko razumljivost za avtoritarne režime in
                    fašizem.<note place="foot" xml:id="ftn5" n="5">Več o tem R .J. Wolff in Jörg
                    Konrad Hoensch, ur., <hi rend="italic">Catholics, the State and European Radical
                        Right 1919−1945</hi> (New York: Columbia University Press, 1987). Gl. tudi:
                    Janko Pleterski, <hi rend="italic">Senca ajdovskega gradca: o slovenskih izbirah
                        v razklani Evropi</hi> (Ljubljana: samozaložba, 1993), 37−54. </note> Tudi v
                Sloveniji Katoliška cerkev (ki od vseh tedanjih subjektov v Sloveniji edina ohranja
                kontinuiteto s tistimi časi in v glavnem tudi nespremenjeno miselnost), zagovarja
                tedanja stališča Vatikana in škofa dr. Gregorija Rožmana. Rožman, eden glavnih
                podpornikov Straže v viharju in zagovornik ideološke polarizacije, je npr. med
                drugim zavrnil razlago papeža Pija XI. Francozom, da njegova enciklika Divini
                redemptoris ne pomeni zavračanja ponujene roke komunistov, češ da taka razlaga ne
                more veljati tudi za Slovence:</p>
            <quote><p>»Gospodom duhovnikom za leto 1938. Preteklo leto je pokazalo, da vlada med
                    katoličani pri nas še vedno precej nejasnosti v mnogih sodobnih perečih
                    vprašanjih. Za novo leto hočem dati vsaj svojim najožjim sodelavcem, gospodom
                    duhovnikom, nekaj jasnih načel in pogledov, da bodo znali razne pojave pri nas
                    pravilno presojati, po pravi poti hoditi in druge voditi.</p>
                <p>1. Še vedno obstaja needinost med krščanskim delavstvom. (...)</p>
                <p>2. O 'ponujeni roki' francoskih komunistov katoličanom se je tudi pri nas
                    govorilo in pisalo. Posebno se je časopisje vseh smeri razpisalo potem, ko so
                    francoski škofje v decembru preteklega leta objavili svojim vernikom besede
                    papeževe, ki jih je vprav njim povedal o tej 'ponujeni roki'. Razumljivo, da so
                    bili komentarji toliko različni, da so si naravnost nasprotovali! Res je, da v
                    raznih deželah iščejo komunisti sodelovanja s katoličani in se morda tudi pri
                    nas skrivajo pod raznimi 'slovenskimi' in 'demokratičnimi' gibanji in klubi. Za
                    nas ni nobenega dvoma, kako se naj zadržimo nasproti ponujeni roki v katerikoli
                    obliki. Jasno nam je dal direktivo sv. Oče v svoji okrožnici 'Divini
                    redemptoris':</p>
                <p>(...) 'Komunizem je nekaj bistveno slabega, zato v prav nobeni reči ne bo z njim
                    sodeloval, komur je mar krščanske kulture. Če pa bi se dali nekateri v zmoto
                    zavesti in bi v svojem kraju komunizmu pomagali, da bi se utrdil, jih bo za to
                    zmoto prve zadela kazen.' To je jasno dovolj! Če papež v nagovoru francoskim
                    škofom ljubezni ne odreka nikomur, ki trpi, pa najsi je kakršnihkoli nazorov, je
                    to popolnoma v skladu s sklepno mislijo protikomunistične okrožnice, ko se
                    obrača na one, ki so zašli. (...)«.<note place="foot" xml:id="ftn6" n="6"><hi
                            rend="italic">Ljubljanski škofijski list</hi>, 8. 2. 1938. Citirano po:
                        Janko Pleterski, »O Rožmanovi vojni,« v: <hi rend="italic">Škof Rožman v
                            zgodovini</hi> (Ljubljana: Društvo piscev zgodovine NOB Slovenije,
                        2008), 47.</note></p></quote>
            <p>Španska državljanska vojna je bila med obema vojnama v slovenski in jugoslovanski
                družbi zelo pomembno zunanjepolitično, a hkrati tudi notranjepolitično vprašanje. V
                španski državljanski vojni je sodelovalo − ali bilo z njo povezanih − veliko
                vodilnih predvojnih in medvojnih komunistov, vključno z Josipom Brozom – Titom.</p>
            <p>V slovenskem političnem prostoru je opredeljevanje ob španski državljanski vojni
                doseglo vrh ideološkega spora med levico in desnico in povzročilo tudi razkol
                znotraj katoliškega tabora med krščanskimi socialisti in večinskim, ortodoksnim,
                delom SLS v času, ko je ta stranka v sodelovanju s Katoliško cerkvijo praktično
                absolutno obvladovala slovensko družbo.</p>
            <p>Povezovanje demokratičnih strank in skupin proti skrajni desnici in fašizmu je
                največji vzpon doživelo v Franciji in Španiji, v obeh je Ljudska fronta tudi
                prevzela oblast. V Franciji je sicer zelo raznolika vlada socialista Leona Bluma med
                leti 1936 in 1938, ko je propadla, izvedla pomembne socialne reforme, znižala
                delovnik in uvedla plačan dopust, pomembne pa so bile tudi kulturne spremembe ter
                večja odprtost tiska, javne razprave, manifestacij.<note place="foot" xml:id="ftn7"
                    n="7">Več o tem: Louis Bodin in Jean Touchard, <hi rend="italic">Front
                        populiaire 1936</hi> (Paris: Arman Colin Éditeur, 1985).</note> V Sloveniji
                se je gibanje proti fašizmu, za mir, demokratične svoboščine in socialno pravičnost,
                znano pod imenom Ljudska fronta, začelo sredi tridesetih let. Šlo je predvsem za
                skupine okrog posameznih revij, študentske, kmečke in delavske organizacije ter
                razna društva, zaradi medsebojnih nasprotovanj pa ni prišlo, tako kot v Franciji in
                Španiji, do koalicijskega povezovanja levih in sredinskih strank. Organizacije
                Ljudske fronte so organizirale razne tabore, izlete in kulturne prireditve. Po
                nemški priključitvi Avstrije in razkosanju Češkoslovaške je bilo zaradi ogroženosti
                slovenskega naroda v ospredju dejavnosti narodnoobrambno gibanje. S frontnimi
                akcijami se je krepil vpliv komunistov. "Edini, ki se poleg katolicizma bije za
                bodočnost, je komunizem. Komunizem je v teku svojega dela dobil že toliko oblik, da
                ga je težko spoznati, najnovejša oblika je ljudska fronta, ki se je pojavila tudi
                med Slovenci. Samo dvoje je danes možno: ali bo bodočnost katoliška, ali bo
                komunistična«, je zapisal Slovenec leta 1936.<note place="foot" xml:id="ftn8" n="8"
                        ><hi rend="italic">Slovenec</hi>, 26. 7. 1936.</note></p>
            <p>Jugoslavija je do španske državljanske vojne zavzela status nevmešavanja in
                nevtralnosti, prepovedala je kakršnokoli pomoč, notranji minister Anton Korošec pa
                je leta 1937 tako stališče »prevedel« v določilo, da bo ljudem, ki se bodo vključili
                v špansko republikansko armado, odvzeto državljanstvo. Vlada je aktivno preganjala
                vse simpatizerje republikanske strani, prepovedala je mitinge in vse druge oblike
                izražanja podpore ter akcije za zbiranje sredstev. Viz za Španijo niso izdajali,
                ujeti španski prostovoljci pa so bili kaznovani z zaporom do enega leta. Tako
                politiko so aktivno podpirale katoliške stranke, zlasti Hrvaška kmečka stranka in
                SLS.</p>
            <p>Klasični politični spopad med liberalnim in katoliškim taborom se je v tridesetih
                letih spremenil v spopad med levico in desnico. Levico (ki jo je enačil s komunisti)
                je politični vrh katoliškega tabora že v začetku dvajsetih let označil za najhujšega
                nasprotnika. Na to so vplivale tako tedanje revolucionarne ali polrevolucionarne
                razmere v Evropi kot izrazito nasprotovanje komunizmu, ki je prihajalo iz Vatikana,
                še zlasti po oktobrski revoluciji v Rusiji. »Za edinega resnega nasprotnika, s
                katerim se moramo baviti, smatram s svojega stališča samo komunistično stranko. Boj
                prihodnosti bo samo boj med krščansko demokracijo in socializmom.«<note place="foot"
                    xml:id="ftn9" n="9">Govor dr. Antona Korošca, predsednika Slovenske ljudske
                    stranke na zboru strankarskih zaupnikov. ̶ <hi rend="italic">Slovenec</hi>, 8.
                    4. 1920.</note></p>
            <p>Španska državljanska vojna je v desno usmerjenem tisku potencirala že sicer
                permanentno kritiko komunizma ter izražala veliko naklonjenost Francu in fašizmu. V
                Ljudski fronti je desnica videla sovjetsko in židovsko zaroto, komunistom je
                pripisovala sadizem in protiversko blaznost, v Španiji pa naj bi se odločala usoda
                krščanstva, ki da ga hoče uničiti brezbožni komunizem v sodelovanju z židovstvom.
                Tako kot je bila španska državljanska vojna predpriprava za drugo svetovno vojno, je
                bila v Sloveniji njena percepcija predpriprava in ideološki poligon za propagandno
                in nato pravo vojno proti Osvobodilni fronti in partizanskemu (v percepcij slovenske
                desnice komunističnem) gibanju, katerega organizatorji in voditelji so bili tudi
                pomembni španski borci − v celoti je bilo »špancev« več kot 530, (vendar je bil le
                manjši del med njimi komunistov).<note place="foot" xml:id="ftn10" n="10">Andrejka
                    Novakovič, »Delovanje slovenskih španskih borcev v Španiji in po končani vojni v
                    domovini« (magistrska naloga, Univerza v Ljubljani, 2008). </note>
            </p>
            <p>Desničarsko časopisje je pozivalo, naj katoličani stojijo na straži proti komunistom,
                saj je silo mogoče premagati samo s silo in ne s prijaznimi besedami ali
                blagoslovljeno vodo, zato naj poskrbijo za varnost pravočasno, ne pa potem, ko bodo
                hiše že gorele, komunisti pa streljali. Zato naj se katoličani združujejo, oborožijo
                in organizirajo vaške straže, te pa bodo branile vasi in verske svetinje proti
                navalom hlapcev Kominterne. Pozivanje k orožju je postalo sestavni del ideološkega
                besednjaka. To so opravičevali s poročili iz španske državljanske vojne v stilu: »Pa
                ne samo duhovnim in redovnim osebam, ne prizanašajo, marveč na španskem pobijejo
                vsakega človeka, pri katerem najdejo le kako krščansko znamenje: molitvenik, rožni
                venec, svetinjico ali sveto podobico!... Gorje ti, verno slovensko ljudstvo, kaj te
                čaka, če zmagajo tudi pri nas ti osrečevalci človeštva? Puška, meč, vislice... kaj
                pravite na to ljudje, krščanski? Ali boste s tem zadovoljni? Ali bomo res mirno
                čakali in dali naše cerkve požgati, sebe pa postreliti in poklati?...«<note
                    place="foot" xml:id="ftn11" n="11">»Kaj pa komunisti,« <hi rend="italic"
                        >Domoljub,</hi> 1. 12. 1936.</note></p>
            <p>V tridesetih letih se je ideološka polarizacija prav ob španski državljanski vojni v
                Sloveniji razvila do skrajnih meja. Prihajalo je do fizičnih obračunov med
                pripadniki raznih organizacij (zlasti študentskih in dijaških), pozivi na
                oboroževanje pa so jasno kazali, v kakšno smer se bo med vojno razvil konflikt.</p>
            <p>Brezrezervna obsodba komunizma v nekaterih govorih in v enciklikah Quadragesimo anno
                (1931) in že omenjeni Divini redemptoris (Božanski odrešenik, 1937)<note
                    place="foot" xml:id="ftn12" n="12">V encikliki Quadragesimo anno je papež Pij XI
                    zapisal da se komunizem ne more spraviti v sklad z nauki Katoliške cerkve, v
                    Divini Redemptoris (v Sloveniji je izšla s podnaslovom »O brezbožnem komunizmu«)
                    pa je papež komunizem označil za primum malum (prvo zlo), priporočal obnovo
                    krščanskega življenja na temeljih evangelija, širjenje katoliškega družbenega
                    nauka na kolektiv (se pravi prežetost celotnega družbenega življenja s
                    katolicizmom in vodilna vloga Katoliške cerkve v družbi) in budno opazovanje
                    komunistične strategije.</note> − slednjo je papež v interpretacijah omilil ne
                samo v francoskem primeru, ampak med drugo svetovno vojno tudi v ameriškem, ko je
                zaradi zavezništva s Sovjetsko zvezo izjavil, da ni veljavno napotilo za vojne
                razmere in oznaka vsakršnega sodelovanja s komunisti greh — sta razcepila celo
                katoliški tabor. Boj za utrditev katoliške vere in cerkve na Slovenskem so
                napovedale že obstoječe ali na novo nastale katoliške organizacije, zlasti ekstremne
                kot akademski klub Straža (list Straža v viharju) na univerzi ali Mladci (list Mi
                mladi borci) na srednjih šolah, ki sta delovali v okviru Katoliške akcije. Borbeni
                aktivizem je prehajal od papeža na katoliške organizacije povsod po Evropi, v
                Sloveniji še posebej izrazito. Pij XI. je julija 1938 branil Katoliško akcijo z
                besedami, da kdor udari Katoliško akcijo, ta udari Cerkev in papeža, kdor udari
                papeža, pa umre − Qui mange du Pape, en meurt. Obratno so tudi organizacije
                Katoliške akcije, npr. Mladci, v svojem glasilu obsojali vse, ki so kaj kritičnega
                rekli o obeh papeških okrožnicah. Obsojali so individualizem, ki naj bi povzročil,
                da je postalo vse gospodarstvo zelo trdo, kruto, brezsrčno. Obsojali so nečloveški,
                kruti brezbožni komunizem. Še posebej si bili ogorčeni nad krščanskim socializmom,
                ki naj bi iskal sredino med zmoto in resnico. Menili so, da hoče socializem
                »pokrstiti«. To so šteli za popolnoma zgrešeno, saj je bila po njihovem mnenju
                socialistična zamisel družbe popolnoma tuja krščanski resnici. Bili so proti ne samo
                boljševiškemu, ampak tudi krščanskemu socializmu. Nihče pač ne more biti obenem
                dober katoličan in pravi socialist, so zatrjevali. Zato sta vsako popuščanje in
                vsako polovičarstvo usodna. Potrebna je doslednost, za ognjenim valom katolicizma bo
                ostalo le tisto, kar je zavestno, celotno in živo krščansko. Kar je gnilo in
                polovičarsko, bo propadlo.</p>
            <p>V tovrstno militantno propagandistično nastopanje je leta 1937 posegel esej Edvarda
                Kocbeka Premišljevanje o Španiji.<note place="foot" xml:id="ftn13" n="13">Edvard
                    Kocbek, »Premišljevanje o Španiji,« <hi rend="italic">Dom in svet</hi>, 22. 4.
                    1937. Dom in svet je bil slovenski literarni mesečnik, ki je izhajal med leti
                    1888 in 1944. Zaradi Kocbekovega članka je uredništvo z glavnim urednikom
                    Francetom Koblarjem odstopilo. Kocbek je s somišljeniki nekaj kasneje začel
                    izdajati revijo Dejanje.</note> Kocbek je fašizem označil za rezultat
                propadajoče meščanske družbe ter postavil trditev, da se je duhovnost krščanstva
                (katolicizma) izenačila z duhovnostjo fašizma, s čimer je bila odprta možnost za
                tesno sodelovanje Katoliške cerkve s fašizmom. Kocbekovo večletno intelektualno
                iskanje ravnovesja »med Marxom in bogom« je z esejem o španski državljanski vojni
                postalo temelj njegove bodoče politične opredelitve. Februarja 1941, le nekaj tednov
                pred fašistično okupacijo, je intelektualce pozval, naj se iztrgajo iz konformizma
                in se v prihajajočih usodnih trenutkih opredelijo v boju med duhovnim suženjstvom in
                duhovno svobodo, po okupaciji in razkosanju Slovenije poleti 1941 pa je v
                Osvobodilno fronto povedel razumniško skupino krščanskih socialistov.<note
                    place="foot" xml:id="ftn14" n="14">Ustanovna skupina v OF so bili sicer
                    krščansko socialistični sindikati, ki jih je vodil Tone Fajfar. </note></p>
            <p>V jugoslovanski partizanski vojski so bili španski borci med organizatorji vstaje in
                na vodilnih položajih, tako v glavnem kot v pokrajinskih štabih. Podobno tudi v
                Sloveniji. Prvo leto jih je šlo v partizane 22, kasneje še kakšnih 150. V NOB so
                bili cenjeni, še posebej v prvem letu, zaradi vojaških izkušenj, čeprav v Španiji
                niso bili na vodstvenih položajih. Najbolj znani »Španci« v slovenski partizanski
                vojski, ki so dosegli tudi visoke vojaške ali politične položaje, so bili Dušan
                Kveder − Tomaž, dr. Aleš Bebler − Primož, Stane Semič − Daki in še nekateri
                drugi.</p>
            <p>Tudi po vojni, v času Informbiroja, je bila španska državljanska vojna predmet
                ideoloških in političnih obračunov, saj so bili mnogi španski borci v
                vzhodnoevropskih državah obsojeni na montiranih procesih, povezovali so jih s
                titoizmom in (ali) gestapovsko (taboriščno) agenturo, podobna usoda pa je doletela
                tudi del jugoslovanskih španskih borcev.</p>
            <p>»Slovenec že mori Slovenca, brata − kako strašna slepota je človeka!« je France
                Prešeren zapisal v kultnem epu Krst pri Savici, ko je opisoval prvi veliki
                notranjeslovenski razkol ob pokristjanjevanju. Slovenska zgodovina pomni tudi razkol
                iz časa protireformacije v 16. stoletju in najdaljši ideološko-verski razkol v 20.
                stoletju, ki se je začel konec 19. stoletja v času nastajanja političnih strank.
                Tedaj je katoliški tabor pod vplivom filozofa dr. Antona Mahniča javno življenje v
                slovenskih pokrajinah hotel uravnavati po načelih ekstremnega katolicizma.
                Polarizacija se je nadaljevala tudi v času med obema vojnama, še zlasti pa v
                tridesetih letih, kjer je tudi treba iskati korenine za medvojni bratomorni spopad.
                Razkol nosimo Slovenci v sebi tudi danes, ob vsaki priložnosti, kot so npr. volitve
                ali praznovanja, izbruhne na dan in obremenjenost z njimi nam pravzaprav ne dovoli,
                da bi postali moderna nacija, ali pa vsaj zavira proces njenega nastajanja.
                Vrednotenje španske državljanske vojne kljub več kot sedemdesetletni distanci v
                svojem bistvu ostaja razločevalno tako kot je bilo takrat, in to velja tako za
                slovensko kot − danes pretežno konservativno − evropsko družbo. </p>
        </body>
        <back>
            <div type="bibliography">
                <head>Viri in literatura</head>
                <listBibl>
                    <head>Časopisni viri:</head>
                    <bibl><hi rend="italic">Domoljub,</hi> 1. 12. 1936. »Kaj pa komunisti«.</bibl>
                    <bibl>Kocbek, Edvard. »Premišljevanje o Španiji.« <hi rend="italic">Dom in
                            svet</hi>, 22. 4. 1937.</bibl>
                    <bibl><hi rend="italic">Slovenec</hi>, 8. 4. 1920.</bibl>
                    <bibl><hi rend="italic">Slovenec</hi>, 26. 7. 1936.</bibl>
                </listBibl>
                <listBibl>
                    <head>Literatura:</head>
                    <bibl>Aziza, Claude. »500 films pour une guerre.« <hi rend="italic">La guerre
                            d'Espagne 1936 (dossier): L'historie</hi>, št. 200 (1996): 36−41.</bibl>
                    <bibl>Bodin, Louis in Jean Touchard. <hi rend="italic">Front populiaire
                            1936</hi>. Paris: Arman Colin Éditeur, 1985.</bibl>
                    <bibl>Hermet, Guy. »La tragédie Espagnole.« <hi rend="italic">La guerre
                            d'Espagne 1936 (dossier): L'historie,</hi> št. 200 (1996).</bibl>
                    <bibl>Hermet, Guy. »La tragédie Espagnole.« <hi rend="italic">Les collections de
                            L'historie</hi>, št. 31 (2006): 70−76.</bibl>
                    <bibl>Novakovič, Andrejka. »Delovanje slovenskih španskih borcev v Španiji in po
                        končani vojni v domovini.« Magistrska naloga, Univerza v Ljubljani,
                        2008.</bibl>
                    <bibl>Pleterski, Janko. »O Rožmanovi vojni.« V: <hi rend="italic">Škof Rožman v
                            zgodovini</hi>. Ljubljana: Društvo piscev zgodovine NOB Slovenije,
                        2008.</bibl>
                    <bibl>Pleterski, Janko. <hi rend="italic">Senca ajdovskega gradca: O slovenskih
                            izbirah v razklani Evropi</hi>. Ljubljana: samozaložba, 1993.</bibl>
                    <bibl>Tuñon de Lara, Manuel. »Španska državljanska vojna.« V: <hi rend="italic"
                            >Zgodovina revolucij XX. stoletja</hi>, II. Ljubljana: Komunist,
                        1971.</bibl>
                    <bibl>Wolff, J. R. in Jörg Konrad Hoensch, ur. <hi rend="italic">Catholics, the
                            State and European Radical Right 1919 -1945</hi>. New York: Columbia
                        University Press, 1987.</bibl>
                </listBibl>
                <listBibl>
                    <head>Spletne strani:</head>
                    <bibl><hi rend="italic">Spanish Civil War - Wikipedia, the free encyclopedia</hi>, <ref
                            target="http://en.wikipedia.org/wiki/Spanish_Civil_War#Combatants"
                            >http://en.wikipedia.org/wiki/Spanish_Civil_War#Combatants</ref>.</bibl>
                </listBibl>
            </div>
            <div type="summary" xml:lang="en">
                <head type="main">SPANISH CIVIL WAR IN THE CONTEXT OF THE SLOVENIAN AND YUGOSLAV
                    CIRCUMSTANCES BETWEEN BOTH WORLD WARS</head>
                <head>SUMMARY</head>
                <docAuthor>Božo Repe</docAuthor>
                <p>In the interwar period the Spanish Civil War represented a very important foreign
                    as well as domestic political question in the Slovenian and Yugoslav society.
                    Many leading communists from the period before and during the World War II
                    participated in the Spanish Civil War or were involved with it, including Josip
                    Broz – Tito (besides the fact that he organized a failed expedition of
                    communists to Spain, which almost hindered his ascent, some authors still
                    harbour doubts regarding his presence in Spain).</p>
                <p>Taking sides regarding the Spanish Civil War culminated in the ideological
                    conflict between the left wing and the right wing in the Slovenian political
                    space as well as caused a division in the Catholic camp between the Christian
                    socialists and the majority orthodox part of the Slovenian People's Party in the
                    period when this party, in collaboration with the Catholic Church, had a
                    practically absolute control over the Slovenian society. The right-wing press
                    used the Spanish Civil War to intensify its already constant criticism of
                    communism and expressed absolute sympathy for Franco and fascism. The right wing
                    saw the Popular Front as a Soviet and Jewish conspiracy and attributed sadism
                    and anti-religious frenzy to communists. Spain was supposed to be the place
                    where the destiny of Christianity would be decided, endangered by the godless
                    communism in collaboration with Judaism. Just as the Spanish Civil War was a
                    testing ground for World War II, its perception in Slovenia represented the
                    preparation and ideological testing ground for the propaganda war and later also
                    actual war against the Liberation Front and the Partisan movement (seen as
                    communist by the Slovenian rightists), whose organisers and leaders were also
                    important Spanish war volunteers (though only a few of them were communists). In
                    1937 Edvard Kocbek intervened in the propagandistic reports with his essay A
                    Deliberation on Spain. Kocbek labelled fascism as a product of the decaying
                    bourgeois society and claimed that the spirituality of Christianity
                    (Catholicism) had become equal to the spirituality of fascism, thus opening the
                    possibilities for a close collaboration between the Catholic Church and fascism.
                    For several years Kocbek strived intellectually to find the balance "between
                    Marx and God", which, with his essay on the Spanish Civil War, became the
                    foundation of his future political conviction. In February 1941, only few weeks
                    before the fascist occupation, he called upon the intellectuals to abandon their
                    conformism and choose sides in the fight between the spiritual slavery and
                    freedom at the imminent crucial moments. In the summer of 1941, after the
                    occupation and division of Slovenia, he led a group of intellectual Christian
                    socialists which joined the Liberation Front.</p>
                <p>Even after World War II, during the Cominform period, the Spanish Civil War
                    remained a subject of ideological and political retaliation as many Spanish war
                    volunteers were sentenced at fixed trials in the Eastern European countries.
                    They were accused of being connected with Titoism and/or Gestapo (concentration
                    camp) agents. A similar faith was also shared by some of the Spanish war
                    volunteers from Yugoslavia.</p>
            </div>
        </back>
    </text>
</TEI>
