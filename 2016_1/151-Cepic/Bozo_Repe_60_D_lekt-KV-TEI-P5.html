<!DOCTYPE html SYSTEM "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="sl">
	<head>
		<meta http-equiv="Content-Type" content="text/html; charset=UTF-8" />
		<title>Božo Repe – šestdesetletnik</title>
		<meta name="author" content="Zdenko Čepič" />
		<meta name="generator" content="Text Encoding Initiative Consortium XSLT stylesheets" />
		<meta name="DC.Title" content="Božo Repe – šestdesetletnik" />
		<meta name="DC.Type" content="Text" />
		<meta name="DC.Format" content="text/html" />
		<link href="http://www.tei-c.org/release/xml/tei/stylesheet/tei.css" rel="stylesheet"
			type="text/css" />
		<link href="http://www2.sistory.si/publikacije/themes/css/pnz/tei-pnz.css" rel="stylesheet"
			type="text/css" />
		<link rel="stylesheet" media="print" type="text/css"
			href="http://www.tei-c.org/release/xml/tei/stylesheet/tei-print.css" />
	</head>
	<body class="simple" id="TOP"><div class="stdheader"><h1 lang="sl" class="maintitle">Božo Repe –
				šestdesetletnik</h1></div><div class="docAuthor">Zdenko Čepič</div><p><span
				class="numberParagraph">1</span>Ko nekoga poznaš dolgo, tako kot podpisani prof. dr.
			Boža Repeta, zgodovinarja, univerzitetnega profesorja Oddelka za zgodovino Filozofske
			fakultete Univerze v Ljubljani, in ko poznaš Boža kot tistega človeka, ki je nenehno
			dejaven in stalno sledi intelektualnemu izzivu, se ti zdi spoznanje, da je postal
			šestdesetletnik, nekako nenavadno. Čas kot merilo trajanja vsega in vsakogar je tako
			»ujel« tudi Boža, sicer po videzu in zlasti po obnašanju ter delovanju na strokovnem,
			zgodovinopisnem in širšem publicističnem, družbenoangažiranem področju večnega
			mladeniča. Pa ne v smislu Doriana Graya in njegove slike, čeprav mu samozavesti in tudi
			določene mere samovšečnosti ne manjka. Sta pa ti osebnostni lastnosti pri Božu Repetu
			glede na njegovo dejavnost zgodovinarja v veliki meri precej upravičeni. In zanj
			značilni.</p><p><span class="numberParagraph">2</span>Božo Repe se je rodil v Spodnjih
			Gorjah pri Bledu 6. marca 1956. Po srednji šoli v Tolminu se je vpisal na Pedagoško
			akademijo v Ljubljani (smer zgodovina in slovenščina), ki jo je končal leta 1979. Študij
			zgodovine je nadaljeval na Filozofski fakulteti v Ljubljani, kjer je leta 1985
			diplomiral. V tem času je bil zaposlen (od 1982) kot arhivist v arhivu Centralnega
			komiteja ZKS, nato pa kot strokovni sodelavec tega organa pa tudi Marksističnega centra
			tega političnega organa, kar mu zdaj tisti, ki jim Repetovo delo zgodovinarja in
			družbenoangažiranega publicista ni všeč, radi očitajo in jim služi kot dokazilo njegove
			neverodostojnosti kot zgodovinarja. Ja, vsak ima svojo preteklost in Božo se je ne
			sramuje kot marsikateri od njegovih kritikastrov.</p><p><span class="numberParagraph"
				>3</span>V času službovanja v centralnem komiteju se je začel pojavljati kot
			zgodovinar in takrat je začel tudi s poglobljenim raziskovalnim delom. Za temo svojega
			raziskovalnega dela si je izbral (ker je imel možnost uporabljati takrat še neznano
			arhivsko gradivo, ki ga je hranil Zgodovinski arhiv CK ZKS) eno bistvenih političnih
			dogajanj v Sloveniji v času druge Jugoslavije, t. i. partijski liberalizem, ki se je
			»dogajal« v okviru Zveze komunistov Slovenije in tudi celotne slovenske države in družbe
			sicer kratek čas, dobrih pet let, od nastopa Staneta Kavčiča kot predsednika slovenske
			»vlade« pa do njegovega padca in odstranitve iz političnega življenja. Gre za politično
			intenzivno dogajanje, ki je v marsičem oblikovalo slovensko prihodnost. O tem je napisal
			obsežno doktorsko disertacijo, ki je domala v celoti temeljila na obsežnem partijskem
			gradivu (večkrat težavnem za branje in razumevanje) z naslovom <span
				style="font-style: italic">»Liberalizem« v Sloveniji</span>, ki jo je leta 1992
			uspešno zagovarjal na Filozofski fakulteti v Ljubljani. Še isto leto je to delo izdal v
			knjigi z enakim naslovom, ki je izšla sicer kot redna številka revije <span
				style="font-style: italic">Borec</span> (št. 9—10, zato so strani različno navedene;
			kot številčenje revije in kot številčenje strani knjige). O tej temi je napisal vrsto
			člankov, posebej pa se je k »liberalizmu« Staneta Kavčiča kot poglavitnega slovenskega
			»liberalca« iz vrst komunistov vrnil leta 2009 v knjigi (skupaj z Jožetom Prinčičem)
				<span style="font-style: italic">Pred časom: portret Staneta Kavčiča</span>
			(Modrijan, Ljubljana 2009), v kateri sta predstavila bistvene postavke slovenskega
			liberalizma, ki je imel namen reformirati politični sistem in njegovo gospodarstvo ter
			mu dati drugačne možnosti za preživetje. Vsekakor je eden bistvenih Repetovih prispevkov
			za slovensko zgodovinopisje obdelava slovenskega partijskega liberalizma kot
			zgodovinskega dogajanja oziroma procesa.</p><p><span class="numberParagraph">4</span>Ko
			je bila delovna skupnost CK ZKS leta 1990 ukinjena, se je bil Repe prisiljen zaposliti
			kot učitelj zgodovine v osnovni in srednji (strokovni) šoli, dokler ni bil junija 1992
			izvoljen za docenta za novejšo zgodovino na Pedagoški akademiji Univerze v Mariboru,
			kjer je od jeseni istega leta predaval občo in slovensko zgodovino po letu 1918. Leta
			1994 je začel kot zunanji sodelavec predavati sodobno slovensko zgodovino tudi na
			Oddelku za zgodovino Filozofske fakultete v Ljubljani. Od jeseni 1996 je bil tam redno
			zaposlen in že naslednje leto je bil izvoljen za izrednega, leta 2002 pa za rednega
			profesorja. Kot profesor je vsekakor zelo zaposlen, saj je bil mentor več kot 420
			diplomantom, kar odraža tudi njegovo uspešno pedagoško delo pri študentih, ki jim očitno
			zna zbuditi zanimanje in jih vsaj malo navdušiti za sodobno zgodovino. Poleg tega, da je
			med tistimi, ki imajo na dodiplomskem študiju največje število diplomantov, je kot
			nosilec predmeta o zgodovini Slovencev v 20. stoletju bil mentor številnim magistrantom
			in doktorandom. V letih 1999 do 2001 je bil predstojnik Oddelka za
				zgodovino.</p><p><span class="numberParagraph">5</span>Raziskovalno področje oziroma
			časovna premica, ki je stvar Repetovega raziskovalnega zanimanja, je zelo dolga.
			Raziskovalno se »spopada« s sodobno slovensko, južnoslovansko in srednjeevropsko
			zgodovino v t. i. kratkem 20. stoletju. Pri tem so njegove raziskave oziroma zgodovinski
			prikazi zelo široki, čeprav je njegova »specialnost« predvsem t. i. politična zgodovina.
			V tej je njegovo zanimanje posvečeno položaju Slovencev v različnih državnih tvorbah, v
			prvi Jugoslaviji in v drugi Jugoslaviji. Poudarek je predvsem na času druge, avnojske
			Jugoslavije. Glede raziskovanja na osnovi poglavitnih zgodovinopisnih metod (uporaba
			arhivskega gradiva) je pravi »pionir« v tovrstnih raziskavah posebnega obdobja v naši
			zgodovini, obdobja ali procesa demokratizacije in osamosvajanja v zadnjem desetletju
			obstoja druge Jugoslavije. Podpisani tvega, da njegova primerjava Boža Repeta z Metodom
			Mikužem ne bo vsem povšeči ali da se bo komu zdela pretirana, a se mu glede raziskovanja
			obdobja demokratizacije in osamosvajanja v slovenski novejši zgodovini ponuja primerjava
			Boža Repeta kot tistega, ki se je začel med slovenskimi zgodovinarji prvi ukvarjati s
			tem na znanstven način z uporabo zgodovinskih virov, in prof. Mikuža, ki je bil prvi, ki
			je zgodovino druge svetovne vojne, zlasti narodnoosvobodilnega boja, začel preučevati na
			tak način. Če je bil (o tem sicer ne gre dvomiti!) Metod Mikuž začetnik znanstvenega
			raziskovanja druge svetovne vojne pri nas (tudi v Jugoslaviji), je za Boža Repeta glede
			preučevanja procesov demokratizacije in osamosvajanja v osemdesetih in v začetku
			devetdesetih let 20. stoletja mogoče uporabiti prispodobo, ki jo je za Mikuža glede
			njegovega »pionirstva« pri znanstvenem raziskovanju druge svetovne vojne pri nas
			uporabil Tone Ferenc, namreč, da je bil Mikuž prvi, ki je držal ročico pluga v oranju še
			nedotaknjenega »terena«. Repe je vsekakor pionir (ni mišljeno ideološko, ampak v smislu
			tistega, ki je prvi nekaj storil) znanstvenega preučevanja zadnjega dela zgodovinskega
			obdobja bivanja Slovencev v jugoslovanski državi in njihovega odhoda iz nje.</p><p><span
				class="numberParagraph">6</span>Na osnovi tega raziskovalnega dela je nastalo
			njegovo (po sodbi pisca tega zapisa) temeljno delo, ki govori o Slovencih v procesu
			demokratizacije in osamosvajanja od sredine osemdesetih let dalje pa do osamosvojitve,
				<span style="font-style: italic">Jutri je nov dan: Slovenci in razpad
				Jugoslavije</span> (Modrijan, Ljubljana 2012). Knjiga je utemeljena na dostopnem
			arhivskem gradivu državnih in političnih organov. Uporabil je vse v Sloveniji takrat
			(deset let po končanju »procesov« demokratizacije in osamosvajanja) dostopne dokumente
			pa tudi obsežno spominsko gradivo protagonistov razpada Jugoslavije. Pri tem je bil
			Repetov pristop znanstven, saj je upošteval le tisto, kar mu je dalo podatke, medtem ko
			se je izogibal osebnih ocen avtorjev. Repetova knjiga je v resnici temeljit (in
			temeljen) prikaz kronike procesa razpadanja jugoslovanske države in slovenskega
			osamosvajanja. Knjiga prikazuje proces razpadanja SFRJ in osamosvajanja Slovenije v
			šestih vsebinskih poglavjih (<span style="font-style: italic">Slovenci in
				federacija</span>, <span style="font-style: italic">Oblast in opozicija</span>,
				<span style="font-style: italic">Gospodarski razpad države</span>, <span
				style="font-style: italic">Ustavna osamosvojitev Slovenije</span>, <span
				style="font-style: italic">JLA in Slovenci</span>, <span style="font-style: italic"
				>Mednarodni vidik slovenske osamosvojitve</span>). Ker njegovo delo temelji na
			znanstvenem pristopu in na virih, je presegel raven »osamosvojitvene mitologije« in
			podal zgodovinsko realno podobo razpada Jugoslavije in slovenske osamosvojitve. S tem
			delom o slovenski osamosvojitvi je slovenskemu zgodovinopisju postavil merilo, kakšna
			naj bo predstavitev zgodovinskega dogajanja, ki smo ga doživljali, natančneje doživeli.
			V sklop avtorjevega t. i. osamosvojitvenega opusa je treba šteti tudi njegovo najnovejše
			delo, obsežno monografsko predstavitev političnega delovanja Milana Kučana, prvega
			neposredno izvoljenega predsednika slovenske samostojne države, sicer pa enega od
			ključnih dejavnikov demokratizacije Slovenije v osemdesetih letih 20. stoletja (<span
				style="font-style: italic">Milan Kučan, prvi predsednik,</span> Modrijan, Ljubljana,
			2015).</p><p><span class="numberParagraph">7</span>V zadnjem času se je začel intenzivno
			ukvarjati z družbenimi procesi v samostojni Sloveniji. Tako je v prispevku <span
				style="font-style: italic">Obljube in dejstva o samostojni slovenski državi</span>
			(objavljen v Slovenija v Jugoslaviji, Ljubljana 2015), analiziral vrsto obljub
			političnih strank za volitve 1990, ki so jih te zapisale v svoje strankarske programe in
			uresničitev teh programskih strankarskih pogledov po volitvah, natančneje v slovenski
			samostojni državi.</p><p><span class="numberParagraph">8</span>V povezavi s to temeljno
			študijo slovenskega zgodovinopisja o slovenski osamosvojitvi velja omeniti drugo
			temeljno delo o isti temi, istem obdobju in političnih procesih v njem, namreč zbirko
			zgodovinskih virov o demokratizaciji in osamosvajanju v Sloveniji. Gre za bistveno
			gradivo, na katerem je »zgradil« svoj prikaz razpadanja Jugoslavije in osamosvajanja
			Slovenije. Z objavo dokumentov so ti dokumenti postali javni in dajejo možnost še drugim
			raziskovalcem, da na njihovi osnovi predstavljajo najnovejšo slovensko zgodovino. Repe
			je zgodovinske vire o demokratizaciji in osamosvojitvi zbral in jih za objavo odbral iz
			resnično »komaj obvladljive količine, ki jo hranijo slovenski arhivi«, kot je zapisal v
			predgovoru. Dokumenti so iz arhiva Predsedstva Socialistične Republike Slovenije, ki je
			zdaj v Arhivu Republike Slovenije (in zato težko dostopen, težje, kot je bil Repetu, ko
			je to gradivo prvi obdeloval), iz Arhiva Republike Slovenije so dokumenti ZKS (iz
			nekdanjega arhiva CK ZKS) in Izvršnega sveta, objavljenih je tudi nekaj dokumentov iz
			arhiva Sove. Nekateri dokumenti so tudi iz osebnih arhivov. Zaradi velikega obsega virov
			pa tudi obsega posameznih dokumentov je celoten proces demokratizacije in osamosvojitve
			prikazal v treh zvezkih. V prvem zvezku (2002) je predstavil opozicijo in oblast ter
			njun odnos, torej proces demokratizacije slovenskega političnega življenja, v drugem
			(2003) pa odnos Slovenije z Jugoslavijo. V tem zvezku je bistven poudarek na
			osamosvajanju. Tretji zvezek (2004) vsebuje dokumente o mednarodnem priznanju Republike
			Slovenije. Kot je mogoče primerjati Repetovo raziskovalno dejavnost o zgodovini
			demokratizacije in osamosvajanja z Mikuževim pionirskim delovanjem na znanstveni
			zgodovini druge svetovne vojne, je te vire mogoče primerjati z izdajami virov o graditvi
			in razvoju slovenske državnosti v 20. stoletju in tistimi iz časa po prvi svetovni vojni
				(<span style="font-style: italic">Sejni zapisniki Narodne vlade Slovencev, Hrvatov
				in Srbov v Ljubljani in Deželnih vlad za Slovenijo 1918–1921</span>, za objavo jih
			je pripravil Peter Ribnikar) in v času druge svetovne vojne (<span
				style="font-style: italic">Dokumenti ljudske revolucije v Sloveniji</span> oz. <span
				style="font-style: italic">Dokumenti organov in organizacij narodnoosvobodilnega
				gibanja v Sloveniji</span>), oboji pa so vzorčen primer, kako je treba zgodovinske
			vire izdajati. Repe se je tem merilom precej približal in za slovensko zgodovinopisje in
			– gledano širše – zgodovino opravil veliko delo.</p><p><span class="numberParagraph"
				>9</span>Božo Repe se je sicer ukvarjal oziroma se ukvarja s preučevanjem in
			predstavljanjem zgodovine vsega »kratkega 20. stoletja«. V sodelovanju z dr. Dušanom
			Nečakom je tako napisal knjigi o prvi svetovni vojni <span style="font-style: italic"
				>Prelom: 1914–1918: svet in Slovenci v 1. svetovni vojni</span> (Sophia, Ljubljana
			2015) – knjiga je leta 2012 izšla tudi v ruskem jeziku – in o maršalu Svetozarju
			Borojeviću de Bojni (Znanstvenoraziskovalni inštitut FF, Ljubljana 2010). Pri isti
			založbi sta leta 2008 izdala pregled obdobja od konca prve svetovne vojne do sredine
			tridesetih let (<span style="font-style: italic">Kriza: svet in Slovenci od konca prve
				svetovne vojne do srede tridesetih let</span>). Ukvarjal se je tudi z zgodovino
			druge svetovne vojne. Že leta 1988 je pripravil knjigo, v kateri so objavljeni faksimili
			različnega gradiva o kolaboraciji Slovencev med drugo svetovno vojno (<span
				style="font-style: italic">Mimo odprtih vrat: zbornik dokumentov</span>, Borec),
			lani pa pregled narodnoosvobodilnega boja slovenskega naroda med drugo svetovno vojno
				(<span style="font-style: italic">S puško in knjigo: narodnoosvobodilni boj
				slovenskega naroda 1941–1945</span>, Cankarjeva založba).</p><p><span
				class="numberParagraph">10</span>Božo Repe je tudi pisec biografij pomembnejših
			političnih osebnosti druge Jugoslavije, Tita, Edvarda Kardelja, Borisa Kidriča, Staneta
			Kavčiča, Staneta Dolanca in Milana Kučana, katerih življenje in zlasti njihovo politično
			delovanje je predstavil v knjigi z zgovornim naslovom <span style="font-style: italic"
				>Rdeča Slovenija: tokovi in obrazi iz obdobja socializma</span> (Sophia, Ljubljana
			2003). Lani ob koncu leta je izšel njegov prikaz političnega življenja politika Milana
			Kučana, ki ga je pripravljal več let. V javnosti je to delo vzbudilo veliko zanimanje in
			mnoge odzive, pozitivne in negativne, zaradi »predmeta«, o katerem govori Repetovo
			delo.</p><p><span class="numberParagraph">11</span>Težko je v takšnem preglednem članku
			predstaviti vse delo zgodovinarja Boža Repeta, saj sodi med najplodnejše slovenske
			zgodovinarje, zdaj in najbrž v vsej zgodovini slovenskega znanstvenega zgodovinopisja.
			Po sistemu Cobiss, ki »meri« dejavnost posameznih raziskovalcev, je število del, ki so
			povezana z Repetom, vključno z diplomskimi nalogami, magistrskimi nalogami in doktorati,
			pri katerih je bil mentor, 1675 (do konca leta 2015). Je avtor sedemnajstih znanstvenih,
			šestih strokovnih monografij, velikega števila izvirnih in preglednih znanstvenih
			člankov, poglavij v monografskih publikacijah itd. Sodeloval je na veliko znanstvenih
			srečanjih (konferencah, simpozijih) doma in v tujini, imel veliko število predavanj in
			dal mnogo intervjujev, napisal pa je resnično veliko preglednih in poljudnih člankov ter
			kolumen, ki so dejansko zgodovinopisni članki, namenjeni predstavitvi vprašanj sodobne
			zgodovine. Vsekakor je Božo Repe pravi ambasador slovenskega zgodovinopisja »kratkega
			20. stoletja« doma in v tujini. Njegovi članki in tudi knjige so v različnih jezikih
			objavljeni v mnogih državah. Je tudi med največkrat citiranimi slovenskimi zgodovinarji,
			pri čemer prednjačijo njegova dela z osamosvojitveno tematiko. Ta je vsekakor tista, ki
			je Repeta najbolj proslavila, in z njo si je postavil »spomenik«.</p><p><span
				class="numberParagraph">12</span>Leta 1996 je na Univerzi Vytautas Magnus v Kaunasu
			(Litva) en semester predaval o sodobni balkanski zgodovini. S predavanji je gostoval
			tudi na dunajski, graški, bratislavski, skopski univerzi, na praški Karlovi univerzi in
			na univerzi v Trandheimu na Norveškem. Z referati je sodeloval na resnično številnih
			znanstvenih srečanjih v tujini, kjer je tudi večkrat raziskoval in študiral
			(Österreichische Ost- und Südosteuropainstitut na Dunaju, Institut d’histoire du temps
			présent v Parizu). Sodeloval je v več bilateralnih zgodovinskih komisijah, ki so
			»razčiščevale« odnose med posameznimi narodi in njihovimi državami ter Slovenci v
			zgodovini, je pa tudi sodelavec oziroma član mnogih mednarodnih zgodovinopisnih
			projektov.</p><p><span class="numberParagraph">13</span>V tujini je sodeloval tudi v
			zvezi z eno od svojih strokovnih dejavnosti. Božo Repe se je namreč zelo veliko in zelo
			zavzeto ukvarjal z vprašanji pouka zgodovine v šolah. Kot predavatelj in aktivni
			udeleženec se je leta 1994 udeležil štiritedenskega seminarja o izobraževanju na UCLA
			(ZDA) in bil eden od zunanjih ocenjevalcev za nacionalne standarde pouka državljanske
			vzgoje in podobnih predmetov v ZDA. V okviru nevladne organizacije Center for Democracy
			and Reconciliation in Southeast Europe že leta aktivno sodeluje pri pripravi učnih
			gradiv in izobraževanju učiteljev v jugovzhodni Evropi. V letih 1996–1998 je »doma«
			vodil predmetno komisijo za zgodovino, ki je prenovila vse učne načrte za pouk zgodovine
			v osnovnih, srednjih in poklicnih šolah, bil je član komisije za gimnazije in član
			Nacionalnega kurikularnega sveta. Pri Svetu Evrope deluje v komisijah in projektih, ki
			se ukvarjajo z raznimi vidiki pouka zgodovine, še zlasti pa s prenovo v državah
			jugovzhodne Evrope. Je tudi avtor in soavtor treh šolskih učbenikov, enega
			osnovnošolskega (<span style="font-style: italic">Naše stoletje</span>, soavtorja Dušan
			Nečak in Ana Nuša Kern; ta je v različici prilagojen tudi za pouk v madžarščini) in dveh
			srednješolskih (<span style="font-style: italic">Naša doba: oris zgodovine 20. stoletja:
				učbenik za 4. razred gimnazije</span>, DZS, Ljubljana 1995 (1. izdaja); <span
				style="font-style: italic">Sodobna zgodovina: zgodovina za 4. letnik
			gimnazij</span>, Modrijan, Ljubljana 1998). Vsi so doživeli že več izdaj, npr. učbenik
			za zadnji razred osnovne šole <span style="font-style: italic">Naše stoletje</span> je
			lani doživel že deveto izdajo. Prvič je izšel že leta 1998, kar lahko pomeni, da je bil
			napisan tako, da mu stalno posodabljanje (ali dopolnjevanje in spreminjanje zgodovine
			kot procesa, ki se dogaja v slovenski politiki in posledično družbi) ne škodi. Je tudi
			avtor enega univerzitetnega učbenika (skupaj z Dušanom Nečakom, 2003) in več drugih
			študijskih oziroma učnih gradiv.</p><p><span class="numberParagraph">14</span>Bil je
			sodelavec Enciklopedije Slovenije, za katero je napisal nekaj gesel, v katerih je kot
			prvi predstavil določeno zgodovinsko problematiko. Kot urednik za obdobje po drugi
			svetovni vojni in kot pisec največjega števila prispevkov, kratkih, a zelo povednih
			člankov o ključnih dogodkih, ki so imeli širšo »dimenzijo« v razvoju Slovencev in
			Slovenije, je bil eden ključnih sodelavcev pri pripravi <span style="font-style: italic"
				>Slovenske kronike XX. stoletja</span> (Nova revija, Ljubljana 1996). Je tudi avtor
			obsežnega enciklopedičnega gesla o balkanskih vojnah (mišljene so vojne na ozemlju
			nekdanje jugoslovanske države po njenem razpadu), ki ga je napisal za <span
				style="font-style: italic">Encyclopedio of Human Rights</span> (Oxford University
			Press, Oxford, New York 2009). Repe glede na število navedb v različnih bazah podatkov o
			citiranosti sodi med najbolj citirane slovenske zgodovinarje doma in v tujini, kjer je
			zanimanje za razpad Jugoslavije med zgodovinarji veliko.</p><p><span
				class="numberParagraph">15</span>Vsekakor je težko našteti vsa znanstvena dela Boža
			Repeta, s katerimi se je umestil med najvidnejše (in zlasti najplodnejše) slovenske
			zgodovinarje, še težje pa je spremljati Božovo t. i. publicistično dejavnost ter njegove
			nastope s predavanji in številne intervjuje, v katerih mnogokrat predstavi kakšno novo
			zgodovinsko dejstvo ali poda oceno zgodovinskega dogajanja.</p><p><span
				class="numberParagraph">16</span>Med eno od značilnosti Repetovega delovanja kot
			zgodovinarja sodi tudi ukvarjanje z vprašanji zgodovinopisja, oblikovanja zgodovinske
			zavesti in uporabe zgodovine v javnosti. Njegovo publicistično delovanje, ki je tesno
			povezano z njegovim strokovnim raziskovalnim in pedagoškim delovanjem, se tako kaže v
			člankih z zgodovinopisno vsebino, v katerih komentira zgodovinska dejstva in ocenjuje
			dosežke zgodovinopisja. Gre za svojevrsten način približevanja zgodovine oz.
			zgodovinopisja ljudem z določenimi temami, ki so aktualne v družbi, zlasti v njenem
			političnem (politikantskem) delu oz. delovanju tistih, ki uporabljajo zgodovino po
			samopostrežnem načelu, tako da iz zgodovinskega konteksta vzamejo tisto, kar za svoje
			politične namene in cilje trenutno potrebujejo, in to uporabijo, natančneje zlorabijo.
			Temu se Repe s svojo strokovno angažiranostjo zgodovinarja z obširnim znanjem upira v
			svojem publicističnem delovanju. Pri tem jasno predstavi zgodovinska dejstva, jih
			razlaga, pojasnjuje in tudi izraža svoje mnenje oziroma ocenjuje. Nemalokrat je tudi
			nekoliko oseben, kar je pač posledica dejstva, da smo slovenski zgodovinarji »velika
			družina« s svojimi »družinskimi« skrivnostmi in zamerami. Posebna vrsta tovrstnega
			zgodovinopisnega delovanja Boža Repeta, z namenom približevanja zgodovine ljudem, so
			njegove kolumne (v resnici gre za dokaj dolge članke) v tedniku <span
				style="font-style: italic">Mladina</span>, ko v sicer precej dolgih člankih z
			aktualno zgodovinopisno vsebino predstavlja in pojasnjuje določene aktualne (v določenem
			trenutku glede na položaj v državi in družbi) zgodovinske dogodke, dogajanja in širše
			procese. Podobne aktualne zgodovinopisne zapise je objavljal tudi v drugih časnikih in
			časopisih. Pri tej »uporabi zgodovine v javnosti in za javnost« ne gre zanemariti mnogih
			intervjujev v različnih medijih, v katerih je pojasnjeval marsikatero zgodovinsko
			»resnico«, o kateri so ga spraševali novinarji. Kot polemik – družbenoangažirana
			osebnost – je zato na eni strani spoštovan, saj kot zgodovinar nastopa z namenom
			nezlorabljanja dejstev in t. i. resnice, na drugi strani pa pri tistih, ki jim z dejstvi
			ugovarja, in zaradi svojega političnega angažmaja in jasnega političnega oziroma
			svetovnonazorskega prepričanja domala osovražen in zaničevan. Je »trn v peti« določenim
			političnim osebam in njihovim krogom. V njem vidijo svojega »sovražnika«, pri čemer se
			proti Repetovem delu zgodovinarja poslužujejo najrazličnejših načinov. Tudi poskusa
			sežiganja knjige, ki jo je napisal, v kateri je zgodovinopisno obdelal in predstavil
			osebnost njihovega poglavitnega političnega »sovražnika«.</p><p><span
				class="numberParagraph">17</span>Zaradi svoje angažiranosti kot zgodovinar-publicist
			pa tudi (ali predvsem) zaradi svojega raziskovalnega, znanstvenega dela sodi dr. Božo
			Repe med (naj)vidnejše slovenske zgodovinarje svoje generacije. Ne bom pa veliko
			pretiraval, če Boža (in njegovo delo zgodovinarja, raziskovalca, profesorja in
			publicista) ocenim kot pomembnejšega slovenskega zgodovinarja tudi širše, ne le
			generacijsko. </p><p><span class="numberParagraph">18</span>Zaključim lahko z »vse
			najboljše« Božu Repetu ob življenjskem jubileju pa tudi z željami za uspešno nadaljnjo
			raziskovalno dejavnost.</p></body>
</html>
