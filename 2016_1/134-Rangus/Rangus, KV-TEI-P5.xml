<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:lang="sl">
    <teiHeader>
        <fileDesc>
            <titleStmt>
                <title>Prof. dr. Janko Prunk. Zgodovina Evrope v dobi racionalistične civilizacije
                    1775–2015. Ljubljana: Cankarjeva založba, 2015, 607 str.</title>
                <author>
                    <name>
                        <forename>Marjetka</forename>
                        <surname>Rangus</surname>
                    </name>
                </author>
            </titleStmt>
            <editionStmt>
                <edition><date>2016-05-15</date></edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Kongresni trg 1</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/134</pubPlace>
                <date>2016</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">56</biblScope>
                <biblScope unit="issue">1</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <revisionDesc>
            <listChange>
                <change>
                    <date>2016-05-15</date>
                    <name>Andrej Pančur</name>
                    <desc>Pretvorba iz DOCX v TEI, dodatno kodiranje</desc>
                </change>
            </listChange>
        </revisionDesc>
    </teiHeader>
    <text>
        <front>
            <docAuthor>Marjetka Rangus</docAuthor>
        </front>
        <body>
            <p>Decembra 2015 je izšla nova knjiga Janka Prunka z naslovom <hi rend="italic"
                    >Zgodovina Evrope v dobi racionalistične civilizacije 1775–2015</hi>. Knjiga
                obsega 607 strani.</p>
            <p>Knjiga pred nami je rezultat navdušenega odkrivanja in spoznavanja sveta. Predstavlja
                življenjsko delo dr. Janka Prunka, vrhunec dolgoletnega raziskovanja in raisoniranja
                razvoja evropske družbe zadnjih 250 let, in jo po metodi dela, širini obravnavane
                tematike in sintezi lahko postavimo ob bok velikim imenom evropskega in svetovnega
                zgodovinopisja, kot so Eric Hobsbawm, Mark Mazower, Francois Furet, Hagen Schulze,
                Norman Davies, Heinz Duchhardt, Herman von der Dunk in Tony Judt. Našteti avtorji,
                in še nekateri drugi, so tisti, po katerih se je avtor Prunk zgledoval pri
                nastajanju svoje knjige. Vsem je skupen svojevrsten pristop k predstavitvi zgodovine
                Evrope v določenem obdobju, z določene plati, pri čemer pričujoča knjiga izstopa po
                mnogih posebnostih.</p>
            <p>V nasprotju z npr. Hobsbawmom, Mazowerjem, Furetom, Duchhardtom, von der Dunkom in
                Judtom Janko Prunk v svoji knjigi obravnava precej daljše obdobje kot navedeni, ki
                so se osredotočili na stoletje ali celo pol stoletja dogajanja. In v nasprotju z
                npr. Daviesom, ki je sicer briljantno predstavil dvatisočletno evropsko zgodovino,
                uspe Prunk v svojem delu narediti celovit večplasten antropološki sintetični pregled
                človekovega delovanja v politiki, filozofiji, znanosti, umetnosti, tehnologiji,
                gospodarstvu. Pri tem je avtorju bliže kot preprosto »zgodovina« pojem »življenjski
                svet« (Lebenswelt) Rudolfa Vierhausa kot način dojemanja in predstavljanja
                zgodovinskega obdobja. Po drugi strani je želja, da bi bila knjiga dostopna tudi
                širšemu krogu bralcev, ne le strokovnemu in znanstvenemu, botrovala temu, da je
                Prunk naredil uspešen kompromis med poglobljenim in integralnim podajanjem zgodovine
                ter razumljivostjo obravnavane tematike.</p>
            <p>Knjiga je obsežna, ob uvodu pa je razdeljena še na pet velikih poglavjih, ki
                obeležujejo mejnike v evropskem razvoju. Knjiga ima skupno točno 50 podpoglavij in
                še nadaljnje razdelke, kar priča o dobri razčlenjenosti dela, ki nam omogoča, da
                sledimo le posameznim obdobjem ali področjem človekovega delovanja v omenjeni
                dobi.</p>
            <p>V uvodu avtor opredeli in pojasni rdečo nit svojega dela, v kateri se po mojem
                osebnem mnenju kaže tudi največja izvirnost pričujoče monografije. Kot je razvidno
                tudi iz naslova prve knjige, lahko o Evropi, vsaj v omenjenem obdobju, govorimo kot
                o »racionalistični civilizaciji«. To poimenovanje je izvirno in je bilo strokovni
                ter znanstveni javnosti prvič predstavljeno v obliki pamfleta <hi rend="italic">Die
                    rationalistische Zivilisation</hi>, ki ga je Janko Prunk leta 2003 izdal pri
                Centru za raziskovanje evropskih integracij ZEI. Kot pojasni avtor, se poimenovanje
                »racionalistična« nanaša na prepričanje, da je »razum zmožen dojemati objektivno
                stvarnost, spoznavati resnico in da je tako lahko edini temelj ter vodilo človeškega
                    življenja«,<note place="foot" xml:id="ftn1" n="1">Janko Prunk, <hi rend="italic"
                        >Zgodovina Evrope v dobi racionalistične civilizacije</hi> (Ljubljana:
                    Cankarjeva založba, 2015), 15.</note> ki se je v Evropi utrdilo od
                razsvetljenstva dalje in vse od tedaj prežema ustvarjanje in razmišljanje na njenih
                tleh.</p>
            <p>Temelj svojega raziskovanja in opredeljevanja Evrope avtor knjige postavlja v obdobje
                razsvetljenstva, v miselna tokova racionalizma in empirizma. V svoji oceni
                razsvetljenstva se Prunk strinja s Paulom Hazardom, da razsvetljenstvo sicer ni dalo
                dovolj močnih osnov za nadaljnji idejni razvoj, je pa ustvarilo temelje za razvoj
                znanosti na številnih področjih.<note place="foot" xml:id="ftn2" n="2">Ibid.,
                    54.</note> V nadaljevanju je predstavljen razvoj znanosti na področju
                matematike, biologije, kemije, medicine, pa tudi prava, filozofije in tehnike,
                družbe, kulture umetnosti ter političnega dogajanja, kar je v akumulaciji privedlo
                do prelomne točke evropske zgodovine, do izoblikovanja novega političnega igralca na
                evropskem odru, ki je temeljito posegel po evropskem krmilu in ga obrnil – do
                Francije konec 18. stoletja, »kjer sta bili tudi gospodarska moč in politična zavest
                meščanstva najmočnejši v vsej kontinentalni Evropi, kar je bil tudi pogoj, da je
                meščanska revolucija izbruhnila prav tam.«<note place="foot" xml:id="ftn3" n="3"
                    >Ibid., 77.</note></p>
            <p>V drugem poglavju avtor opisuje Evropo v obdobju meščanskih revolucij (1775–1849) in
                v ta kontekst sta zajeti tudi ameriška osvobodilna vojna in revolucija, ki pa sta
                vsekakor pomembno povezani z evropskim dogajanjem v tem obdobju. Poglavje zajema
                torej še obdobje francoske revolucije 1789, ameriške industrijske in družbene
                revolucije, Napoleonov poseg v evropsko zgodovino, ponapoleonsko ureditev Evrope,
                meščanske revolucije 1848 in razvoj treh velikih idejnih predstav o družbi,
                liberalizma, konservativizma in socializma.</p>
            <p>Tu ima svoje mesto tudi eden ključnih filozofov, na katerega avtor naslanja svoj
                pogled na Evropo in njeno zgodovino. Prunk predstavi Immanuela Kanta, ki je
                razmišljal, da je razum drugačen, kot so si ga predstavljali racionalisti in
                empiristi ter tudi on sam: »Njegova filozofija se ne ukvarja s transcendentalnim, to
                je s tem, kar presega človeško vedenje in kar iz njega izhaja, ampak je to neka
                transcendentalna filozofija, takšna, ki preučuje <hi rend="italic">non plus
                    ultra</hi> (poudarek J. P.) vse znanje in postavlja ločnico med področji, ki jih
                lahko preučuje človeški um (Vernunft), in tistimi področji onkraj
                (transcendentalnimi), ki bodo ostala vedno v temi«.<note place="foot" xml:id="ftn4"
                    n="4">Ibid., 97.</note> Kantov pogled na svet je osrednje vodilo Prunkove
                knjige, ki mu služi kot merilo za presojanje prevlade racionalnega oz. iracionalnega
                v posameznih obdobjih evropske zgodovine.</p>
            <p>V bilanci 19. stoletja pravi, da je bilo to stoletje, ki je privedlo do dveh
                praktičnih pojavov, ki sta postala temelj civilizacijskega, torej racionalističnega
                razvoja v 19. stoletju: angleške industrijske revolucije in francoske meščanske
                revolucije. Oba sta namreč povzročila zgodovinska dejanja oz. pojave dolgega
                trajanja: industrializacijo in družbeno emancipacijo.<note place="foot"
                    xml:id="ftn5" n="5">Ibid., 275.</note></p>
            <p>Prunk pa že takoj v nadaljevanju poudarja, da sta kljub velikemu tehnološkemu
                napredku in splošnemu občutku miru na začetku 20. stoletja, ki je izhajal iz
                izkušnje razvoja zadnjih desetletij 19. stoletja, na manj optimistično in manj
                racionalistično stran življenja opozarjali znanost in umetnost. Frustracije
                posameznih narodov in držav so eskalirale v veliki vojni, ki je za seboj pustila
                pogorišče držav ter v vsej svoji strahoti razkrila, kako je mogoče številne
                racionalne, zlasti tehnološke dosežke uporabiti za uničevanje človeških življenj in
                materialnih dobrin. S tem je pokazala na tragično plat evropske racionalistične
                civilizacije oz. njeno iztirjanje. Obdobje po prvi svetovni vojni lahko skozi oči
                prof. Prunka vidimo kot obdobje, ko je iracionalno prevladalo nad racionalnim.<note
                    place="foot" xml:id="ftn6" n="6">Ibid., 304.</note></p>
            <p>V četrtem delu knjige avtor obravnava obdobje od začetka prve svetovne vojne do konca
                druge svetovne vojne. Pomembno sporočilo tega poglavja je tudi to, da sta obe vojni
                obravnavani v enem poglavju in avtor nanju gleda kot na tesno povezana pojava. Prav
                vmesno obdobje, ki ga nekateri poimenujejo le daljše premirje, služi kot ilustracija
                izbruha in prevlade iracionalnega nad racionalnim. To poglavje prinaša tudi precej
                plastičen prikaz političnega in ideološkega razvoja med obema vojnama. Pokaže pa
                tudi na filozofsko misel v tem obdobju, ki so ga zaznamovali predvsem
                iracionalistična »filozofija življenja« (poudarek J. P.), ki je izhajala iz
                Nietzschejevih in Bergsonovih korenin, marksizem in eksistencializem.<note
                    place="foot" xml:id="ftn7" n="7">Ibid., 406.</note></p>
            <p>V zadnjem, petem delu knjige Prunk obravnava celotno povojno obdobje Evrope znova v
                enem kosu. Podpoglavja znotraj tega dela so zelo pomenljiva, kot npr. Okrutni mir,
                Od nenormalne koalicije do hladne vojne, Rekonstrukcija demokracije v Zahodni Evropi
                do leta 1968, Politična okostenelost enopartijskega komunističnega sistema v Vzhodni
                Evropi ipd.</p>
            <p>Ob vseh pomenljivih ocenah velja pri Prunkovi knjigi poudariti še eno posebnost, ki
                je prav tako stalnica te knjige. To so podpoglavja o tehnološkem razvoju, s tem pa
                sta povezana tudi znanstveni in gospodarski razvoj. Slediti razvoju naravoslovne
                znanosti in tehnologije, še zlasti po drugi svetovni vojni, vsekakor ni enostavno in
                je zahteven podvig za vsakega družboslovca in humanista. Zato menim, da je velika
                dodana vrednost te knjige tudi v precej podrobnem sledenju tej plati razvoja
                človeštva. Avtor namreč pravi, da se prav v »razvoju tehnike in tehnologije najbolj
                kaže razvoj racionalistične civilizacije v vseh njenih pozitivnih dimenzijah in tudi
                senčnih straneh«.<note place="foot" xml:id="ftn8" n="8">Ibid., 511.</note> Pri
                pripravi teh poglavij so sodelovali tudi priznani slovenski strokovnjaki s
                posameznih področij, o katerih lahko beremo na začetku: prof. Branko Stanovnik
                (kemija), prof. Janez Strnad (fizika), prof. Dragan Marušič (matematika), dr. Zvonka
                Zupančič Slavec (medicina). Ravno tako so pri nekaterih drugih poglavjih sodelovali
                tudi strokovnjaki s področja filozofije, teorije znanosti itd. Na ta način avtor v
                knjigo pripelje tudi širši slovenski prispevek v razvoju evropske civilizacije. Ob
                tem velja opozoriti na dejstvo, da narodna zgodovina in politično dogajanje v knjigi
                nimata posebnega mesta oz. ga imata le toliko, kolikor je to relevantno za vso
                Evropo.</p>
            <p>Knjiga nas na koncu pripelje do združene Evrope in do 21. stoletja. V zadnjem
                podpoglavju knjige avtor analizira stanje, v katerega je Evropa zašla, in pravi, da
                se v prvem poldrugem desetletju našega tisočletja Evropa precej odteguje
                optimističnemu predvidevanju usmeritev racionalistične civilizacije v Evropi in
                sploh na svetovnem zahodu.<note place="foot" xml:id="ftn9" n="9">Ibid.</note></p>
            <p>Zgodovinar seveda ni napovedovalec prihodnosti, pač pa bolj bralec preteklosti,
                tisti, ki jo poskuša analizirati, jo oceniti, ovrednotiti posamezna dejanja. V
                nadaljevanju postavi svet v kontekst dogodkov zadnjih petnajstih let: od znanstvenih
                odkritij do političnih dogodkov. Prunk monografijo zaključi z upajočo mislijo
                Helmuta Schmidta, ki poudarja ravnovesje med teološko in razsvetljensko platjo
                pogleda na življenje.</p>
        </body>
    </text>
</TEI>
