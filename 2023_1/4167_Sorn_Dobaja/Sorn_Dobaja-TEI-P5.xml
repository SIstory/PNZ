<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title> Reševanje prostorskega vprašanja Zavoda za slepe otroke in mladino v
                        Kočevju<note place="foot" xml:id="ftn3" n="*">Raziskava je nastala v okviru
                        raziskovalnega programa P6-0280 <hi rend="italic">Podobe gospodarske in
                            socialne modernizacije na Slovenskem v 19. in 20. stoletju</hi>, ki ga je 
                        sofinancirala Javna agencija za raziskovalno dejavnost Republike Slovenije iz
                        državnega proračuna.</note></title>
                <author>
                    <forename>Mojca</forename>
                    <surname>Šorn</surname>
                    <roleName>Dr.</roleName>
                    <roleName>znanstvena sodelavka,</roleName>
                    <affiliation>Inštitut za novejšo zgodovino</affiliation>
                    <address>
                        <addrLine>Privoz 11</addrLine>
                        <addrLine>SI-1000, Ljubljana</addrLine>
                    </address>
                    <email>mojca.sorn@inz.si</email>
                </author>
                <author>
                    <forename>Dunja</forename>
                    <surname>Dobaja</surname>
                    <roleName>Dr.</roleName>
                    <roleName>znanstvena sodelavka,</roleName>
                    <affiliation>Inštitut za novejšo zgodovino</affiliation>
                    <address>
                        <addrLine>Privoz 11</addrLine>
                        <addrLine>SI-1000, Ljubljana</addrLine>
                    </address>
                    <email>dunja.dobaja@inz.si</email>
                </author>
            </titleStmt>
            <editionStmt>
                <edition><date>2023-05-04</date></edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Privoz 11</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/4167</pubPlace>
                <date>2023</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">63</biblScope>
                <biblScope unit="issue">1</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <profileDesc>
            <langUsage>
                <language ident="sl"/>
                <language ident="en"/>
            </langUsage>
            <textClass>
                <keywords xml:lang="en">
                    <term>Institute for Blind Children and Youth</term>
                    <term>the 1930s</term>
                    <term>Slovenia</term>
                </keywords>
                <keywords xml:lang="sl">
                    <term>Zavod za slepe otroke in mladino</term>
                    <term>trideseta leta 20. stoletja</term>
                    <term>Slovenija</term>
                </keywords>
            </textClass>
        </profileDesc>
        <revisionDesc>
            <listChange>
                <change><date>2023-05-15T08:33:22Z</date></change>
            </listChange>
        </revisionDesc>
    </teiHeader>
    <text>
        <front>
            <docAuthor>Mojca Šorn<note place="foot" xml:id="ftn1" n="**">
                    <hi rend="bold">Dr., znanstvena sodelavka, Inštitut za novejšo zgodovino, Privoz
                        11, SI-1000, Ljubljana; <ref target="mailto:mojca.sorn@inz.si"
                            >mojca.sorn@inz.si</ref></hi></note></docAuthor>
            <docAuthor>Dunja Dobaja<note place="foot" xml:id="ftn2" n="***">
                    <hi rend="bold">Dr., znanstvena sodelavka, Inštitut za novejšo zgodovino, Privoz
                        11, SI-1000, Ljubljana; <ref target="mailto:dunja.dobaja@inz.si"
                            >dunja.dobaja@inz.si</ref></hi></note></docAuthor>
            <docImprint>
                <idno type="cobissType">Cobiss tip: 1.01</idno>
                <idno type="DOI">https://doi.org/10.51663/pnz.63.1.06</idno>
            </docImprint>
            <div type="abstract">
                <head>IZVLEČEK</head>
                <p><hi rend="italic">Na osnovi razprav banskega sveta in konferenčnih zapisnikov
                        Zavoda za slepe otroke in mladino v Kočevju avtorici v prispevku odstirata
                        težave zavoda, ki so bile pogojene predvsem s pomanjkanjem financ.
                        Ugotavljata, da zaradi ene največjih težav – neustreznih nastanitvenih
                        kapacitet oziroma pomanjkanja vitalnega prostora za bivanje in delo – zavod
                        v tridesetih letih 20. stoletja ni imel možnosti, da bi v celoti in povsem
                        ustrezno zajel vzgojno-izobraževalni proces.</hi></p>
                <p><hi rend="italic">Ključne besede: Zavod za slepe otroke in mladino, trideseta
                        leta 20. stoletja, Slovenija</hi></p>
            </div>
            <div type="abstract">
                <head>ABSTRACT</head>
                <head>RESOLVING THE QUESTION OF THE
                        LOCATION OF THE INSTITUTE FOR BLIND CHILDREN AND YOUTH IN KOČEVJE</head>
                <p><hi rend="italic">Based on the Ban’s Council discussions and the conference
                        minutes of the Institute for Blind Children and Youth in Kočevje, the
                        authors of the following contribution outline the problems of the Institute,
                        caused mainly by deficient financing. They establish that one of the most
                        severe difficulties – inadequate accommodation capacities or the lack of
                        facilities crucial for living and working – meant that during the 1930s, the
                        Institute did not possess the capacity to implement the educational process
                        comprehensively and appropriately.</hi></p>
                <p><hi rend="italic">Keywords: Institute for Blind Children and Youth, the 1930s,
                        Slovenia</hi></p>
            </div>
        </front>
        <body>
            <div>
                <head>Uvod</head>
                <p>Za Slovence je prva svetovna vojna pomenila vsestransko izčrpanje, razpad
                    habsburške monarhije pa prehod v novo politično, gospodarsko, socialno in
                    kulturno okolje. V Ljubljani, novi slovenski prestolnici, ki se je soočala s
                    številnimi težavami, se je takrat oblikoval prvi slovenski zavod za slepe.
                    Prispevek uvodoma osvetli njegov nastanek in spremlja zavodovo delovanje po
                    selitvi v Kočevje leta 1922. Jedro razprave, ki temelji na konferenčnih
                    zapisnikih iz fonda Zavod za slepo in slabovidno mladino Ljubljana in fonda
                    Banski svet Dravske banovine (hrani ju Arhiv Republike Slovenije), je posvečeno
                    obravnavi delovanja kočevskega zavoda v obdobju po uvedbi kraljeve diktature
                    leta 1929, ko so bile odpravljene oblastne samouprave (konkretno za mariborsko
                    in ljubljansko oblast), ki so omogočale samostojno reševanje vprašanja
                    gospodarsko-socialne in prosvetno-kulturne narave. Avtorici se osredotočata
                    predvsem na problem neustreznih nastanitvenih kapacitet, ki so vplivale na
                    bivanje in izobraževanje v zavodu. Poudarita dejstvo, da banski upravi Dravske
                    banovine postavk o osnovanju šole »za nezadostno razvito in defektno deco«, v
                    konkretnem primeru za slepe in slabovidne otroke, ki jih je določal Zakon o
                    narodnih šolah,<note place="foot" xml:id="ftn4" n="1">
                        <hi rend="italic">Uradni list kraljevske banske uprave dravske
                        banovine</hi>, 28. 1. 1930, št. 25.</note> sprejet decembra leta 1929, pred
                    začetkom druge svetovne vojne ni uspelo realizirati. Prostorsko vprašanje je
                    bilo rešeno šele avgusta leta 1945, ko se je takratni Zavod za slepo mladino v
                    Ljubljani preselil v nekdanji notredamski internat na Mirju v Ljubljani. S tem
                    so slepi in slabovidni dobili ustrezne nastanitvene prostore, ki so omogočili
                    kakovostnejše bivanje in izobraževanje.</p>
            </div>
            <div>
                <head>Prvi koraki</head>
                <p>Prvemu zavodu za izobraževanje slepih, ki je bil ustanovljen leta 1784 v Parizu,
                    so kmalu sledile podobne ustanove tudi drugod po Evropi. V Avstro-Ogrski je prva
                    takšna ustanova svoja vrata odprla na Dunaju leta 1808. Po določilih
                    avstrijskega zakona o osnovnem šolstvu iz leta 1869 so bili slepi in gluhi
                    otroci v načelu šoloobvezni, ker pa na Slovenskem do osnovanja ustrezne
                    strokovne ustanove ni prišlo,<note place="foot" xml:id="ftn5" n="2">Kranjski
                        deželni zbor leta 1889 ni sprejel osnutka zakona o »odgojilnih in učnih
                        zavodih za gluhoneme in slepe otroke«, ki ga je v razpravo podal deželni
                        šolski svet za Kranjsko 21. 1. 1882.</note> so se tisti (redki) otroci, ki
                    so bili deležni denarnih prispevkov humanitarnih organizacij in posameznikov,
                    vse do konca leta 1918 šolali v zavodih (predvsem) avstrijskega dela
                        monarhije.<note place="foot" xml:id="ftn6" n="3">
                        <hi rend="italic">Zavod za slepo in slabovidno mladino: zgodovinski oris
                            1919</hi>–<hi rend="italic">1989</hi> (Ljubljana, 1989), 2. Podrobneje o
                        šolski obveznosti Janez Sagadin, »Kvantitativna analiza razvoja osnovnega
                        šolstva na Štajerskem, Koroškem, Kranjskem in Primorskem po uveljavitvi
                        osnovnošolskega zakona iz leta 1869 ter kvantitativni prikaz osnovnega
                        šolstva v poznejši Dravski banovini,« v: <hi rend="italic">Osnovna šola na
                            Slovenskem 1869</hi>–<hi rend="italic">1969</hi> (Ljubljana: Slovenski
                        šolski muzej, 1970), 136sl.</note> Kljub temu da je učni načrt poleg teorije
                    obsegal tudi praktično-tehnične predmete, ročna dela, mizarska dela,
                    modeliranje, saj so strokovnjaki menili, da šola-delavnica slepega človeka lahko
                    usposobi za delo in mu s tem omogoči relativno ali popolno samostojnost,<note
                        place="foot" xml:id="ftn7" n="4">Povzeto po Mojca Šorn, »Zavod za slepe
                        otroke in mladino v Kočevju,« <hi rend="italic">Kronika</hi>: <hi
                            rend="italic">V zlatih črkah v zgodovini. Razprave v spomin Olgi
                            Janša-Zorn</hi> (Ljubljana: Zveza zgodovinskih društev Slovenije, 2009):
                        265–74.</note> sta imeli javnost in stroka številne pomisleke glede
                    izobraževanja slovenskih otrok v tujih zavodih: »Uživanje teh ustanov je zvezano
                    s pogojem, da se mora slepi otrok izobraževati v tujem zavodu, ker jih na
                    Slovenskem še ni. Oddaljenost kraja, tujina, tuji jezik, zelo majhna možnost
                    večkratnega obiskovanja in razne druge ovire privedejo prizadete starše do
                    zaključka, da otroka rajši obdrže doma. /…/ Vse drugače bi to bilo, ako bi na
                    Slovenskem obstojalo tako slovensko vzgajališče za oslepele otroke«.<note
                        place="foot" xml:id="ftn8" n="5">Minka Skaberne, <hi rend="italic">Skrb za
                            slepce s 13 slikami </hi>(Ljubljana: Društvo Dobrodelnost, 1919), 224.
                    </note> Želje po ustanovitvi slovenskega zavoda za slepe so tako konkretnejše
                    oblike dobivale že pred razpadom monarhije: »Zavod za slepo deco naj je
                    strokovnjaški urejeno vzgajališče z internatom pod strokovnjaškim vodstvom in
                    njegova šola podobna našim ljudskim in meščanskim šolam. Njen učni načrt naj
                    preveva ideja šole-delavnice /…/, v kateri se učenci napotujejo do samostojnega
                    duševnega in telesnega dela.«<note place="foot" xml:id="ftn9" n="6">Ibidem,
                        225.</note>
                </p>
                <p>V prvi svetovni vojni je v bojih oslepelo nekaj deset slovenskih moških, ki so se
                    novembra 1918 vrnili v Ljubljano. Narodna vlada je ustanovila Kuratorij za
                    oskrbo slepcev,<note place="foot" xml:id="ftn10" n="7">Ta se je kasneje
                        preoblikoval v društvo Kuratorij slepcev, ki si je prizadevalo ustvariti
                        idejo o postavitvi Doma slepih iz vse Slovenije.</note> ki je bil zadolžen
                    za preselitev oskrbovancev iz primarne nastanitvene lokacije – prostorov v
                    nekdanji Belgijski vojašnici – v prostore Kranjske hranilnice na Zaloški cesti.
                    Tu se je oblikoval Zavod za slepe v Ljubljani,<note place="foot" xml:id="ftn11"
                        n="8">Zgolj kot zanimivost: upravitelj Zavoda za slepe v Zemunu je v začetku
                        dvajsetih let 20. stoletja dal pobudo za ustanovitev kolonije – samostojne
                        naselbine slepih vojnih invalidov v Veterniku pri Novem Sadu. Leta 1939 je
                        tam bivalo več kot 250 oseb. – »Dom slepih očetov in bistrovidnih otrok,«
                            <hi rend="italic">Jutro</hi>, 2. 6. 1939, 3.</note> v okviru katerega
                    sta delovali obrtna nadaljevalna šola in od šolskega leta 1919/20 tudi
                    dvorazredna osnovna šola, saj je v Ljubljano s posredovanjem kuratorija za slepe
                    in deželne vlade za Slovenijo kmalu za vojaki prispela tudi večina slovenskih
                    otrok iz avstrijskih zavodov za slepe. Vodstvo šole je najprej prevzela prva
                    slovenska učiteljica za slepe, sestra Klara Vrhunc, po njenem odhodu iz zavoda
                    aprila 1922 je kuratorij vodstvo šole predal Minki Skaberne. V tem obdobju so
                    slepi vojaki postopoma začeli zapuščali zavod, na njihova mesta so prihajali
                    slepi otroci. V šolskem letu 1921/22, ko je bila šola v zavodu preoblikovana v
                    trirazrednico, je bilo v šolo sprejetih 24 šoloobveznih otrok. Ker se je za
                    poslopje, v katerem je bil nameščen zavod za slepe, zanimal zdravstveni odsek
                    Narodne vlade za Slovenijo, ga je ministrstvo za zdravstvo odkupilo in v njem
                    nastanilo žensko bolnišnico. Zavod za slepe pa se je v letu 1922 preselil v
                    Kočevje v prostore obrtne šole za lesno industrijo in se preimenoval v (Državni)
                    zavod za slepe/slepce v Kočevju.<note place="foot" xml:id="ftn12" n="9">Minka
                        Skaberne, »Prvi slovenski zavod za slepe,« v: <hi rend="italic">Svetloba
                            izpodriva temo. Zbornik slepih Slovenije</hi> (Ljubljana: Republiški
                        odbor Zveze slepih Slovenije, 1969), 28.</note>
                </p>
                <p>Ko so bile z vladno Uredbo o prenosu poslov na oblastne samouprave (tudi) iz
                    resorja Ministrstva za zdravstvo in socialno politiko na obe slovenski oblasti
                    prenesene nekatere zdravstvene in socialne ustanove, je ljubljanski oblastni
                    odbor med drugim prevzel v upravo kočevski zavod. Pregled arhivskega gradiva
                        razkriva,<note place="foot" xml:id="ftn13" n="10">SI AS 92, f. 31,
                        Stenografski zapisnik I. seje skupščine ljubljanske oblasti v Ljubljani dne
                        5. 11. 1927. Miroslav Stiplovšek, »Prizadevanja samouprav ljubljanske in
                        mariborske oblasti za gospodarski in socialni napredek Slovenije jeseni
                        1927,« v: <hi rend="italic">Gestrinov zbornik</hi> (Ljubljana: Založba ZRC,
                        1999), 372.</note> da so bili rezultati prevzema zavoda v upravo ljubljanske
                    oblasti za zavod pozitivni, saj je oblastnemu odboru uspelo doseči proračunsko
                    revizijo, ki je doprinesla k temu, da so bili internat, osnovna in obrtna šola
                    relativno uspešni ves čas delovanja oblasti, se pravi do konca tridesetih let
                    20. stoletja.<note place="foot" xml:id="ftn14" n="11">O mladinskem skrbstvu v
                        kontekstu socialno-zdravstvene politike na sejah ljubljanske oblastne
                        skupščine in kasneje banskega sveta Dunja Dobaja, <hi rend="italic">Za
                            blagor mater in otrok. Zaščita mater in otrok v letih 1919</hi>–<hi
                            rend="italic">1941 </hi>(Ljubljana: Inštitut za novejšo zgodovino,
                        2018).</note></p>
            </div>
            <div>
                <head>Boj za vitalni prostor</head>
                <p>Po uvedbi kraljeve diktature oziroma s sprejetjem Zakona o narodnih šolah so bili
                    iz zavoda in šole za slepe odpuščeni vsi odrasli oskrbovanci, v njej so ostali
                    zgolj šoloobvezni otroci in mladina, ki je obiskovala obrtno šolo.<note
                        place="foot" xml:id="ftn15" n="12">»Slepa deca vabi goste. V proslavo
                        dvajsetletnice zavoda v Kočevju razstavijo slepi gojenci svoje izdelke,« <hi
                            rend="italic">Jutro</hi>, 24. 6. 1939, 3. <hi rend="italic">Zavod za
                            slepo in slabovidno mladino</hi>, 3.</note> Zavod, katerega stavba je
                    bila locirana daleč od središča in ni bila najprimernejša za svoj namen, se je
                    preimenoval v Zavod za slepo deco v Kočevju: »Domalega na koncu sveta, v kraju,
                    ki kakor ud, od človeškega telesa odrezan, krvavi in usiha; tam kjer je zemlja
                    vsa bolna in iz smrtne stiske zaman kliče k sebi delovne roke, da bi jo
                    negovale, ljubile in se vse njej posvetile, roke, ki bi njenim izsušenim prsim
                    dale svežih sokov; tam – na narodnostno najbolj ogroženem otočku Slovenije,
                    sredi brezupne puščobe, ki diha iz temnih kočevskih gozdov ter kot večno
                    prokletstvo visi nad vsem – tam se vzpenja pod jesensko nebo visoka siva stavba
                    s pomembnim napisom: Zavod za slepo deco.«<note place="foot" xml:id="ftn16"
                        n="13">»Med tistimi, ki zanje sonce ne sije. Zavod za slepe otroke v
                        Kočevju,« <hi rend="italic">Slovenec</hi>, 7. 11. 1937, 5.</note>
                </p>
                <p>V kočevski zavod so od leta 1930 v skladu z novo zakonodajo sprejemali vse slepe
                    in slabovidne otroke, ki so napolnili šest, a še niso prekoračili štirinajst
                        let,<note place="foot" xml:id="ftn17" n="14">Izjemoma so lahko sprejeli tudi
                        slepe mladostnike do osemnajstega leta starosti, ki so oslepeli npr. zaradi
                        bolezni ali nesreče.</note> duševno in telesno zdrave in sposobne za
                    izobrazbo, pri čemer pa je treba poudariti, da se zakon o obveznem šolanju sprva
                    ni dosledno izvajal. To je med drugim razvidno tudi iz naslednjega citata:
                    »Seveda je v naši banovini število slepe dece, ki je letos postala šoloobvezna
                    večje; pričakovati je zato naknadnih prijav. S takimi naknadnimi vstopi v zavod
                    pa je zelo otežkočen pouk, posebno v 1. razredu. Učiteljstvo se je še vedno
                    borilo proti temu. Skušalo si je opomoči predvsem z razpisom v uradnih
                    časopisih, pa kakor je razvidno, ni dosti pomagalo. Glavna krivda leži v tem, da
                    se starši slepe dece premalo zato zanimajo. Po čl. 57. zakona o n. š. [narodnih
                    šolah, op. avt.] morajo šolski upravitelji voditi imenik defektne dece in
                    predlagati /…/ seznam srezkemu nadzorniku.«<note place="foot" xml:id="ftn18"
                        n="15">SI AS 1460, t. e. 1, Konferenčni zapisnik (2. 4. 1930 – 22. 4. 1932),
                        Zapisnik, 2. 9. 1931.</note>
                </p>
                <p>Kljub temu, da odziv na zakon o obveznem šolanju slepih in slabovidnih sprva ni
                    bil najboljši, je bilo za prihodnja leta upravičeno pričakovati povečano število
                    šolarjev in gojencev. Vendar je bila v proračunskem letu 1930/31, ko je zavod še
                    sodil v finančni resor oddelka za socialno politiko in narodno zdravje,<note
                        place="foot" xml:id="ftn19" n="16">
                        <hi rend="italic">Uradni list kraljevske banske uprave Dravske
                        banovine</hi>, 29. 3. 1930, št. 44, Proračun izdatkov in dohodkov Dravske
                        banovine za leto 1930/31, Oddelek za socialno politiko in narodno zdravje,
                        Socialno skrbstvo.</note> za njegovo delovanje in vzdrževanje namenjena
                    zgolj skromna vsota, ki se nikakor ni mogla kosati s sredstvi, dodeljenimi
                    ostalim banovinskim mladinskim zavodom.<note place="foot" xml:id="ftn20" n="17">
                        Ibid.</note> Zavod za slepe otroke je kot ustanova izobraževalnega značaja z
                    nalogami socialnega skrbstva od proračunskega leta 1931/32 sodil v proračun
                    prosvetnega oddelka.<note place="foot" xml:id="ftn21" n="18">
                        <hi rend="italic">Službeni list kraljevske banske uprave dravske
                            banovine</hi>, 1. 4. 1931, št. 23, Proračun izdatkov in dohodkov Dravske
                        banovine za leto 1931/32, Prosvetni oddelek.</note> Tega leta je bil podan
                    predlog, da bi prosvetnemu oddelku namenili 11 odstotkov celotnega banovinskega
                    proračuna, vendar zadeva tudi tedaj ni bila izpeljana v prid zakonodaji, končna
                    dodeljena vsota pa je bila kar za petino manjša.<note place="foot"
                        xml:id="ftn22" n="19">SI AS 77, š. 7, V. zasedanje, Pregled izvršenih
                        izdatkov in doseženih dohodkov po občnem banovinskem proračunu za leto
                        1931/32.</note>
                </p>
                <p>Skromna sredstva, ki jih je zavod v Kočevju tega leta prejel iz proračuna, so
                    bila namenjena v glavnem zgolj osnovnim potrebam, prehrani oskrbovancev in
                    osebja, njihovi osebni negi in zdravju,<note place="foot" xml:id="ftn23" n="20">
                        SI AS 77, f. 1, Stenografski zapisnik 3. seje I. zasedanja banskega sveta,
                        22. 1. 1931.</note> zato je podban Otmar Pirkmajer izpostavil mačehovski
                    odnos banovine do zavoda. Menil je, da bi bilo v skladu z Zakonom o narodnih
                    šolah problematiko šolanja slepih in slabovidnih treba urejati dosledneje ter
                    bolj in bolje poskrbeti za zavod, ter pri tem poudaril, da bi bilo morda najbolj
                    smotrno zgraditi nov in funkcionalen zavod z internatom, v katerem bi svoj
                    prostor našlo še tistih 740 slepih in slabovidnih otrok, ki še niso bili vpeti v
                    obvezni sistem šolanja. Omenjeni problem je večkrat obravnaval banovinski šolski
                    svet, a po besedah Pirkmajerja rešitev tega vprašanja ni bila enostavna. S
                    takšno gradnjo bi trajno obremenili banovinski proračun, zato so si v banovini
                    bolj prizadevali za razširitev obstoječe kot pa za postavitev nove
                        ustanove.<note place="foot" xml:id="ftn24" n="21">Ibid.</note>
                </p>
                <p>S podobnimi težavami sta se poleg kočevskega zavoda, v katerem je na začetku
                    tridesetih let bivalo in se šolalo 50 gojencev, srečevali še dve drugi ustanovi
                    podobnega tipa, gluhonemnica z 99 gojenci in deško vzgajališče s 60 gojenci,
                    zato je bila ena od idej, da bi njihovo stisko rešili s koncentriranjem na istem
                    kraju, morda na 460 ha velikem posestvu v Ponovičah. S tem bi zmanjšali velike
                    stroške za vzdrževanje upravnega aparata, te pa bi znižali tudi z delno
                    samopreskrbo, saj naj bi tisti gojenci, ki se ne bi mogli priučiti obrti,
                    opravljali poljska dela in pridelovali skupno hrano, s čimer bi bili aktivno
                    vključeni v gospodarjenje skupnega zavoda. Ban Drago Marušič je na takšne
                    predloge odgovoril, da v okviru proračuna 1931/32 tega ni mogoče uresničiti in
                    da takšen predlog zahteva podrobno študijo. Stroka pa je imela pomisleke
                    predvsem glede sobivanja gluhonemih, slepih in slabovidnih deklic in dečkov z
                    vzgojno problematičnimi dečki. </p>
                <p>Leto, ki je sledilo, je bilo v finančnem pogledu še bolj kritično. Zaradi
                    gospodarske krize je minister za finance izdal stroga navodila za zmanjšanje
                    banovinskih proračunov za leto 1932/33 v primerjavi s prejšnjimi. Sestavljeni so
                    morali biti po načelu strogega varčevanja. Glede na to je predlog uravnoteženega
                    občega banovinskega proračuna za leto 1932/33 znašal 3,8 odstotka manj v
                    primerjavi s tekočim proračunom.<note place="foot" xml:id="ftn25" n="22">
                        Miroslav Stiplovšek, <hi rend="italic">Banski svet Dravske banovine
                            1830</hi>–<hi rend="italic">1935</hi> (Ljubljana: Znanstvenoraziskovalni
                        inštitut Filozofske fakultete Ljubljana, 2006), 120.</note> Ban Drago
                    Marušič je ministru za finance poslal v potrditev proračun v višini 170,5
                    milijona din, odobren pa je bil v višini 147,5 milijona din. Časnik <hi
                        rend="italic">Jutro</hi> je ob potrditvi banovinskega proračuna poudaril, da
                    je bilo za Dravsko banovino predvideno večje proračunsko znižanje, s čimer je
                    želel pokazati na uspešno posredovanje slovenskih režimskih politikov v
                        Beogradu.<note place="foot" xml:id="ftn26" n="23">Ibid., 135.</note> Kakor
                    koli, od dodeljene vsote je bilo 47,6 milijona din namenjenih za banovinske
                    zavode, podjetja in ustanove, proračun izdatkov in dohodkov zavoda za slepe
                    otroke pa je znašal 360.250,00 din.<note place="foot" xml:id="ftn27" n="24">
                        <hi rend="italic">Službeni list kraljevske banske uprave Dravske
                            banovine</hi>, 1. 4. 1932, št. 27.</note> Primerjava stvarnih izdatkov
                    vseh prosvetnih banovinskih zavodov iz pristojnosti banovinskega šolskega odbora
                    pokaže, da je bil banovinski prispevek, namenjen kritju potreb zavoda za slepe
                    in slabovidne, s 340.000,00 din najnižji.<note place="foot" xml:id="ftn28"
                        n="25">Ibid.</note></p>
                <p>Ko se je vpis šoloobveznih otrok v kočevski zavod v drugi polovici tridesetih let
                    začel večati, zavod je vsako leto sprejel nekaj novih gojencev, je prostorska
                    stiska postajala še izrazitejša: »/…/ za novo šolsko leto [sta] priglašena že
                    sedaj 2 nova učenca /…/ Zavod pa je prenapolnjen, saj imamo že itak 2 gojenca
                    čez maksimum«.<note place="foot" xml:id="ftn29" n="26">SI AS 1460, t. e. 1,
                        Konferenčni zapisniki (26. 2. 1937 – 23. 1. 1940), Zapisnik, 22. 6.
                        1937.</note> Porajalo se je vse več idej o selitvi zavoda iz Kočevja.
                    Najprej se je omenjala namestitev gojencev na posestvu Strahlove graščine pri
                    Škofji Loki, ki jo je kupilo društvo slepih in tam leta 1935 ustanovilo dom za
                    odrasle slepe.<note place="foot" xml:id="ftn30" n="27">Da je društvu slepih
                        uspelo uresničiti idejo o ustanovitvi Doma slepih v Škofji Loki oziroma
                        sanirati grad in urediti njegovo okolico, je bila potrebna finančna podpora
                        banovine. – SI AS 77, š. 6, V. zasedanje Banskega sveta 1934, IV. seja,
                        stenografski zapisnik.</note> Do namestitve zavoda za slepe otroke v
                    Strahlovem gradu v Škofji Loki ni prišlo. Vzrok za opustitev ideje v virih ni
                    naveden. </p>
                <p>Banska uprava je še naprej iskala različne možnosti za rešitev prostorske stiske
                    zavoda v Kočevju, saj je učiteljski zbor ves čas delovanja zavoda v Kočevju
                    poudarjal predvsem neustreznost poslopja za nastanitev, bivanje in šolanje
                    slepih. Stavba ni imela dovolj prostorov, ki bi jih preuredili v otroške
                    spalnice, ni imela ustreznega prostora, ki bi ga uredili v bolniško sobo, ni
                    imela prostora, ki bi služil kot dnevna bivalnica, ni imela telovadnice.
                    Poslopje zavoda ni bilo samo neustrezno za svoj namen, bilo je še dodatno v
                    slabem stanju in nikoli deležno kakršnihkoli popravil oziroma izboljšav.
                    Številni so menili, da je bila (morda) za odlašanje popravil kriva tudi obljuba,
                    ki se je ponavljala praktično od leta 1922, da se bo zavod selil iz Kočevja v
                    primernejše prostore v bližini prestolnice: »Naš zavod že polnih 18 let samotari
                    pozabljen v provinci, zanemarjen kakor pastorek napram ostalim sličnim
                    ustanovam, ki so tako srečne, da se nahajajo v središču Slovenije, v Ljubljani
                    /…/ z našimi zavodskimi prostori, ki so od dne do dne v slabšem stanju. Vrata se
                    slabo zapirajo, kljuke so vsak hip pokvarjene, spalnice so prenatrpane, učilnice
                    prav tako premajhne, hodniki ozki in zastavljeni z omarami, ki morajo kljub temu
                    služiti še slepim gojencem za sprehajanje v prostem času, ker dnevnih bivalnic
                    sploh nimamo. Najbolj nevzdržno pa je pomanjkanje bolniških sob, katere bi
                    morali imeti vsaj dve, eno za dečke in eno za deklice. /…/ Tudi zunanjščina
                    zavodskega poslopja je zelo grda. Omet odpada, streha in žlebovi so vedno kaj
                    pokvarjeni in krpanje malo zaleže. Prav tako je zelo slaba vrtna ograja /…/
                    Spričo teh dejstev bi lahko postali malodušni in opustili vsa nadaljna
                    prizadevanja za izbolšanje in napredek zavoda, češ, saj itak nič ne dosežemo.
                    /…/ Prepričana sem, da mora tudi za zavod za slepe otroke kmalu priti čas, ko se
                    bo nastanjen v novih primernih prostorih razširil in izpopolnil in tako lahko
                    vršil svoje delo v dobrobit slepi mladini.«<note place="foot" xml:id="ftn31"
                        n="28">SI AS 1460, t. e. 1, a. e. 5, Konferenčni zapisniki (27. 2. 1940 –
                        30. 4. 1943 oz. 28. 5. 1943), Zapisnik, 30. 10. 1940.</note>
                </p>
                <p>V letih pred drugo svetovno vojno je ideja o selitvi postajala vse bolj žgoča, ko
                    pa je učiteljski zbor izvedel, da naj bi bil zavod preseljen v Goričane pri
                    Ljubljani, je ostro nasprotoval: »Ako se namerava zavod za slepo deco premestiti
                    iz Kočevja, se ga mora namestiti v takem kraju, kjer bodo dani vsi pogoji za
                    uspešen razvoj te zdravst. ped. ustanove. /…/ [T]o se pravi v takem kraju, ki bo
                    v doglednem času zvezan z Ljubljano vsaj z elektr. cestno železnico.«<note
                        place="foot" xml:id="ftn32" n="29">SI AS 1460, t. e. 1, Konferenčni
                        zapisniki (30. 5. 1932 – 22. 1. 1937), Zapisnik, 31. 5. 1933.</note>
                </p>
                <p>Leta 1936 se je rodila ideja o novi destinaciji. Poleti tega leta je banska
                    uprava kupila stanovanjsko hišo in tovarniška poslopja bivše tovarne slamnikov
                    Stemberger v Mengšu. Ta poslopja je nameravala preurediti tako, da bi
                    odgovarjala namenom zavoda za slepe otroke in mladino, vendar uprave zavoda do
                    zadnjega (ko je bil izdan že sam komisijski zapisnik) ni obvestila o tem namenu.
                    Učiteljski zbor je o selitvi v Mengeš podal svoja stališča na seji decembra
                    1936: »1. Nameravana zgraditev novega zavoda za slepe je odločilnega pomena za
                    razvoj slepstva v Sloveniji, ker bo to dokončna ureditev. 2. Naš zavod je važna
                    socialna institucija, ki bo v ponos vsemu narodu, ko se bo dokončno uredil.
                    Njegova ureditev bo stala banovino velike vsote. Zato je škoda, da se namerava
                    postaviti v tako odročen kraj, kjer ne bo mogel reprezentirati skrbstva za slepe
                    kakor ga n. pr. Zavodi za slepe v Zagrebu, Beogradu in vseh drugih državah.
                    Navajamo izjavo g. inšpektorja Ramadanovića, voditelja skrbstva za slepe v
                    Jugoslaviji, ki je rekel, da bi morali Slovenci postaviti zavod na periferijo
                    Ljubljane, ne pa ga takorekoč skriti v provinci. 3. Postavitev zavoda v Mengšu
                    pa ne odgovarja tudi duševni strukturi slepega otroka. Naši gojenci so sicer
                    nagnjeni k bolehnosti, vendar pa niso nikaki hiralci, temveč so zmožni
                    produktivnega duševnega in telesnega dela. Zato pa rabijo stike s kulturnim
                    središčem. V tem oziru je celo Kočevje boljše kot pa Mengeš. 4. Pa tudi z
                    gospodarskega stališča je ta načrt po našem mnenju manj prikladen. Kraj je
                    oddaljen 2 km od železnice, kar bo nakupovanje materiala in živil, kakor tudi
                    prodajanje pletarskih izdelkov znatno otežkočilo. Tudi privatna institucija 'Dom
                    slepih' je uvidela vse te okolnosti in je namestila svoj zavod v neposredno
                    bližino mesta Škofja Loka.«<note place="foot" xml:id="ftn33" n="30">SI AS 1460,
                        t. e. 1, Konferenčni zapisniki (30. 5. 1932 – 22. 1. 1937), Zapisnik, 21.
                        12. 1936.</note> Dva meseca kasneje je upraviteljica kočevskega zavoda
                    svojim podrejenim poročala, da banska uprava njihovih teženj ne bo podprla
                    oziroma da vztraja pri selitvi zavoda v Mengeš. To odločitev je vsaj nekoliko
                    omililo osebje tehničnega oddelka banske uprave, ki je zagotovilo, da se bodo
                    arhitekti pred začetkom svojega dela posvetovali z učiteljskim zborom, ki je
                    imel najboljše predstave o tem, kakšen naj bo zavod za slepe, upraviteljici pa
                    je tudi obljubilo, da si bo pred začetkom adaptacijskih del lahko ogledala
                    izbrano poslopje.<note place="foot" xml:id="ftn34" n="31">SI AS 1460, t. e. 1,
                        Konferenčni zapisniki (26. 2. 1937 – 23. 1. 1940), Zapisnik, 26. 2.
                        1937.</note>
                </p>
                <p>16. februarja 1937 sta zavod v Kočevju obiskala dva predstavnika banske uprave,
                    referent za gospodarstvo Alojzij Škrinjar in inženir Svetina. Seznanila sta se z
                    ustrojem in potrebami zavoda.<note place="foot" xml:id="ftn35" n="32">SI AS
                        1460, t. e. 1, Konferenčni zapisniki (26. II. 1937 do 23. I. 1940),
                        Zapisnik, 31. 3. 1937.</note> Po izjavah upraviteljice zavoda Bogomire
                    Dobovšek je bil njun obisk za zavod zelo pomemben, zlasti zato, ker je bil
                    Svetina zadolžen za izdelavo načrtov za prihodnji zavod v Mengšu. Gosta sta si
                    ogledala vse zavodne prostore, učiteljstvo pa jima je tolmačilo potrebe zavoda
                    ter pojasnilo svoje želje in načrte glede nove stavbe. Omenjenega obiska se je
                    po izjavah upraviteljice ves učiteljski zbor zelo razveselil, saj naj bi bil
                    dokaz, da banska uprava zavodu za slepe otroke posveča vso pozornost. Hkrati je
                    poudarila, da bi bilo zaželeno, če bi »merodajni faktorji« večkrat obiskali
                    zavod in bi se sami prepričali o njegovih težnjah in potrebah. Žal naj bi v
                    Ljubljani zavod poznali predvsem kot ustanovo, ki banovino stane mnogo denarja.
                    Moralne vrednote te ustanove pa, po besedah upraviteljice, človek spozna šele
                    takrat, ko na kraju samem vidi učiteljstvo in presenetljive uspehe slepih
                        gojencev.<note place="foot" xml:id="ftn36" n="33">SI AS 1460, t. e. 1, a. e.
                        1–6, Konferenčni zapisniki od 26. II. 1937 do 23. I. 1940, zapisnik 7.
                        domače učiteljske konference na tukajšnjem zavodu, ki se je vršila dne 31.
                        3. 1937.</note></p>
                <p>Po ogledu prostorov v Mengšu maja 1937 je upraviteljica ugotovila, da so ti
                    povsem neprimerni: »Že lega Mengša ni primerna za zavod za slepo deco, ki naj
                    predstavlja centralo skrbstva za slepe v Sloveniji. Mengeš namreč leži 18 km od
                    Ljubljane in je pol ure oddaljen od železniške postaje. Cesta na kolodvor je ob
                    slabem vremenu zelo slaba, tako, da slepi gojenci pogosto ne bodo mogli hoditi
                    peš na kolodvor. Bivša tovarniška poslopja, ki so namenjena za bodoči zavod za
                    slepo deco, leže sredi Mengša, tik ob glavni cesti ter so poleg tega od leve in
                    desne strani popolnoma utesnjena med osebne hiše, na levi strani je tik zraven
                    celo gostilna in mesarija. /…/ Praviloma bi moral imeti bodoči zavod za slepo
                    deco dovolj prostora za vrtove, ne smel bi biti utesnjen med druge hiše, ter bi
                    moral biti odmaknjen od glavne ceste, kjer je veliko prometa in prahu. /…/
                    Pritlično zidovje je zelo vlažno /…/ notranjščina večine prostorov zelo nizka,
                    prostori imajo radi premajhnih oken premalo svetlobe. /…/ Na moj ugovor, da v
                    teh sobah ne bo svetlobe ne sonca, je g. ing. Krajnik pripomnil, da slepi otroci
                    itak ne vidijo /…/ Vpričo te izjave moremo sklepati, da so g. arhitektu, ki
                    izdeluje načrte za bodoči zavod za slepo deco premalo znane celo osnovne potrebe
                    modernega vzgojnega zavoda za slepe.«<note place="foot" xml:id="ftn37" n="34">
                        SI AS 1460, t. e. 1, Konferenčni zapisniki (26. 2. 1937 – 23. 1. 1940),
                        Zapisnik, 20. 12. 1937.</note> Učiteljski zbor je idejo o selitvi zavoda v
                    Mengeš odločno odklonil, saj se je strinjal, da mora tehnični oddelek banske
                    uprave izdelati nove načrte, ki bi bili v skladu z zdravstvenimi, socialnimi in
                    pedagoškimi normativi.</p>
                <p>Ob različnih idejah za rešitev prostorske stiske se je konec tridesetih let
                    izkristaliziralo mnenje, da je treba za slepo mladino zgraditi povsem nov zavod
                    v Ljubljani. V banovinskem proračunu je bil oblikovan poseben sklad, v katerega
                    je banovina štiri leta zapored, do leta 1941, vplačevala po 200.000,00 din
                        anuitet.<note place="foot" xml:id="ftn38" n="35">Skaberne, »Prvi slovenski
                        zavod za slepe,« 33.</note> Tik pred okupacijo se je tako porodila ideja o
                    gradnji zavoda za slepe v Dravljah pri Ljubljani, kjer bi bilo pod ugodnimi
                    pogoji mogoče kupiti »lepo zaokroženo zemljišče v velikosti kakih 10.000 m<hi
                        rend="superscript">2</hi>«. Vendar je takratni ban dr. Marko Natlačen
                    prednost dal t. i. gluhonemnici oziroma je denar namenil za dozidavo njenega
                    novega trakta.<note place="foot" xml:id="ftn39" n="36">Fondi posameznih
                        socialnih institucij so bili namreč združeni.</note> Ob tem je ban sicer
                    obljubil, da se bodo takoj za gluhimi veselili tudi slepi otroci, vendar je
                    njegove načrte onemogočila vojna.<note place="foot" xml:id="ftn40" n="37">SI AS
                        1460, t. e. 1, a. e. VI. (616/150), Zapisnik, 26. 6. 1944.</note></p>
                <p>Na pragu vojne prostorskega problema zavoda za slepo mladino torej niso rešili.
                    Banska uprava se je sicer vseskozi zavedala nujnosti rešitve njegove prostorske
                    stiske, a so bila njena prizadevanja, ki so konec koncev ostala nedokončana,
                    odločno preskromna. Vodstvo ljubljanske gluhonemnice je dočakalo vsaj zagotovilo
                    banske uprave, da se bodo gradbena dela za razširitev zavoda začela 1. maja
                    1941, čeprav je dejanski začetek projekta onemogočila okupacija, zavod za slepe
                    otroke pa ni dočakal niti tega. </p>
            </div>
            <div>
                <head>Na cilju</head>
                <p>Po okupaciji je kočevski zavod, ki se je do selitve v prestolnico konec leta 1944
                    imenoval Zavod za slepe otroke v Kočevju,<note place="foot" xml:id="ftn41"
                        n="38"><hi rend="normalweight">Več o tem Šorn, »</hi><hi
                            rend="normalweight color(222222)">Zavod za slepe otroke v
                        Kočevju.«</hi></note> v omejenih razmerah deloval dalje. V tem kontekstu je
                    treba omeniti, da so v začetku leta 1944 v ljubljanski gluhonemnici stekle
                    priprave za sprejem novih slepih vojnih poškodovancev in tistih s prizadetim
                    vidom. Ravnatelj gluhonemnice Mirko Dermelj je dal novoorganiziranemu Oddelku za
                    slepe (novince) na razpolago štiri sobe. V sklop popolne oskrbe gojencev je
                    spadal tudi pouk, ki se je pod vodstvom Franice Vrhunc ob pomoči kateheta Ivana
                    Tomažiča ter učiteljice Milice Sivec začel že aprila istega leta. Upraviteljica
                    kočevskega zavoda je na obisku v Ljubljani ugotovila, »da so slepi oskrbovanci,
                    kar se tiče prehrane, za te čase naravnost najboljše oskrbovani. G. ravnatelj da
                    na razpolago tudi potrebno stražniško osebje ter je vedno pripravljen pomagati
                    in ustreči v vseh željah in potrebah v dejanju kakor tudi z nasveti.«<note
                        place="foot" xml:id="ftn42" n="39">SI AS 1460, t. e. 1, a. e. VI. (616/150),
                        Zapisnik, 31. 8. 1944.</note>
                </p>
                <p>Kljub hvaležnosti, da je ljubljanski oddelek za slepe lahko gostoval v
                    gluhonemnici, je v mislih članov kočevskega učiteljskega zbora še vedno živela
                    ideja o selitvi. Za prihodnost so načrtovali selitev zavoda v ustrezno zgradbo,
                    namenjeno zgolj in vsem slepim gojencem, zgradbo, ki bi več desetletij
                    odgovarjala bivanjskim in izobraževalnim potrebam. To odločitev so podprli z
                    naslednjo utemeljitvijo: »Slepi otroci so po svoji duševni strukturi,
                    izobražbeni možnosti in izobraženem cilju tako bistveno različni od gluhonemih,
                    da je skupno izobrazbeno vzgojno delo v istem zavodu zelo otežkočeno, zlasti če
                    ni dana možnost prostorno popolnoma ločiti slepe gojence od gluhonemih. /…/
                    Načelo selitve /…/ ostane v principu še vedno aktualno.«<note place="foot"
                        xml:id="ftn43" n="40">Ibid. </note>
                </p>
                <p>Do selitve iz Kočevja je prišlo prej, kot si je učiteljski zbor kočevskega zavoda
                    predstavljal. 12. decembra 1943 je zavod zadela letalska bomba in ga huje
                    poškodovala. Upravnica je o tem obvestila pokrajinsko upravo in šef te je z
                    odlokom z dne 31. decembra 1943 odredil začasno preselitev zavoda v ljubljansko
                    gluhonemnico. Zaradi nestabilnega položaja na terenu so s selitvijo odlašali vse
                    do ponovnega bombardiranja zavoda novembra 1944. Učitelji in gojenci so v
                    Ljubljano pripotovali 30. novembra »s tovornim avtomobilom vojaške avtokolone.
                    Bilo je vsega 16 gojencev in 4 osobja. Vzeli smo s seboj lahko samo osebno
                    prtljago. Večji del osobja je ostalo v zavodu v Kočevju, da čuva preostali
                    inventar in poslopje in še nadalje vodi ekonomijo. 30. novembra smo ob pozni
                    večerni uri potrkali na vrata gluhonemnice in bili tu nad vse ljubeznivo
                    sprejeti. /…/ 5. decembra – na god sv. Miklavža se je nato vršil v domačem
                    zavodskem krogu gluhonemnice nekakšen 'slovesen pozdrav in sprejem' v bivališče
                    gluhoneme mladine, kjer so gluhonemi gojenci priredili slepim Miklavževo
                    obdarovanje. /…/ Naši gojenci so se novega okolja in prostora kar hitro
                    privadili in se udomačili. /…/ Božič smo praznovali kar v lepem razpoloženju. Na
                    Sv. večer smo priredili /…/ lepo božičnico s petjem in recitacijami – ki smo jo
                    potem ponovili za bližnje znance in prijatelje na Silvestrov večer. Tako se je –
                    morda prvič – zglasila v gluhonemnici v zboru božična pesem.«<note place="foot"
                        xml:id="ftn44" n="41">SI AS 1460, t. e. 1, a. e. VI. (616/150), Zapisnik,
                        13. 1. 1945 (prva seja po selitvi zavoda v Ljubljano).</note> 20. aprila
                    1945 je Kočevje doživelo še en letalski napad, v katerem je bilo ponovno
                    prizadeto poslopje zavoda: »S tem je postala vrnitev naše ustanove nazaj v
                    prvotni dom v Kočevje nemogoča. Resno in nujno bo treba torej začeti reševati
                    problem, kje najti nov, primeren dom za slepe otroke in mladino.«<note
                        place="foot" xml:id="ftn45" n="42">SI AS 1460, t. e. 1, a. e. VI. (616/150),
                        Zapisnik, 30. 4. 1945</note> Oddelek za slepe novince oziroma Zavod za slepe
                    otroke Ljubljana je tako ostal njihovo zatočišče vse do konca vojne. </p>
                <p>Z odlokom ministrstva za prosveto je slepa mladina avgusta 1945 dobila nov dom
                    (bivši notredamski internat oziroma Zavod de Notre Dame) na Mirju v Ljubljani.
                    Institucija se je preimenovala v Zavod za slepo mladino v Ljubljani, od leta
                    1966 pa jo poznamo pod imenom Zavod za slepo in slabovidno mladino Ljubljana. </p>
                <p>Vodstvo zavoda za slepe otroke in mladino si je za selitev v primernejše
                    prostore, po možnosti v bližino prestolnice, prizadevalo ves čas bivanja in
                    delovanja v Kočevju. In prav »letalska bomba, ki je padla na zavodsko poslopje,
                    je bila vsekakor usodna za bodočnost naše ustanove s tem, da je povzročila odlok
                    o selitvi zavoda za slepe otroke v /…/ Ljubljano«.<note place="foot"
                        xml:id="ftn46" n="43">SI AS 1460, t. e. 1, a. e. VI. (616/150), Zapisnik,
                        26. 6. 1944.</note></p>
            </div>
            <div>
                <head>Zaključek</head>
                <p>Pogoji za bivanje in izobraževanje v kočevskem zavodu so bili v tridesetih letih
                    20. stoletja skromni, kljub določilom iz Zakona o narodnih šolah, ki so nalagala
                    banovini skrb za razvoj ljudskega šolstva, v sklop katerega so spadale tudi
                    ustanove za »nezadostno razvito in defektno deco«.<note place="foot"
                        xml:id="ftn47" n="44">Zaradi slabih razmer so nameravali otroke iz
                        kočevskega zavoda leta 1923 preseliti v Zavod za slepe v Zemunu, kar pa se
                        zaradi velikih prizadevanj učiteljskega zbora ni zgodilo. – <hi
                            rend="italic">Zavod za slepo in slabovidno mladino</hi>, 3.</note> Kljub
                    temu se je zavod v Kočevju, ki se je zgledoval predvsem po Zavodu za slepe v
                    Zagrebu, ustanovljenem leta 1895, in po modernem Zavodu za slepe v Zemunu,
                    razvil v kakovostno in uspešno ustanovo, kar so izražali predvsem dosežki
                        gojencev.<note place="foot" xml:id="ftn48" n="45">Marija Golob, <hi
                            rend="italic">Pot k svetlobi</hi>. <hi rend="italic">Zavod za slepo in
                            slabovidno mladino, 1919–1998 [80 let šolanja slepih in slabovidnih v
                            Sloveniji]</hi> (Ljubljana: Zavod za slepo in slabovidno mladino, 1999),
                        8sl.</note> Marija Golob je zapisala, da zavod v Kočevju ni imel možnosti,
                    da bi v celoti in povsem ustrezno zajel vzgojno-izobraževalni proces vse
                    slovenske slepe in slabovidne mladine, vendar je njegovo delovanje kljub temu
                    pomenilo premik in napredek na tem področju.</p>
            </div>
        </body>
        <back>
            <div type="bibliography">
                <head>Viri in literatura</head>
                <list>
                    <head>Arhivski viri</head>
                    <item>SI AS – Arhiv Republike Slovenije:<list>
                            <item>SI AS 77, Banski svet Dravske banovine.</item>
                            <item>SI AS 92, Oblastni odbor ljubljanski.</item>
                            <item>SI AS 1460, Zavod za slepo in slabovidno mladino.</item>
                        </list>
                    </item>
                </list>
                <listBibl>
                    <head>Časopisni viri</head>
                    <bibl><hi rend="italic">Jutro</hi>, 2. 6. 1939, 3. »Dom slepih očetov in
                        bistrovidnih otrok.«</bibl>
                    <bibl><hi rend="italic">Jutro</hi>, 24. 6. 1939, 3. »Slepa deca vabi goste. V
                        proslavo dvajsetletnice zavoda v Kočevju razstavijo slepi gojenci svoje
                        izdelke.«</bibl>
                    <bibl><hi rend="italic">Slovenec</hi>, 7. 11. 1937, 5. »Med tistimi, ki zanje
                        sonce ne sije. Zavod za slepe otroke v Kočevju.«</bibl>
                </listBibl>
                <listBibl>
                    <head>Literatura</head>
                    <bibl>Dobaja, Dunja. <hi rend="italic">Za blagor mater in otrok. Zaščita mater
                            in otrok v letih 1919</hi>–1941 (Ljubljana: Inštitut za novejšo
                        zgodovino, 2018).</bibl>
                    <bibl>Golob, Marija. <hi rend="italic">Pot k svetlobi. Zavod za slepo in
                            slabovidno mladino, 1919–1998</hi>: <hi rend="italic">[80 let šolanja
                            slepih in slabovidnih v Sloveniji]</hi>. Ljubljana: Zavod za slepo in
                        slabovidno mladino, 1999.</bibl>
                    <bibl>Sagadin, Janez. »Kvantitativna analiza razvoja osnovnega šolstva na
                        Štajerskem, Koroškem, Kranjskem in Primorskem po uveljavitvi osnovnošolskega
                        zakona iz leta 1869 ter kvantitativni prikaz osnovnega šolstva v poznejši
                        Dravski banovini.« V: <hi rend="italic">Osnovna šola na Slovenskem
                            1869</hi>–<hi rend="italic">1969</hi>. Ljubljana: Slovenski šolski
                        muzej, 1970.</bibl>
                    <bibl>Skaberne, Minka. »Prvi slovenski zavod za slepe.« V: <hi rend="italic"
                            >Svetloba izpodriva temo. Zbornik slepih Slovenije</hi>, 28–33.
                        Ljubljana: Republiški odbor Zveze slepih Slovenije, 1969. </bibl>
                    <bibl>Skaberne, Minka. <hi rend="italic">Skrb za slepce s 13 slikami</hi>.
                        Ljubljana: Društvo Dobrodelnost, 1919.</bibl>
                    <bibl>Stiplovšek, Miroslav. <hi rend="italic">Banski svet Dravske banovine
                            1930</hi>–<hi rend="italic">1935</hi>. Ljubljana: Znanstvenoraziskovalni
                        inštitut Filozofske fakultete Ljubljana, 2006.</bibl>
                    <bibl>Stiplovšek, Miroslav. »Prizadevanja samouprav ljubljanske in mariborske
                        oblasti za gospodarski in socialni napredek Slovenije jeseni 1927.« V: <hi
                            rend="italic">Gestrinov zbornik</hi>, 365–77. Ljubljana: Založba ZRC,
                        1999.</bibl>
                    <bibl>Šorn, Mojca. "Zavod za slepe otroke in mladino v Kočevju." <hi
                            rend="italic">Kronika: V zlatih črkah v zgodovini. Razprave v spomin
                            Olgi Janša-Zorn</hi>, 265–74. Ljubljana: Zveza zgodovinskih društev
                        Slovenije, 2009.</bibl>
                    <bibl>Šorn, Mojca. "Zavod za slepe otroke v Kočevju (1941–1944) in njegova
                        selitev v Ljubljano." <hi rend="italic">Prispevki za novejšo zgodovino</hi>
                        49, št. 1 (2009): 269–78.</bibl>
                    <bibl><hi rend="italic">Zavod za slepo in slabovidno mladino: zgodovinski oris
                            1919–1989</hi>. Ljubljana, 1989.</bibl>
                </listBibl>
                <listBibl>
                    <head>Tiskani viri</head>
                    <bibl><hi rend="italic">Službene novine kraljevine Jugoslavije</hi>, 11. 7.
                        1930, št. 155.</bibl>
                    <bibl><hi rend="italic">Službeni list kraljevske banske uprave dravske
                            banovine</hi>, 1. 4. 1931, št. 23.</bibl>
                    <bibl><hi rend="italic">Službeni list kraljevske banske uprave Dravske
                            banovine</hi>, 1. 4. 1932, št. 27.</bibl>
                    <bibl><hi rend="italic">Uradni list kraljevske banske uprave Dravske
                            banovine</hi>, 28. 1. 1930, št. 25.</bibl>
                    <bibl><hi rend="italic">Uradni list kraljevske banske uprave dravske
                            banovine</hi>, 28. 1. 1930, št. 25.</bibl>
                    <bibl><hi rend="italic">Uradni list kraljevske banske uprave Dravske
                            banovine</hi>, 29. 3. 1930, št. 44.</bibl>
                </listBibl>
            </div>
            <div type="summary">
                <docAuthor>Mojca Šorn, Dunja Dobaja</docAuthor>
                <head>RESOLVING THE QUESTION OF THE LOCATION OF THE INSTITUTE FOR BLIND CHILDREN AND
                    YOUTH IN KOČEVJE</head>
                <head>SUMMARY</head>
                <p>The article opens by introducing the establishment of the first institute for the
                    blind in the Slovenian capital city after WWI and describes its activities after
                    its relocation to Kočevje in 1922. The central part of the text, based on the
                    conference minutes of the Institute for the Blind and Visually Impaired Youth
                    and the Drava Banate Ban’s Council fonds, kept in the Archives of the Republic
                    of Slovenia, highlights the operations of the Institute in Kočevje after the
                    imposition of the royal dictatorship in 1929. At that point, the local
                    self-government was abolished, allowing Slovenians to independently resolve this
                    economic and social as well as educational and cultural issue. The two authors
                    focus especially on the problem of inadequate accommodation capacities, which
                    influenced the living conditions and education efforts at the Institute. They
                    point out that before the onset of WWII, the Banate authorities failed to
                    implement the idea of establishing a school “for insufficiently developed and
                    disabled children” – in this concrete case, a school for blind and visually
                    impaired children, as envisioned by the National Schools Act, adopted in
                    December 1929. The question of the Institute’s location was not resolved until
                    as late as August 1945, when the contemporaneous Institute for Blind Youth in
                    Ljubljana was relocated to the premises of the former Notre Dame school in
                    Mirje, Ljubljana. The blind and visually impaired thus finally received adequate
                    accommodation facilities, resulting in improved living conditions and
                    education.</p>
            </div>
        </back>
    </text>
</TEI>
