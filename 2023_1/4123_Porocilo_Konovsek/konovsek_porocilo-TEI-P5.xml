<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title><hi rend="bold">Jugoslavija: poslednje poglavje 1980–1991. Okrogla miza.</hi><lb/>Središče za javno
                    zgodovino in Oddelek za zgodovino Filozofske fakultete Univerze v Ljubljani.
                    Ljubljana, 29. november 2022. </title>
                <author>
                    <forename>Tjaša</forename>
                    <surname>Konovšek</surname>
                </author>
            </titleStmt>
            <editionStmt>
                <edition><date>2023-04-21</date></edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Privoz 11</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/4123</pubPlace>
                <date>2023</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">63</biblScope>
                <biblScope unit="issue">1</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <revisionDesc>
            <listChange>
                <change><date>2023-05-15T08:33:49Z</date><name>Mihael Ojsteršek</name></change>
            </listChange>
        </revisionDesc>
    </teiHeader>
    <text>
        <front>
            <docAuthor>Tjaša Konovšek</docAuthor>
        </front>
        <body>
            <figure>
                <graphic url="konovsek.jpg" height="350px"/>
            </figure>
            <p>Devetindvajsetega novembra 2022, na datum, ki (sicer naključno, a zanimivo) sovpada z
                zgodovino socialistične Jugoslavije, je v Ljubljani potekala okrogla miza z naslovom
                    <hi rend="italic">Jugoslavija: poslednje poglavje 1980–1991</hi>. Organizirala
                sta jo Središče za javno zgodovino in Oddelek za zgodovino Filozofske fakultete
                Univerze v Ljubljani. K dobremu obisku okrogle mize so poleg njene strokovne
                organizacije zagotovo prispevali tudi ugledni zgodovinarji, ki so zasedli govorniške
                položaje. Gostje, ki so vsak s svojim prispevkom obogatili razpravo o sicer
                zapleteni tematiki – zadnjem desetletju obstoja Jugoslavije –, so bili: Sonja
                Biserko (predsednica Helsinškega odbora za človekove pravice v Srbiji), Dubravka
                Stojanović (redna profesorica na Univerzi v Beogradu), Tvrtko Jakovina (redni
                profesor na Univerzi v Zagrebu), Husnija Kamberović (redni profesor na Univerzi v
                Sarajevu), Marko Zajc (znanstveni sodelavec na Inštitutu za novejšo zgodovino v
                Ljubljani) in Božo Repe (redni profesor na Univerzi v Ljubljani). Pogovor je
                povezoval izredni profesor Bojan Balkovec (Univerza v Ljubljani), ki je bil poleg
                prof. Boža Repeta in Kornelije Ajlec (izredne profesorice na Univerzi v Ljubljani)
                tudi član organizacijskega odbora.</p>
            <p>Okrogla miza je predstavljala sklepni del obiska nekaterih izmed teh profesorjev v
                Ljubljani, kjer so v dnevih pred dogodkom že imeli posamezna predavanja za študente
                in zainteresirano strokovno javnost.<note place="foot" xml:id="ftn1" n="1">
                    <hi rend="italic">Predavanje Husnije Kamberovića</hi><hi rend="italic">|
                        </hi><hi rend="italic">Oddelek za zgodovino</hi>
                    <hi rend="italic">|</hi>
                    <hi rend="italic">Filozofska fakulteta Univerze v Ljubljani</hi>, pridobljeno
                    30. 11. 2022, <ref
                        target="https://zgodovina.ff.uni-lj.si/novice/predavanje-husnije-kamberovica"
                        >https://zgodovina.ff.uni-lj.si/novice/predavanje-husnije-kamberovica</ref>.
                        <hi rend="italic">Predavanje Dubravke Stojanović</hi><hi rend="italic"> |
                        </hi><hi rend="italic">Oddelek za zgodovino</hi>
                    <hi rend="italic">|</hi>
                    <hi rend="italic">Filozofska fakulteta Univerze v Ljubljani</hi>, pridobljeno
                    30. 11. 2022, <ref
                        target="https://zgodovina.ff.uni-lj.si/novice/predavanje-dubravke-stojanovic"
                        >https://zgodovina.ff.uni-lj.si/novice/predavanje-dubravke-stojanovic</ref>.
                        <hi rend="italic">Predavanje Tvrtka Jakovine</hi>
                    <hi rend="italic">| </hi>
                    <hi rend="italic">Oddelek za zgodovino</hi>
                    <hi rend="italic">|</hi>
                    <hi rend="italic">Filozofska fakulteta Univerze v Ljubljani</hi>, pridobljeno
                    30. 11. 2022, <ref
                        target="https://zgodovina.ff.uni-lj.si/novice/predavanje-tvrtka-jakovine"
                        >https://zgodovina.ff.uni-lj.si/novice/predavanje-tvrtka-jakovine</ref>,</note>
                Osrednji namen okrogle mize je bila predstavitev istoimenske knjige <hi
                    rend="italic">Jugoslavija: poglavlje 1980–1991</hi>, ki je izšla leta 2021<note
                    place="foot" xml:id="ftn2" n="2"> Latinka Perović et al., ur., <hi rend="italic"
                        >Jugoslavija: poglavlje 1980–1991</hi> (Beograd: Helsinški odbor za ljudska
                    prava u Srbiji, 2021). Knjiga je od letošnjega leta na voljo tudi v angleškem
                    jeziku: Latinka Perović et al., ed., <hi rend="italic">Yugoslavia: Chapter
                        1980–1991</hi> (Belgrade: Helsinki Committee for Human Rights in Serbia,
                    2022).</note> in je plod delovanja Helsinškega odbora za človekove pravice v
                Srbiji ter del projekta <hi rend="italic">Yu-historija</hi>.<note place="foot"
                    xml:id="ftn3" n="3">
                    <hi rend="italic">Yu-historija</hi>, pridobljeno 30. 11. 2022, <ref
                        target="https://www.yuhistorija.com/project.html"
                        >https://www.yuhistorija.com/project.html</ref>.</note> Vsi govorci, ki so
                nastopili na okrogli mizi, so bili tako ali drugače povezani z izidom knjige: Sonja
                Biserko kot predstavnica Helsinškega odbora, Dubravka Stojanović kot ena izmed
                recenzentk knjige ter ostali kot avtorji njenih besedil. Tako knjiga kot projekt
                izstopata po tem, da povezujeta in na enem mestu predstavljata delo zgodovinarjev,
                ki prihajajo z ozemlja nekdanje Jugoslavije, ter s tem bistveno prispevata h
                kritičnemu zgodovinopisnemu raziskovanju te zapletene tematike. Okrogla miza se je
                hkrati vsebinsko povezovala z razpravo, ki so jo organizatorji in gostje v podobni
                zasedbi že izvedli decembra 2021 in je (v dveh delih) dostopna na spletu.<note
                    place="foot" xml:id="ftn4" n="4">
                    <hi rend="italic">Oddelek za zgodovino FF, Univerza v Ljubljani. Youtube.
                        Jugoslavija v osemdesetih, 1. del</hi>, pridobljeno 30. 11. 2022, <ref
                        target="https://www.youtube.com/watch?v=kx9LFV3m5mc&amp;t=35s"
                        >https://www.youtube.com/watch?v=kx9LFV3m5mc&amp;t=35s</ref>. <hi
                        rend="italic">Oddelek za zgodovino FF, Univerza v Ljubljani. Youtube.
                        Jugoslavija v osemdesetih, 2. del</hi>, pridobljeno 30. 11. 2022, <ref
                        target="https://www.youtube.com/watch?v=3Z0_DAZp40U"
                        >https://www.youtube.com/watch?v=3Z0_DAZp40U</ref>.</note></p>
            <p>Okrogla miza je v vsebinskem in strokovnem pogledu odražala delo, opravljeno pri
                ustvarjanju knjige. Razprava je po uvodnem nagovoru predstojnice Oddelka za
                zgodovino FF UL, doc. Irene Selišnik, ob podajanju kritičnih in strokovno
                utemeljenih ugotovitev sodelujočih potekala v sproščenem, konstruktivnem vzdušju.
                Pogovor je poslušalce seznanil s ključnimi prednostmi sodelovanja, katerega plod sta
                bili knjiga ter okrogla miza, ter vzpostavljal dialog med zgodovinarji iz različnih
                delov nekdanje skupne države. Pri tem so govorci na videz brez truda v svoje
                ugotovitve vključevali poglede, ki si sicer v posameznih nacionalnih
                historiografijah lahko pogosto nasprotujejo. Teme, kot so kompleksni odnosi med
                jugoslovanskimi republikami in njenima avtonomnima pokrajinama v zadnjem desetletju
                njihovega obstoja, razmerja med političnimi elitami ter civilno družbo in trenja
                znotraj socialističnih elit, so sodelujoči obravnavali z obilico strokovne
                podkovanosti. Obogatene so bile z ugotovitvami, pridobljenimi z empiričnimi
                raziskavami, ki so bile opravljene v sklopu projekta ter nastajanja knjige.</p>
            <p>Sonja Biserko je kot predsednica Helsinškega odbora za človekove pravice v Srbiji
                uvodoma predstavila zasnovo projekta. Poudarila je zahtevno pot iskanja primernega
                pokrovitelja projekta, ki je svojega podpornika naposled našel v Ministrstvu za
                zunanje zadeve Zvezne republike Nemčije. Prvi sklop vprašanj je nato pripadel prof.
                Dubravki Stojanović, eni izmed recenzentk knjige, pokrival pa je naslednje vsebine:
                kako je bilo mogoče, da je socialistična Jugoslavija razpadla na tako brutalen
                način; kako je mogoče, da je v Socialistični republiki Srbiji oblast prevzel
                Slobodan Milošević; in zakaj je smiselno, da se ta in podobna vprašanja podrobneje
                raziščejo. Njen odgovor je zajel analizo razhajanj med političnim in družbenim
                življenjem v zadnjih letih obstoja Jugoslavije ter priložnosti, ki jo je ta razkorak
                ustvarjal in ki je ob izteku desetletja bistveno pripomogel k Miloševićevemu uspehu.
                Poleg tega je naslovila še en ključen namen knjige: ustvarjena besedila naj bi
                nudila osnovo za študij in raziskovanje zgodovinarkam in zgodovinarjem mlajše
                generacije brez lastne izkušnje življenja v Jugoslaviji, ki jih tema zanima in
                želijo pridobiti več historičnega znanja o njej.</p>
            <p>Podobno je svoj prispevek uokviril prof. Tvrtko Jakovina. Poleg pomena jugoslovanske
                zunanje politike na globalnem prizorišču in njenega vpliva na notranjo politiko
                države je govoril o aktualni percepciji obravnavanja tematike socialistične
                Jugoslavije v različnih akademskih okoljih, predvsem na Hrvaškem in v Sloveniji. S
                tem je posredno opozoril na pomen terminologije. Spregovoril je o tem, kakšno
                stališče odražata zgodovinar in hkrati širše akademsko okolje, če v kateri od držav
                naslednic nekdanje države Jugoslavijo imenujejo kot »našo skupno državo«, in morda
                še pomembneje, kako naj zgodovinarji, ki dejansko izhajajo iz teh okolij, v svojem
                delu poimenujejo območje, iz katerega izhajajo in ki je predmet njihovega
                proučevanja. Dileme, ali gre za eno od evropskih regij, Balkan ali nekdanje
                jugoslovansko ozemlje, imajo svoje strokovne, politične in družbene konotacije.
                Podobno kompleksno perspektivo je odprl naslednji komentar prof. Husnije
                Kamberovića. Osrednja tema njegovega prispevka k okrogli mizi so bile olimpijske
                igre v Sarajevu leta 1984, ki pa so z njegovo obravnavo postale okno za raziskovanje
                mnogih pomembnih političnih in družbenih vprašanj. Med drugim se je osredotočil na
                odnose med bosanskimi in slovenskimi političnimi elitami na medrepubliški ravni,
                kakor tudi na interpretacije, ki so jih slednje bile deležne znotraj posameznih
                republik. Kot eno izmed osi analize je uporabil odnos med bogatimi in revnimi deli
                Jugoslavije. Opozoril je na simbolično moč tako pomembnega dogodka, kot so bile
                olimpijske igre, za katere je v času po Titovi smrti obstajalo upanje, da bodo
                prispevale k (re)integraciji jugoslovanskih narodov in etničnih skupin.</p>
            <p>Zadnja dva komentarja sta pripadla prof. Božu Repetu in dr. Marku Zajcu. Prvi je
                govoril o zveznih organih, torej o problematiki, o kateri je za knjigo prispeval
                mnoga ključna besedila: o predsedstvu Centralnega komiteja Zveze komunistov
                Jugoslavije kot mestu političnega odločanja in posledično konfliktov, o predsedstvu
                federacije ter federalnem izvršnem svetu. Nekaj manj pozornosti je posvetil
                Jugoslovanski ljudski armadi, katere ključni pomen pri delovanju in obstoju
                socialistične Jugoslavije pa je vseeno poudaril. Beseda je nanesla tudi na Beograd
                kot federalni center ter na njegovo usihajočo vlogo v osemdesetih letih. Način, kako
                so politiki tega časa dojemali Beograd, je neposredno odražal njihov odnos do
                federalne politike in vse šibkejšo vlogo federacije. Tudi v kriznih časih se ključni
                politiki, odgovorni za vodenje federacije, v Beogradu niso zadrževali več kot nekaj
                dni tedensko, kar je botrovalo temu, da je moč skupne jugoslovanske politike dodatno
                pešala. Posebno vlogo, ki jo je pri oblikovanju države in njenem kasnejšem razpadu
                imela javnost, je osvetlil dr. Marko Zajc. Opozoril je na mnoga ključna in zapletena
                vprašanja, povezana z možnostjo vpliva splošne javnosti na politično delovanje
                države. Bolj ali manj prosto delo medijev v posameznih republikah je nudilo povezavo
                med politiko in družbo ter vplivalo na različno razumevanje posameznih dogodkov v
                različnih delih države. Svojo pozornost je posvetil tudi vlogi intelektualcev v
                zadnjem jugoslovanskem desetletju, njihovemu medsebojnemu razumevanju ter njihovi
                aktivnosti v povezavi z obstojem in razpadom Jugoslavije.</p>
            <p>Okrogla miza je svoj sklep doživela ob obsežnejših komentarjih iz občinstva, ki so
                pokazali, da je socialistična Jugoslavija tema, ki v ljudeh morda res vzbuja
                raznolike občutke, a hkrati ohranja javni ter strokovni interes za njeno nadaljnje
                raziskovanje, objavljanje kritičnih besedil in morebitne prihodnje okrogle mize ter
                predavanja o njej.</p>
        </body>
    </text>
</TEI>
