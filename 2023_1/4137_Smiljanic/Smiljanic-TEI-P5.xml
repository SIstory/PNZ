<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>»Konkurzi, samomor, žalosten je pogled na trgovsko polje.« Gospodarski polom
                    kot vzrok za samomor na Slovenskem pod Avstro-Ogrsko in prvo Jugoslavijo</title>
                <author>
                    <forename>Ivan</forename>
                    <surname>Smiljanić</surname>
                    <roleName>Mag. zgodovine</roleName>
                    <roleName>mladi raziskovalec</roleName>
                    <affiliation>Inštitut za novejšo zgodovino</affiliation>
                    <address>
                        <addrLine>Privoz 11</addrLine>
                        <addrLine>SI-1000 Ljubljana</addrLine>
                    </address>
                    <email>ivan.smiljanic@inz.si</email>
                </author>
            </titleStmt>
            <editionStmt>
                <edition><date>2023-05-04</date></edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Privoz 11</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/4137</pubPlace>
                <date>2023</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">63</biblScope>
                <biblScope unit="issue">1</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <profileDesc>
            <langUsage>
                <language ident="sl"/>
                <language ident="en"/>
            </langUsage>
            <textClass>
                <keywords xml:lang="en">
                    <term>suicide</term>
                    <term>bankruptcy</term>
                    <term>stigma</term>
                    <term>economic crisis</term>
                    <term>Austria-Hungary</term>
                    <term>Kingdom of SCS/Yugoslavia</term>
                </keywords>
                <keywords xml:lang="sl">
                    <term>samomor</term>
                    <term>stečaj</term>
                    <term>stigma</term>
                    <term>gospodarska kriza</term>
                    <term> Avstro-Ogrska</term>
                    <term>Kraljevina SHS/Jugoslavija</term>
                </keywords>
            </textClass>
        </profileDesc>
        <revisionDesc>
            <listChange>
                <change>
                    <date>2023-05-15T08:32:45Z</date>
                    <name>Mihael Ojsteršek</name>
                    <desc>Pretvorba iz DOCX v TEI, dodatno kodiranje</desc>
                </change>
            </listChange>
        </revisionDesc>
    </teiHeader>
    <text>
        <front>
            <docAuthor>Ivan Smiljanić<note place="foot" xml:id="ftn1" n="*"><hi rend="bold">Mag.
                        zgodovine, mladi raziskovalec, Inštitut za novejšo zgodovino, Privoz 11,
                        SI-1000 Ljubljana; <ref target="mailto:ivan.smiljanic@inz.si">ivan.smiljanic@inz.si</ref></hi></note></docAuthor>
            <docImprint>
                <idno type="cobissType">Cobiss tip: 1.01</idno>
                <idno type="DOI">https://doi.org/10.51663/pnz.63.1.02</idno>
            </docImprint>
            <div type="abstract">
                <head>IZVLEČEK</head>
                <p><hi rend="italic">Materialna preskrbljenost sodi med temeljne pogoje človekove
                        eksistence, zato lahko njena odsotnost povzroči številne težave, spremlja pa
                        jo tudi družbena stigma, ki je bila v preteklosti močnejša kot danes. Težek
                        položaj lahko pripelje do samomora. Na Slovenskem so bili samomori trgovcev
                        in podjetnikov pojav, znan že v 19. stoletju, še več pa je bilo samomorov
                        oseb, ki so se zgolj znašle v finančnih težavah ali ki so živele v revščini.
                        Točna statistika o številu slovenskih samomorov zaradi ekonomskih vzrokov ni
                        dosegljiva, tako da je osrednji vir za raziskavo tega vprašanja časopisje,
                        ki pa je bilo pri poročanju o samomorih nenatančno, senzacionalistično in
                        pri psihološkem opisovanju pokojnikov amatersko, sčasoma pa so postajali
                        opisi samomorov in poškodb tudi vse nazornejši. V obdobju Avstro-Ogrske in
                        Kraljevine SHS ter Kraljevine Jugoslavije je izbruhnilo nekaj gospodarskih
                        afer, ki so se končale tudi s samomorom, o čemer je tisk obširno poročal.
                        Samomori zaradi gospodarskih vzrokov so porasli zlasti med neugodnimi
                        gospodarskimi razmerami, kot so kriza ob dunajskem borznem zlomu leta 1873,
                        denarna kriza pred prvo svetovno vojno, deflacijska kriza sredi dvajsetih
                        let in velika gospodarska kriza v tridesetih letih.</hi></p>
                <p><hi rend="italic">Ključne besede: samomor, stečaj, stigma, gospodarska kriza,
                        Avstro-Ogrska, Kraljevina SHS/Jugoslavija</hi></p>
            </div>
            <div type="abstract" xml:lang="en">
                <head>ABSTRACT</head>
                <head><hi rend="italic">“BANKRUPTCIES, SUICIDE – THE SITUATION IN THE COMMERCIAL
                        SECTOR IS DIRE.” </hi></head>
                <head><hi rend="italic">ECONOMIC FAILURE AS A REASON FOR SUICIDE IN THE SLOVENIAN
                        TERRITORY UNDER AUSTRIA-HUNGARY AND DURING THE FIRST YUGOSLAVIA</hi></head>
                <p><hi rend="italic">Material security is one of the basic conditions of human
                        existence. Its absence can lead to many problems and is accompanied by a
                        social stigma that used to be stronger in the past than today. A difficult
                        situation can lead to suicide. In the Slovenian territory, suicides of
                        merchants and entrepreneurs were a well-known phenomenon as early as the
                        19</hi><hi rend="italic superscript">th</hi><hi rend="italic"> century,
                        while people who merely found themselves in financial difficulties or lived
                        in poverty committed suicide even more frequently. Accurate statistics
                        regarding the number of suicides due to economic reasons are not available
                        for the Slovenian territory, which is why newspapers represent the primary
                        source for researching this issue. However, the press was inaccurate,
                        sensationalistic, and amateurish in its suicide reports and psychological
                        descriptions of the deceased. Over time, the descriptions of suicides and
                        injuries also became more graphic. During the Austro-Hungarian Empire, the
                        Kingdom of SCS, and the Kingdom of Yugoslavia, several economic scandals
                        broke out that resulted in suicides, which were widely reported in the
                        press. Suicides for economic reasons increased especially during times of
                        economic adversity, such as the crisis during the Vienna stock market crash
                        in 1873, the monetary crisis before World War I, the deflationary crisis of
                        the mid-1920s, and the Great Depression of the 1930s.</hi></p>
                <p><hi rend="italic">Keywords: suicide, bankruptcy, stigma, economic crisis,
                        Austria-Hungary, Kingdom of SCS/Yugoslavia</hi></p>
            </div>
        </front>
        <body>
            <div>
                <head>Uvod</head>
                <p>Človekovo premoženjsko stanje je eden od ključnih pogojev za njegov življenjski
                        standard.<note place="foot" xml:id="ftn2" n="1"> Prispevek je nastal v
                        okviru raziskovalnega projekta J6-3123 <hi rend="italic">Greh, sramota,
                            simptom: samomor in njegove percepcije na Slovenskem (1850–2000)</hi>,
                        ki ga financira Javna agencija za raziskovalno dejavnost Republike Slovenije
                        iz državnega proračuna.</note> Če se mu zgodi gospodarski polom, gre za
                    prelomnico, ki ga spremeni v prezadolženca in s seboj prinese kopico težav.
                    Skrajna posledica poloma je stečaj (pred drugo svetovno vojno se je zanj
                    pogosteje uporabljal izraz konkurz). Gre za zakonsko urejeno obliko prenehanja
                    delovanja bankrotiranega posameznika ali gospodarskega subjekta, med katero se
                    opravi izvršba nad prezadolženčevim premoženjem z namenom poplačila upnikov.
                    Tako avstrijska kot jugoslovanska stečajna zakonodaja sta sledili evropskim
                    trendom, po katerih so bili zakoni bolj naklonjeni upnikom, krivda za polom pa
                    je bila pripisana predvsem prezadolženčevemu slabemu poslovanju ali goljufiji,
                    ne glede na morebitne neugodne gospodarske razmere. Prezadolženec je konec
                    stečajnega postopka dočakal skoraj brez vsakršnega premoženja, ki je bilo
                    prevzeto v stečajno maso in razdeljeno, obenem pa sta ga doleteli izguba
                    številnih zakonskih pravic in stigma. V teh okoliščinah nekateri prezadolženci
                    niso videli drugega izhoda kot samomor. V prispevku so v ospredju samomori
                    trgovcev in podjetnikov, ki jim je grozil ali jih je prizadel polom, nekaj
                    pozornosti pa je namenjene tudi vplivom revščine in slabega materialnega stanja
                    na samomore.</p>
            </div>
            <div>
                <head>Gospodarski polom kot stigma</head>
                <p>Gospodarski neuspeh s seboj prinaša širok spekter finančnih, premoženjskih,
                    pravnih, socialnih in psiholoških težav. Ko posameznik ali podjetje razglasi
                    stečaj, postane jasno, da upniki ne bodo prejeli vseh svojih terjatev, s tem pa
                    prezadolženec prekrši temeljni gospodarski postulat, da se dolgovi morajo
                    poplačati, ter izneveri zaupanje, ki so ga vanj imeli upniki, zato ne izgubi
                    zgolj poslovnih partnerjev, temveč strmoglavi tudi njegov družbeni ugled. V
                    javnosti obvelja za nesposobneža ali celo goljufa, ki si zasluži prezir.<note
                        place="foot" xml:id="ftn3" n="2"> Lisa J. McIntyre, »A Sociological
                        Perspective on Bankruptcy,« <hi rend="italic">Indiana Law Journal</hi> 65,
                        št. 1 (1989): 136.</note> Socialna izobčenost in sramota, ki doletita
                    prezadolženca, vplivata tudi na njegovo zasebnost, ki se javno razkriva skozi
                    stečajni postopek.<note place="foot" xml:id="ftn4" n="3"> Kai T. Erikson, »Notes
                        on the Sociology of Deviance,« <hi rend="italic">Social Problems</hi> 9, št.
                        4 (1962): 311.</note> Strah pred javnim srdom, skrbi glede poteka postopka
                    ter predvsem na videz brezizhoden premoženjski položaj vplivajo tako na
                    družinske odnose kot na prezadolženčevo duševno zdravje. Razkol med
                    socialnoekonomskimi normami ter finančnimi viri, ki niso neskončni, pripelje v
                    stigmo, »trdoživ stranski produkt stečaja«.<note place="foot" xml:id="ftn5"
                        n="4"> Yvana L. B. H. Mols, »Bankruptcy Stigma and Vulnerability:
                        Questioning Autonomy and Structuring Resilience,« <hi rend="italic">Emory
                            Bankruptcy Developments Journal</hi> 29, št. 1 (2012): 289,
                    292.</note></p>
                <p>Stigma je negativno družbeno vrednotenje osebe, ki ne sledi uveljavljenim normam,
                    temveč od njih odstopa v fizičnem oziroma vedenjskem smislu ali glede na svojo
                    pripadnost skupini.<note place="foot" xml:id="ftn6" n="5"> Erving Goffman, <hi
                            rend="italic">Stigma: Notes on the Management of Spoiled Identity</hi>
                        (Englewood Cliffs: Prentice Hall, 1963), 8, 14.</note> To odklonskost družba
                    razglasi za nesprejemljivo in jo sankcionira, bodisi z zakonsko kodificiranimi
                    kaznimi bodisi z neformalnimi odzivi. Nekatere stigme sčasoma zbledijo, ker
                    njihov vzrok ni več percipiran kot nesprejemljiv, kar zlasti velja za fizične
                    lastnosti, na katere stigmatizirani ne morejo vplivati. Stigme, povezane z
                    obnašanjem, so trdovratnejše, saj ima posameznik – po mnenju družbe – na voljo
                    možnost, da nezaželeno vedénje odpravi. Tudi prezadolženost je bila obravnavana
                    kot posledica nesposobnosti, nezmernosti ali goljufivosti, torej značajskih
                    potez, za katere odgovarja zgolj in samo prezadolženec.<note place="foot"
                        xml:id="ftn7" n="6">Ibidem, 57, 58. Rafael Efrat, »Bankruptcy Stigma:
                        Plausible Causes for Shifting Norms,« <hi rend="italic">Emory Bankruptcy
                            Development Journal</hi> 22, št. 2 (2006): 483, 484, 490. Rafael Efrat,
                        »The Evolution of Bankruptcy Stigma,« <hi rend="italic">Theoretical
                            Inquiries in Law</hi> 7, št. 2 (2006): 367–69.</note> Kot kažejo
                    raziskave, se stigma pri prezadolžencu pojavi ne glede na to, ali je za stečaj
                    kriv sam ali pa so ga povzročile zunanje okoliščine.<note place="foot"
                        xml:id="ftn8" n="7"> Mols, »Bankruptcy Stigma,« 295.</note></p>
                <p>Pogled v zgodovino evropske stečajne zakonodaje potrjuje, da je stigma nad
                    zadolženostjo in stečaji neprekinjeno prisotna. Evropska družba je stoletja
                    verjela, da je prezadolženec prekršil norme zaupanja, časti, zmernosti in
                    varčnosti. Prav tako je bilo vse do sodobnosti uveljavljeno prepričanje, da
                    razglasitev stečaja potrjuje prezadolženčevo prevarantsko naravo in njegovo
                    moralno sprijenost, saj naj bi šlo za situacijo, ki bi jo lahko preprečil,
                    vendar tega iz lastne koristi ni storil. Razglasitev stečaja je bila v evropski
                    zakonodaji in javnem mnenju enačena z goljufijo, ki je iz prezadolženca naredila
                    sovražnika skupnosti.<note place="foot" xml:id="ftn9" n="8"> Efrat, »The
                        Evolution,« 369.</note> Etimologija evropskih sopomenk za dolg dokazuje, da
                    so izrazi najpogosteje sinonimi za greh ali krivdo, tako da je bil dolžnik že na
                    jezikovni ravni označen za zločinca, ki je opetnajstil poštene upnike.<note
                        place="foot" xml:id="ftn10" n="9">David Graeber, <hi rend="italic">Dolg:
                            prvih 5000 let dolžništva</hi> (Ljubljana: Založba /*cf., 2014), 172,
                        173.</note> Italijanski pravnik Baldus de Ubaldis je v 14. stoletju skoval
                    maksimo <hi rend="italic">fallitus, ergo fraudator</hi>, po kateri je vsak
                    prezadolženec izenačen s prevarantom. Geslu je evropsko stečajno pravo zvesto
                    sledilo več stoletij.</p>
                <p>Katalog kazni, ki so doletele prezadolženega Evropejca od antike do 19. stoletja,
                    je obsežen. Najstarejše in hkrati najostrejše so bile določbe, zapisane na t. i.
                    dvanajstih ploščah, temelju rimske zakonodaje, ki so nastale sredi 5. stoletja
                    pr. n. št. V skladu s tem postopkom je upnik lahko dolžnika prodal kot sužnja
                    ali ga usmrtil. Če je dolžnik imel več upnikov, ga je doletelo razkosanje
                        telesa.<note place="foot" xml:id="ftn11" n="10"> Valentina Cvetković –
                        Đorđević, »Stečaj u rimskom pravu,« v: Nebojša Šarkić, Vuk Radović, Gordana
                        Ajnšpiler Popović in Vladimir Čolović, ur., <hi rend="italic">Vek i po
                            regulisanja stečaja u Srbiji</hi> (Beograd: Institut za uporedno pravo,
                        2019), 10–12.</note> Poznejši rimski zakoni so telesno kazen omilili v
                    materialno, torej v zaplembo prezadolženčevega premoženja, kar je postal
                    standard evropske stečajne zakonodaje. Kljub temu pa so kazni vse do 19.
                    stoletja ostale ostre, saj so obsegale javno sramotenje, izgubo državljanstva,
                    izobčenje iz gospodarskega življenja in dolge zaporne kazni,<note place="foot"
                        xml:id="ftn12" n="11"> Efrat, »The Evolution,« 366, 370.</note> tudi telesne
                    kazni niso povsem izginile. V ameriških kolonijah so v 18. stoletju
                    insolventnemu dolžniku pribili uhelj na drog (in ga potem še odrezali) ali pa so
                    mu v dlan vrezali črko T, oznako za tatu.<note place="foot" xml:id="ftn13"
                        n="12"> Efrat, »Bankruptcy Stigma,« 482.</note></p>
                <p>V 18. stoletju je bilo prevladujoče prepričanje, da je insolventnost odvisna od
                    moralnosti značaja. Škotski ekonomist Adam Smith je menil, da pošten in
                    inteligenten podjetnik tako rekoč ne more postati insolventen: »Stečaj je
                    verjetno najhujša in najbolj ponižujoča katastrofa, ki more zadeti nedolžnega
                    moža. Zato je večina ljudi dovolj previdna, da se ji ogne. Nekateri se ji pač ne
                    ognejo; tako kakor se drugi ne ognejo vislicam.«<note place="foot"
                        xml:id="ftn14" n="13"> Adam Smith, <hi rend="italic">Bogastvo narodov:
                            raziskava o naravi in vzrokih bogastva narodov</hi> (Ljubljana: Studia
                        humanitatis, 2010), 246.</note> Do 19. stoletja je stečaj za povprečnega
                    Evropejca torej predstavljal usoden dogodek, »neke vrste osebno apokalipso:
                    pomenil je zapor, konec posesti; za tiste z najmanj sreče torturo, stradež in
                        smrt«.<note place="foot" xml:id="ftn15" n="14"> Graeber, <hi rend="italic"
                            >Dolg</hi>, 535.</note></p>
                <p>V 19. stoletju se je evropska stečajna zakonodaja nekoliko omilila. Insolventnost
                    je bila pogosteje obravnavana kot nesreča ali posledica neugodnih gospodarskih
                    razmer in ne več kot posledica podjetnikove nekompetentnosti ali prevare. Stečaj
                    se je iz moralnega greha prekvalificiral v gospodarski neuspeh, zato so
                    zakonodajalci skušali bolj zaščititi poštenega, toda nesrečnega dolžnika. Kljub
                    temu te obravnave niso bili deležni vsi prezadolženci. V viktorijanski Veliki
                    Britaniji, ki je sicer imela prezadolžencem bolj naklonjene zakone kot preostala
                    Evropa, je bilo to še posebej očitno. Angleški stečajni sodniki so različno
                    obravnavali prezadolžence iz različnih družbenih slojev. Premožni prezadolženci
                    – če uporabimo oksimoron – iz višjih slojev so bili obravnavani blažje kot
                    revni, ki se jih je držal sloves potratnosti in bežanja pred dolgovi, zato so
                    pogosto naleteli na zelo strogo, skoraj maščevalno obravnavo. Srednji in višji
                    sloji niso več bili kriminalci, nižji sloji pa so to, kljub spremembam
                    zakonodaje, ostali.<note place="foot" xml:id="ftn16" n="15"> Paolo Di Martino,
                        »The Historical Evolution of Bankruptcy Law in England, the US and Italy up
                        to 1939: Determinants of Institutional Change and Structural Differences,«
                        v: Karl Gratzer in Dieter Stiefel, ur.,<hi rend="italic"> History of
                            Insolvency and Bankruptcy from an International Perspective</hi>
                        (Huddinge: Södertörns högskola, 2008), 274.</note></p>
                <p>In na Slovenskem? Obdobje pred drugo svetovno vojno je bilo zaznamovano s tremi
                    stečajnimi zakoni, avstrijskima iz let 1868 ter 1914 in jugoslovanskim iz leta
                    1929. Čeprav je za stečaj malega trgovca zadostovala že ena slaba kupčija,
                    požar, izgubljena tožba ali zapravljiv družinski član<note place="foot"
                        xml:id="ftn17" n="16"> Emica Ogrizek, <hi rend="italic">Stečaji in prisilne
                            poravnave izven stečaja v gradivu Okrožnega sodišča Maribor
                            1898–1941</hi> (Maribor: Pokrajinski arhiv, 2008), 9.</note> in čeprav
                    je že en stečaj lahko podjetnika »vničil, da si ne more več pomagati«,<note
                        place="foot" xml:id="ftn18" n="17"> »Poročilo o III. obrtniškem shodu dne
                        6., 7. in 8. sept. 1884,« <hi rend="italic">Obrtnik</hi>, 16. 10. 1884,
                        72.</note> so vsi zakoni obravnavali stečaj kot nečastno dejanje, s katerim
                    je posameznik – poleg premoženja – izgubil del častnih, državljanskih in
                    političnih pravic: »[D]olžnik edini povsem propade; iz premožnega človeka,
                    polnega upanja v prihodnost, nastane popoln revež brez vsega. Ni propadel samo
                    materialno, temveč tudi moralno, saj zaradi odprtja stečaja izgubi določene
                    pomembne državljanske in politične pravice, ta izguba pa ga v sodobnih
                    demokratičnih državah zelo ponižuje pred javnostjo.«<note place="foot"
                        xml:id="ftn19" n="18"> Spasoje Radojičić, <hi rend="italic">Prinudno
                            poravnanje u stečaju</hi> (Beograd: Izdavačka knjižarnica Gece Kona,
                        1923), 3, 4.</note> Prezadolžencem so bile med stečajnim postopkom odvzete
                    številne pravice: niso smeli voditi podjetja, izgubili so volilno pravico (tako
                    splošno kot tudi v trgovsko-obrtni zbornici in obrtnih zadrugah), niso mogli
                    opravljati državne službe ali biti izbrani vanjo, niso smeli postati sodnik,
                    notar, odvetnik ali porotnik na sodišču in niso smeli obiskati borze.<note
                        place="foot" xml:id="ftn20" n="19"> France Kresal, »Stečajna politika v
                        Sloveniji do druge svetovne vojne,« <hi rend="italic">Prispevki za novejšo
                            zgodovino</hi> 43, št. 1 (2003): 40.</note></p>
                <p>Tudi na Slovenskem je prezadolženca v stečaju doletela javna stigma ali vsaj
                    javna pozornost. Ko se je igralec Anton Cerar – Danilo spominjal svojega
                    otroštva v Ljubljani, je »prvi« stečaj v mestu (verjetno je mislil na prvega po
                    uvedbi zakona leta 1868) omenil skupaj z dogodki črne kronike, ki so kot
                    morbidne sejemske zanimivosti pritegovali pozornost meščanov: »Velika
                    radovednost pa je gnala Ljubljančane na Grad okoli [18]68. leta, kjer so obesili
                    na 'gavge' nekega krvoločnega, doma iz Vipavske doline. Baje je svoji materi
                    odgriznil nos. In samo enkrat se je neki mladi fant v Šelenburgovi ulici
                    ustrelil v srce radi neuslišane ljubezni. Drugi nesrečnež je bil gledališki
                    frizer – pri Jurešiču poleg 'Šuštarskega' mosta. Na sveti večer se je zaprl s
                    svojo ljubico v trgovino in je pozabil plin zapreti in se je z dekletom vred
                    zadušil. Ko pa je bil prvi konkurz v Ljubljani pri 'Plavi kugli' na Mestnem
                    trgu, smo hodili gledat 'štempelje', s katerimi so bila vrata zapečatena kakor
                    skale pri Božjem grobu v cerkvi sv. Jakoba. To so bile senzacije za Ljubljano in
                    ob takih prilikah se je vse trlo po mestu kakor pri Šenklavžkih
                        procesijah.«<note place="foot" xml:id="ftn21" n="20"> Anton Cerar – Danilo,
                            <hi rend="italic">Spomini</hi> (Ljubljana: samozaložba, 1930), 37,
                        38.</note></p>
                <p>Čeprav so javna stigma in z njo povezane kazni do 20. stoletja uplahnile, to ne
                    pomeni, da so povsem izginile. Ameriški raziskovalci ocenjujejo, da je v ZDA do
                    pomembnega preloma prišlo šele v šestdesetih letih 20. stoletja, ko se je o
                    stečajnih dolžnikih zaradi sprememb v socialnih normah in razmaha potrošništva
                    začelo govoriti bolj naklonjeno.<note place="foot" xml:id="ftn22" n="21"> Efrat,
                        »Bankruptcy Stigma,« 481–88. Efrat, »The Evolution,« 389.</note> V ZDA je
                    polom podjetja bolj sprejemljiv kot osebni stečaj, saj velja, da poslovni pogum
                    in drznost, ki sta nujna elementa kapitalističnega gospodarstva, včasih pač
                    prineseta žrtve, polom pa je koristna lekcija.<note place="foot" xml:id="ftn23"
                        n="22"> Nathalie Martin, »The Role of History and Culture in Developing
                        Bankruptcy and Insolvency Systems: the Perils of Legal Transplantation,« <hi
                            rend="italic">Boston College International and Comparative Law
                            Review</hi> 28, št. 1 (2005): 25, 26.</note> Kljub temu pa po raziskavah
                    javnega mnenja, opravljenih v ZDA v zadnji četrtini 20. stoletja, manjši del
                    populacije (med 5 in 10 odstotkov) meni, da je samomor zaradi stečaja
                    sprejemljivo dejanje.<note place="foot" xml:id="ftn24" n="23"> B. Krishna Singh,
                        J. Sherwood Williams in Brenda J. Ryther, »Public Approval of Suicide: a
                        Situational Analysis,« <hi rend="italic">Suicide and Life Threatening
                            Behavior</hi> 16, št. 4 (1986): 409–18.</note> V Evropi je razumevanja
                    še manj: »Neuspeh je preprosto neuspeh in stigma je precejšnja.«<note
                        place="foot" xml:id="ftn25" n="24"> Martin, »The Role,« 50.</note></p>
                <p>Občutki in misli prezadolžencev ter delavcev bankrotiranih podjetij so šele v 21.
                    stoletju postali predmet strokovnih raziskav. Iz intervjujev, ki jih z njimi
                    opravljajo raziskovalci, je prvič mogoče spoznavati perspektivo, s katere na
                    stigmo gledajo stigmatizirani. Skozi pogovore se ponavljajo občutki obžalovanja
                    svojih dejanj, jeze na politiko in zaradi odsotnosti državne pomoči ter sramu
                    pred družino in prijatelji.<note place="foot" xml:id="ftn26" n="25"> Deborah
                        Thorne in Leon Anderson, »Managing the Stigma of Personal Bankruptcy,« <hi
                            rend="italic">Sociological Focus</hi> 39, št. 2 (2006): 77–97. Michael
                        D. Sousa, »Bankruptcy Stigma: a Socio-legal Study,« <hi rend="italic"
                            >American Bankruptcy Law Journal</hi> 87 (2013): 435–82.</note> Na
                    Slovenskem je obširnejšo raziskavo opravila dr. Nina Vodopivec na primeru
                    stečajev tekstilne tovarne Mura in hčerinskih podjetij, zaradi katerih je bilo
                    odpuščenih več kot 3000 delavk in delavcev. Odpuščeni so se med drugim spopadali
                    s samomorilnimi mislimi, v intervjujih so navajali, da so nekateri sodelavci
                    storili samomor, za njihovo zdravje pa so se zbali tudi anketarji, ki so jih
                    izpraševali o izkušnji.<note place="foot" xml:id="ftn27" n="26"> Nina Vodopivec,
                            <hi rend="italic">Tu se ne bo nikoli več šivalo: doživljanje izgube dela
                            in propada tovarne</hi> (Ljubljana: Inštitut za novejšo zgodovino,
                        2021), 64–67.</note></p>
            </div>
            <div>
                <head>Samomor kot odziv na gospodarski polom</head>
                <p>Stigma, ki že stoletja zaznamuje stečaj, in vse finančne, pravne, družinske ter
                    duševne težave, ki jih ta prinaša, so za prezadolženca veliko breme. Raziskave
                    potrjujejo, da ima zadolženost pomembne posledice za fizično in duševno
                        zdravje.<note place="foot" xml:id="ftn28" n="27"> Elina Turunen in Heikki
                        Hiilamo, »Health Effects of Indebtedness: a Systematic Review,« <hi
                            rend="italic">BMC Public Health</hi> 14 (2014): 489–96.</note> V
                    najskrajnejšem primeru prezadolženec izgubi vsako upanje, da se bo položaj
                    kadarkoli izboljšal, in izhod poišče v odvzemu lastnega življenja. Kavzalna
                    zveza med vplivom finančne ali materialne stiske ter povečano možnostjo samomora
                    je bila dokumentirana že v 19. stoletju, denimo v pionirski raziskavi na temelju
                    statističnih podatkov o samomorih stečajnih prezadolžencev v Italiji.<note
                        place="foot" xml:id="ftn29" n="28"> Ettore Fornasari di Verce, »Suicidi e
                        fallimenti: note intorno alla ricerca delle cause nella statistica morale,«
                            <hi rend="italic">Giornale degli Economisti</hi> 14, št. 8 (1897):
                        62–71.</note></p>
                <p>Četudi gospodarske krize, kot bo še prikazano, višajo število samomorov, pa lahko
                    vsak posameznik zaide v poslovne ter finančne težave v vsakem, še tako
                    gospodarsko ugodnem obdobju. Raziskave tega področja so redke, vendar je mogoče
                    trditi, da je bil samomor v preteklosti način za pobeg od hudih kazni, ki jih je
                    nalagalo stečajno pravo. Rimski zgodovinar Tit Livij je denimo poročal, da so se
                    prezadolženci, ki so vedeli, da jih čaka prodaja v suženjstvo ali usmrtitev,
                    raje utopili v Tiberi.<note place="foot" xml:id="ftn30" n="29">
                        Cvetković-Đorđević, »Stečaj,« 17.</note> Francoski sociolog Émile Durkheim
                    je v temeljni razpravi o samomoru iz leta 1897 ugotavljal, da prezadolžence v
                    samomor vodi tudi nezmožnost sprijaznjenja z dejstvom, da so nepovratno zdrsnili
                    na nižji družbeni in premoženjski status od tistega, na katerega so bili
                        navajeni.<note place="foot" xml:id="ftn31" n="30">Émile Durkheim, <hi
                            rend="italic">Suicide: A Study in Sociology</hi> (New York: The Free
                        Press, 1979), 257.</note> Samomor lahko spodbudi tudi izredno močna družbena
                    stigma; največ raziskovalne pozornosti je v tem kontekstu pritegnila Japonska.
                    Tudi če prezadolženci odvrnejo misel na samomor ali preživijo poskus samomora,
                    se morajo še vedno spopadati s finančnimi težavami in stigmo. Medicinske
                    raziskave kažejo, da pacienti, ki so jih v bolnišnicah sprejeli zaradi poskusa
                    samomora, nadpovprečno pogosto doživijo stečaj v dveh letih po hospitalizaciji, celo pogosteje kot v dveh letih pred njo.<note
                        place="foot" xml:id="ftn32" n="31">Judi Kidger, David Gunnell, Jeffery G.
                        Jarvik, Karen A. Overstreet in William Hollingworth, »The Association
                        Between Bankruptcy and Hospital-presenting Attempted Suicide: a Record
                        Linkage Study,« <hi rend="italic">Suicide and Life-Threatening Behavior</hi>
                        41, št. 6 (2011): 676–84.</note></p>
                <p>Samomor zaradi gospodarskih, materialnih in finančnih problemov je bil na
                    Slovenskem dobro znan pojav že v 19. stoletju. Dokumentiranje teh primerov ni
                    preprosto, saj stečajni sodni spisi povedo le malo o prezadolženčevi usodi med
                    postopkom in še manj po njem, relevantnih kazenskih spisov ni, ker samomor ni
                    bil kazniv (v nasprotju s pomočjo pri samomoru), dostopne statistike pa se s
                    temo ne ukvarjajo. Statistični podatki o samomorih za slovenski prostor pred
                    drugo svetovno vojno so po raziskavi suicidologa dr. Leva Milčinskega ohranjeni
                    le za leto 1873, obdobje osemdesetih let 19. stoletja in prvo polovico
                    tridesetih let 20. stoletja,<note place="foot" xml:id="ftn33" n="32">Lev Milčinski, Samomor in Slovenci (Ljubljana: Cankarjeva založba, 1985), 142, 143.</note> vendar v statistikah ni
                    obstajalo ločevanje samomorov glede na motive za dejanje. Okvirno primerjavo
                    omogočajo izsledki statistike samomorov za Dunaj, ki je od začetka 20. stoletja
                    beležila tudi domnevni motiv samomora, rezultate pa je redno povzemal slovenski
                    tisk. Gospodarske težave in revščina so bile pomemben motiv za samomor, vendar
                    so običajno zaostajale za ljubezenskimi problemi in boleznijo.<note place="foot"
                        xml:id="ftn34" n="33"> Npr. »Samomori na Dunaju leta 1906,« <hi
                            rend="italic">Edinost</hi>, 21. 1. 1907, 3. »Samomori na Dunaju,« <hi
                            rend="italic">Slovenski narod</hi>, 8. 1. 1910, 5. »Število samomorov na
                        Dunaju l. 1911,« <hi rend="italic">Jutro</hi>, 10. 1. 1912, 3. »Samomori na
                        Dunaju,« <hi rend="italic">Zarja</hi>, 10. 1. 1913, 4. »Samomori na Dunaju,«
                            <hi rend="italic">Nova pravda</hi>, 16. 1. 1926, 3. »Strašna statistika
                        samomorov na Dunaju,« <hi rend="italic">Mariborski večernik Jutra</hi>, 13.
                        8. 1927, 4. </note> Še največ je mogoče o pojavu povedati s pomočjo
                    časopisja, v katerem so novice o samomorih, ki so jih povzročile »denarne
                        zadrege«<note place="foot" xml:id="ftn35" n="34"> Npr. »Vstrelil se je,« <hi
                            rend="italic">Slovenec</hi>, 26. 11. 1885, 4.</note> ali »gospodarske
                        težkoče«,<note place="foot" xml:id="ftn36" n="35"> Npr. »Samomor,« <hi
                            rend="italic">Nova doba</hi>, 9. 9. 1929, 3.</note> pogoste. Časopisna
                    poročila omogočajo tudi analizo javnega diskurza, ki se je oblikoval okoli
                    samomorov.</p>
                <p>Takoj naj opozorimo, da je navedbe tiska treba jemati z rezervo, saj so
                    senzacionalizem, pomanjkljivost oziroma neujemanje informacij ter amatersko
                    psihološko profiliranje žrtev samomora nedvomno prispevali k nepopolnim, če že
                    ne lažnim navedbam. Vzemimo naslednji primer: nekdanji ptujski gostilničar in
                    mesar Hugo Weissenstein, ki je stanoval na Ptujski Gori, se je po poročanju <hi
                        rend="italic">Slovenskega gospodarja</hi> februarja 1912 ustrelil, ker je
                    prišel v stečaj.<note place="foot" xml:id="ftn37" n="36"> »Ptuj,« <hi
                            rend="italic">Slovenski gospodar</hi>, 8. 2. 1912, 3. </note> Novica se
                    je raznesla po slovenskem časopisju, nekaj dni kasneje pa se je v nekaterih
                    štajerskih časopisih pojavil popravek, da gre za dezinformacijo in da se
                    Weissenstein v resnici ni ubil<note place="foot" xml:id="ftn38" n="37"> »V
                        pojasnilo!,« <hi rend="italic">Straža</hi>, 23. 2. 1912, 5.</note> (res pa
                    je prišel v stečaj). Popravek ni prišel do ljubljanskih časopisov. Podobno
                    diskrepanco je mogoče opaziti pri primeru velenjskega trgovca Ulrika Lagerja, ki
                    si je zaradi dolgov v višini 400.000 kron leta 1907 vzel življenje v domačih
                        Prevaljah<note place="foot" xml:id="ftn39" n="38"> »Samomor trgovca,« <hi
                            rend="italic">Edinost</hi>, 10. 5. 1907, 4.</note> – tako je vsaj pisal
                    del časopisja. V drugih časopisih je navedeno zgolj, da je Lager, »mož mirnega
                    in kremenitega značaja, blagega srca in odločno narodnega mišljenja«, ki »je
                    užival občno spoštovanje«, umrl, star 45 let, brez vsake omembe samomora.<note
                        place="foot" xml:id="ftn40" n="39"> »Umrl,« <hi rend="italic">Slovenski
                            narod</hi>, 6. 5. 1907, 3.</note> Enako nezanesljivi so spominski
                    zapisi. Politik in zdravnik dr. Josip Vošnjak je o likvidaciji in bankrotu Prve
                    občne zavarovalne banke Slovenija leta 1876 zapisal, da je šlo za »velikanski
                    polom, ki je mnoge poprej imovite rodbine spravil na beraško palico in bil
                    spremljan od samomorov osleparjenih žrtev«,<note place="foot" xml:id="ftn41"
                        n="40"> Josip Vošnjak, <hi rend="italic">Spomini. Drugi zvezek: tretji del
                            od 1868. do 1873. l</hi>. (Ljubljana: Slovenska matica, 1906),
                        213.</note> toda časopisje izrecno ne poroča o nobenem takšnem primeru.</p>
                <p>Še en problem, na katerega je mogoče naleteti v časnikih, so pavšalne trditve, da
                    je bil pokojnik v stečaju, česar pa ni mogoče potrditi, saj v večini primerov
                    razglasi o uvedbi stečaja ali sodni spisi niso bili dokumentirani. Tak je primer
                    trupla neznanca, starega med 30 in 40 let, z desetcentimetrsko rano na glavi,
                    najdenega novembra 1906 v Savi pod vasjo Okroglo pri Kranju,<note place="foot"
                        xml:id="ftn42" n="41"> »Utopljenca so našli,« <hi rend="italic">Slovenski
                            narod</hi>, 24. 11. 1906, 5.</note> o katerem je tisk naknadno poročal,
                    da gre za samomorilca Ivana Remšaka, trgovca iz Dvora pri Žužemberku, ki je šel
                    romat na Brezje in ga je identificirala vdova. Trgovec je bil menda krepko
                    prezadolžen in je s seboj imel le 50 kron,<note place="foot" xml:id="ftn43"
                        n="42"> »Utopljenca so našli,« <hi rend="italic">Slovenski narod</hi>, 5.
                        12. 1906, 5.</note> zato so nekateri časnikarji poročali, da je bil v
                        stečaju,<note place="foot" xml:id="ftn44" n="43"> »Mrtvega so našli,« <hi
                            rend="italic">Slovenec</hi>, 10. 12. 1906, 3.</note> kar pa ni bilo
                    res.</p>
                <p>Zdi se, da so novinarji stečaj uporabljali skoraj kot sopomenko za prezadolženost
                    in finančne težave na splošno. Na podlagi zbranih primerov je mogoče sklepati,
                    da samomori prezadolžencev v stečaju v resnici niso bili zelo pogosti. Bistveno
                    pogostejši so bili primeri, ko je bil prezadolženec v finančnih težavah, ki se
                    jih je sam dodobra zavedal, njegova okolica, četudi sumničava, pa še ni imela
                    vpogleda v dejanski obseg in globino problemov. Da bi se prezadolženec izognil
                    stečaju, odkritju goljufije, stigmi in/ali zaporu, je storil samomor, še preden
                    je do tega prišlo.</p>
                <p>Slovenski časopisi so imeli do poročanja o samomorih različna stališča, ki so
                    bila tesno povezana z njihovo svetovnonazorsko usmerjenostjo. Katoliški tisk je
                    samomor obravnaval kot eno izmed »naj strašnejših pregreh in hudobij« in »naj
                    gerše, naj ostudniše divjaštvo«,<note place="foot" xml:id="ftn45" n="44"> »O
                        samomoru in cerkvenem pogrebu,« <hi rend="italic">Zgodnja Danica</hi>, 11.
                        8. 1876, 252.</note> k njegovi razširjenosti pa naj bi prispevala predvsem
                    brezbožnost družbe. »Kakor se liberalizem bolj šopiri, tako se množijo
                        samomori,«<note place="foot" xml:id="ftn46" n="45"> »Drobne novice,« <hi
                            rend="italic">Zgodnja Danica</hi>, 14. 1. 1876, 14.</note> je zatrdila
                        <hi rend="italic">Zgodnja Danica</hi>. Iz teh vzrokov je katoliški <hi
                        rend="italic">Slovenec</hi> o samomorih pisal redko in zadržano, saj je
                    menil, da poročanje o teh temah, ki so se ga posluževali liberalni časniki,
                    zgolj napihuje prodajo in moralno kvari bralstvo.<note place="foot"
                        xml:id="ftn47" n="46"> Marko Štepec, »Odnos slovenskega časopisja do
                        zločina,« v: Katja Vodopivec, ur., <hi rend="italic">Deviacije na Slovenskem
                            pred sto leti</hi> (Ljubljana: Raziskovalna skupnost Slovenije, 1987), 58.</note> Liberalno
                    časopisje je po drugi strani o samomorih res pisalo pogosteje in občasno (če so
                    bile okoliščine samomora nenavadne ali ob navajanju statistik) cinično ali s
                    črnim humorjem.<note place="foot" xml:id="ftn48" n="47"> Prim. »Lanska
                        statistika samomorov,« <hi rend="italic">Jutro</hi>, 5. 1. 1934, 5:
                        »Samo[mo]rilna epidemija je imela lani zlasti v prvi polovici leta precej
                        bogato žetev. Prostovoljno se je poslovilo od življenja lani v Mariboru 11
                        oseb, in sicer 7 žensk in 5 moških. Nesrečnike je pognala v smrt beda,
                        nekatere pa tudi nesrečna ljubezen.«</note> Samomor je tisk, tako katoliški
                    kot liberalni, dosledno obsojal, s stisko pokojnikov se ni ukvarjal in zato
                    skoraj ni poznal pietete do njih. Poleg kritičnih komentarjev, ki so mejili na
                    norčevanje, se je pomanjkanje pietete odražalo tudi pri neanonimizaciji
                    pokojnikov, saj so bila navedena njihova polna imena, poklici, narodnost
                    (posebej če je šlo za Neslovence), domači kraji in podatki o družini, ki so jo
                    zapustili, sčasoma pa tudi nazorni opisi izvedbe samomora in njegovih fizičnih
                    posledic. Nekateri raziskovalci ugotavljajo, da so dramatični opisi z nehotenim
                    romantičnim prizvokom verjetno prispevali tudi h kopiranju samomorov; fenomen je
                    znan kot Wertherjev učinek.<note place="foot" xml:id="ftn49" n="48"> Maja
                        Kristan, »Samomori, pogrešani, umrli,« v: K. Vodopivec, ur., <hi
                            rend="italic">Deviacije na Slovenskem</hi>, 283, 284, 289, 290. Florian Arendt, »Reporting on Suicide Between
                        1819 and 1944: Suicide Rates, the Press, and Possible Long-term Werther
                        Effects in Austria,« <hi rend="italic">Crisis: The Journal of Crisis
                            Intervention and Suicide Prevention</hi> 39, št. 5 (2018): 344–52.
                        Florian Arendt, »Assessing Responsible Reporting on Suicide in the
                        Nineteenth Century: Evidence for a High Quantity of Low-quality News,« <hi
                            rend="italic">Death Studies</hi> 45, št. 4 (2021): 305–12.</note></p>
                <p>Razliko med poročanjem liberalnega in katoliškega tiska ponazarja naslednji
                    primer. <hi rend="italic">Slovenski narod</hi> je leta 1873 objavil notico:
                    »Emil Sežun, 23 let star, nadzornik zavarovalnega društva za življenje 'Ankera',
                    sin tukajšnje vdove okr. sodnika, Marije Sežun, se je denes po noči proti 1 uri
                    pred stanovanjem svoje matere v Krakovem št. 45 s pištolo skozi srce ustrelil in
                    bil takoj mrtev. Vzrok temu so bile denarne zadeve.«<note place="foot"
                        xml:id="ftn50" n="49"> »Samomor,« <hi rend="italic">Slovenski narod</hi>,
                        29. 10. 1873, 4.</note> Dan kasneje je <hi rend="italic">Slovenec</hi>
                    primer predstavil v povsem drugačni luči, kot svarilni zgled moralnega
                    propadanja slovenske mladine: »Vzrok samomora je bila zapravljivost. Ko je
                    namreč materi že veliko zapravil, mu je dala po silnem nadlegovanji še zlato uro
                    z verižico. To je nesel hitro v zastavnico, zapravil denar, pred očmi matere
                    sežgal zastavni list in se potem vstrelil. Tako se dandanes mladina
                        spriduje.«<note place="foot" xml:id="ftn51" n="50"> »Samomor,« <hi
                            rend="italic">Slovenec</hi>, 30. 10. 1873, 6.</note> V katoliškem
                    miljeju je bil torej samomor iz finančnih razlogov predvsem odraz družbene
                    dekadence in nezmožnosti ljudi, da mislijo na lastno prihodnost ter previdno
                    ravnajo z denarjem. Enako sporočilo je bralcem posredoval duhovnik Jurij Matej
                    Trunk v neke vrste protopriročniku za samopomoč iz leta 1904: »Varujte se
                    dolgov! Dolg pravi: 'Naredi me, delal se bom sam!' Na Dunaju se je ustrelil l.
                    1888 nek odvetnik, ki je svojim otrokom zapisal sledečo oporoko: 'Ne dotaknite
                    se nobenih kart; varujte se dolgov; stradajte in zmrzujte raji, nego si
                    izposodite le en krajcar; ne jemljite niti krajcarja na posodo na račun še le
                    jutrajšnega dohodka! Ako ne morete česa plačati, počakajte s kupom, zatajujte
                    se, le tako se je mogoče varovati dolgi in le tako se more kaj prihraniti,
                    dejati na stran!'«<note place="foot" xml:id="ftn52" n="51"> Jurij Trunk, <hi
                            rend="italic">Bodi svoje sreče kovač! Nauki za vsakdanje življenje</hi>
                        (Celovec: Družba sv. Mohorja, 1904), 58.</note></p>
                <p>Nekateri samomori ali njihova možnost so zaradi slovesa pokojnikov pritegnili več
                    pozornosti tiska. Prva večja časopisna afera zaradi finančne goljufije, ki je
                    izbruhnila na Kranjskem, je bila povezana s Terezijo Aristoteles, v Münchnu
                    rojeno in v Ljubljani stanujočo soprogo tržaškega trgovca z lesom Jožefa
                    Aristotelesa. Ko si je želela izposoditi nekaj denarja, ne da bi za to izvedel
                    mož, je uporabila razvejano mrežo ljubljanskih mešetark, ki so bile posrednice
                    med posojilodajalci in posojilojemalci, pri čemer so morali slednji plačati
                    provizijo tako prvim kot mešetarkam. Aristoteles je navezala stik z mešetarko
                    Ano Riesner in si pričela izposojati denar, vendar vsot ni mogla odplačevati,
                    tako da se je zapletla v spiralo izposojanja denarja preko vse več mešetark in
                    na koncu v goljufijo s ponarejanjem menic, pri čemer je sodelovala tudi Riesner.
                    Ko je bila prevara leta 1874 odkrita, sta bili obe aretirani.<note place="foot"
                        xml:id="ftn53" n="52"> Andrej Studen, »Ženski polom pred sodnijo v
                        Ljubljani,« v: <hi rend="italic">Slovenska kronika XIX. stoletja:
                            1861–1883</hi>, ur. Janez Cvirn (Ljubljana: Nova revija, 2003), 271,
                        272.</note> Na kazenski sodni obravnavi, ki je zaradi drznosti goljufije in
                    spola obtoženk pritegnila obilo zanimanja javnosti in časopisja, je ena od
                    oškodovank pričala, da se je nameravala Aristoteles utopiti v Savi. »Priča jo je
                    šla s svojim možem hitro iskat, katero sta sicer skozi in skozi mokro, a sicer
                    dobre volje našla 'pri ruskem carju'. Aristoteles se je bila namreč premislila v
                    namenu življenje končati si.«<note place="foot" xml:id="ftn54" n="53"> »Dva
                        ženska ljubljanska Plahta (Dalje),« <hi rend="italic">Slovenski narod</hi>,
                        28. 2. 1874, 3.</note> Tudi Bleiweisove <hi rend="italic">Novice</hi> so
                    omenjale možnost samomora obeh obtoženk, vendar so ga zavile v cinično ironijo:
                    »Ko ste goljufici Aristotelovka in Rižnarca videli, da ni več pomoči, prikrivati
                    sleparstvo, hočete v vodo skočiti, najprej v Savo, katera se jima je menda
                    premrzla zdela, potem pa v Blejsko jezero, ki pa jima je morebiti pregloboko
                    bilo. Zato ste si premislili.«<note place="foot" xml:id="ftn55" n="54"> »Ženski
                        polom v Ljubljani pred sodnijo,« <hi rend="italic">Novice gospodarske,
                            obrtniške in narodne</hi>, 4. 3. 1874, 73.</note> Senzacionalni postopek
                    se je končal z dvoletno zaporno kaznijo za obe obtoženki.</p>
                <p>Desetletje kasneje sta v časopisju odmevala dva samomora zaradi finančne afere.
                    Prva – manjša – afera je bila povezana z 49-letnim posestnikom Franom Hribarjem
                    z Jesenic na Dolenjskem, ki se je 15. januarja 1884 v ljubljanskem hotelu Slon
                    ustrelil v srce. Zahvaljujoč bogati zapuščini, ki jo je Hribar podedoval od
                    očeta, je bil v Ljubljani znan po organizaciji razkošnih zabav in plesov. Zanje
                    je potrošil skoraj vse svoje premoženje, kar je po oceni tiska igralo pomembno
                    vlogo pri samomoru: »Zadnja leta šlo je z premoženjem Hribarja zmirom navzdol in
                    tako bode poleg njegove bolezni (imel je putiko), glavni vzrok samoumora. Našlo
                    se je pri Hribarju le 1 gld. 12 kr. denarja in jako slaba obleka.«<note
                        place="foot" xml:id="ftn56" n="55"> »Samoumor,« <hi rend="italic">Slovenski
                            narod</hi>, 16. 1. 1884, 3.</note></p>
                <p>Največja afera druge polovice 19. stoletja, ki je na Slovenskem izbruhnila zaradi
                    samomora in stečaja, se je zgodila konec istega leta. Povezana je bila s
                    Kranjsko eskomptno družbo, bančno ustanovo, ki je od leta 1876 pod
                    ravnateljstvom Tržačana Jožefa Zenarija uspešno poslovala na Mestnem trgu 19 v
                    središču Ljubljane. Leta 1884 je Avstro-Ogrsko prizadel padec cen sladkorja in
                    decembra se je izkazalo, da je ljubljanska tovarna kavnih nadomestkov Avgusta
                    Tschinkelna sinovi zaradi sladkorne krize padla v dolgove. To je bilo uničujoče
                    za Kranjsko eskomptno družbo, saj je kar štiri petine vseh svojih kreditov
                    podelila Tschinklovemu podjetju. Mnogo prestrašenih vlagateljev je od družbe
                    zahtevalo svoje vloge, zlasti ko so se razširile govorice o poneverbah in
                    samomorih. Banka izplačil ni več zmogla in jih je za božič 1884 zaustavila.<note
                        place="foot" xml:id="ftn57" n="56"> Žarko Lazarević in Jože Prinčič, <hi
                            rend="italic">Zgodovina slovenskega bančništva</hi> (Ljubljana:
                        Združenje bank Slovenije, 2000), 32, 33.</note> Naslednji dan se je odvil še
                    drugi del afere. V banki so izvedli izredni pregled bančne blagajne, ker je neki
                    upravni svetnik menil, da je prišlo do nepravilnosti. Pogled v blagajno je res
                    pokazal primanjkljaj okoli 100.000 goldinarjev. Predstavniki banke so skupaj s
                    policisti šli iskat Zenarija (ki se je po nekaterih poročilih že pripravljal na
                    beg v Trst) ter ga odpeljali na sedež banke. Ko je spoznal, da je njegova
                    poneverba odkrita, je na stopnicah prehitel spremljevalce, izvlekel pištolo in
                    se ustrelil v glavo. Umrl je čez pol ure.<note place="foot" xml:id="ftn58"
                        n="57"> »Eskomptno banko kranjsko,« <hi rend="italic">Slovenski narod</hi>,
                        27. 12. 1884, 3. »Zenari,« <hi rend="italic">Slovenec</hi>, 27. 12. 1884, 4.
                        »Polom kranjske eskomptne družbe,« <hi rend="italic">Ljubljanski list</hi>,
                        27. 12. 1884, 3. Andrej Pančur, »Nastop delniških bank,« <hi rend="italic"
                            >Slovenska kronika XIX. stoletja: 1861–1883</hi>, ur. Janez Cvirn
                        (Ljubljana: Nova revija, 2003), 175.</note></p>
                <p>Žalovanja za 53-letnim Zenarijem, ki naj bi ukradeni denar zapravil z borznimi
                    špekulacijami in potratnim življenjem,<note place="foot" xml:id="ftn59" n="58">
                        »Samomor ljubljanskega banknega vodje,«<hi rend="italic"> Edinost</hi>, 31.
                        12. 1884, 3.</note> ni bilo. Zenariju je uspelo v eni osebi združiti vse za
                    Slovence negativne lastnosti: bil je tujec, podpornik nemških liberalcev in tat,
                    ki je Slovence oropal njihovega trdo prisluženega denarja, čeprav je bil
                    dobrodošel gost pri vseh ljubljanskih predstavnikih kapitala in inteligence.
                    Njegova usoda je postala »svarilen vzgled za vse lehkomišljence in lehkoživce,
                    koji višje cenijo samogoltni materijalizem in razkošno življenje nego pošteno
                        delo«.<note place="foot" xml:id="ftn60" n="59"> »O samomorilcu Zenariju,«<hi
                            rend="italic"> Ljubljanski list</hi>, 29. 12. 1884, 3.</note> Slovensko
                    časopisje je pisalo, da Zenari »ni bil le defraudant, on je bil tudi goljuf v
                    velikem smislu«,<note place="foot" xml:id="ftn61" n="60"> »Zenari,« <hi
                            rend="italic">Slovenec</hi>, 29. 12. 1884, 4.</note> celotna afera pa je
                    bila »dokaz, kako brezmejno je v nas zaupanje do tujih pustolovcev in kako gnila
                    je deloma naša družba, ki značajem à la Zenari daje prvo besedo in jim izkazuje
                    neopravičeno čast«.<note place="foot" xml:id="ftn62" n="61"> »V Ljubljani 29.
                            decembra,«<hi rend="italic"> Slovenski narod</hi>, 29. 12. 1884,
                        1.</note>
                    <hi rend="italic">Novice</hi> so pribile: »Zenari obsodil se je sam! Žalibog, da
                    s tem ni poravnana škoda, da ni odvrnjena nesreča, ki zadene toliko nedolžnih
                    naših družin, katere so se včeraj smele imenovati premožne – danes pa ne vejo,
                    ali imajo kaj ali nič.«<note place="foot" xml:id="ftn63" n="62"> »Nezaslišano
                        sleparstvo pri kranjski eskomptni banki,« <hi rend="italic">Novice
                            gospodarske, obrtniške in národne</hi>, 31. 12. 1884, 424.</note> Po
                    poročanju tiska za pokojnika ni poskrbela niti družina, saj je zaprašeno in s
                    krvjo oblito truplo več dni ležalo v mrtvašnici, dokler ni neki Zenarijev znanec
                    prosil, naj se truplo očisti, spravi v ceneno krsto in pokoplje s skromno
                    komemoracijo, brez duhovnika. Na grobu se je namesto cvetja kmalu pojavil listek
                    z napisom: »Oj ti pr…… Zenari / Kje so naši denari?«<note place="foot"
                        xml:id="ftn64" n="63"> »O samomorilcu Zenariju,«<hi rend="italic">
                            Ljubljanski list</hi>, 29. 12. 1884, 3. »Nedeljsko pismo,«<hi
                            rend="italic"> Slovenski narod</hi>, 3. 1. 1885, 1.</note> Zenarijeva
                    zapuščina je šla v stečaj, ki se je končal aprila 1886, Kranjsko eskomptno
                    družbo pa so likvidirali. Primanjkljaj ni bil tako velik, kot so pričakovali, in
                    iz rezervnih skladov so lahko povrnili veliko večino izgube in poneverjene
                    vsote. Likvidacija se je zaključila leta 1888.<note place="foot" xml:id="ftn65"
                        n="64"> Lazarević in Prinčič, <hi rend="italic">Zgodovina</hi>, 33,
                        34.</note></p>
                <p>Na prelomu stoletja je v časopisju odmeval primer 32-letnega idrijskega trgovca
                    Ivana Kramarja, ki je 5. oktobra 1900 razglasil svoj stečaj. Utemeljeval ga je s
                    primanjkljajem v višini 27.574 kron, pa tudi z nesrečo, ko naj bi se mu doma
                    prevrnila svetilka in je v požaru zgorelo za več kot 2000 goldinarjev bankovcev.
                    V Idriji so bili do novice o stečaju sumničavi, ker je Kramar živel skromno,
                    redno je plačeval račune in v trgovini dobro posloval, prav tako pa ni nihče
                    vedel ničesar o domnevnem požaru. Sumi so vodili v preiskavo, med katero se je
                    izkazalo, da je Kramar v zadnjem času nakupil veliko blaga in nehal plačevati
                    račune, tako da se mu je nabralo veliko gotovine. Kaže, da je šlo za poskus
                    goljufije t. i. lažnega stečaja, pri katerem je trgovec skril svoje premoženje,
                    razglasil bankrot in po zaključenem postopku razdolžen nadaljeval poslovanje.
                    Med sodnim postopkom je Kramar priznal, da je na vrtu zakopal škatlici z zajetno
                    vsoto (en vir govori o 19.813 kronah, drugi o okoli 8000), da bi denar skril
                    pred upniki. Denar so izkopali, trgovca pa obsodili na osemnajst mesecev
                        zapora.<note place="foot" xml:id="ftn66" n="65"> »Iz Idrije, 17. t. m.,« <hi
                            rend="italic">Slovenec</hi>, 18. 10. 1900, 3. »Porotne obravnave,« <hi
                            rend="italic">Slovenski narod</hi>, 13. 12. 1900, 3.</note> Kramar kazni
                    ni odslužil; tri mesece po uvedbi stečaja je storil samomor. »Na nekdanjem
                    pokopališču sv. Duha v Celju so našli dne 4. t. m. ustreljenega mladega moža,
                    katerega so spoznali po vojaški knjižici za Ivana Kramerja. Samomorilec je bil
                    doma iz Kapel pri Brežicah ter bivši trgovec v Idriji. Pred par meseci je
                    napovedal konkurz, a denar so mu našli na vrtu zakopanega. Strah pred kaznijo mu
                    je najbrže potisnil revolver v roke, dočim se tudi domneva, da mu je
                    neozdravljiva bolezen zagrenila življenje.«<note place="foot" xml:id="ftn67"
                        n="66"> »Samomor,« <hi rend="italic">Slovenski narod</hi>, 9. 1. 1901,
                        3.</note></p>
                <p>Poročanje o samomorih je lahko bilo spolitizirano, zlasti v okviru nacionalnih
                    bojev med Slovenci in Nemci. Ko so slovenski časopisi poročali o samomorih
                    nemških ali nemškutarskih podjetnikov, so bili precej neprizadeti, če ne celo
                    privoščljivi, saj so bila poročila neredko eksplicitna in do žrtev samomora
                    posebej negativno nastrojena. Najzgodnejši zabeleženi primer, še razmeroma
                    nevtralen, je notica iz leta 1897: »V Konjicah se je vstrelil trgovec Mischack.
                    Kakor čujemo prišli so ga naganjat za dolžni denar celjski 'Gesinungbrüderji',
                    kar pa je moža tako vjezilo, da si je pognal kroglo v glavo.«<note place="foot"
                        xml:id="ftn68" n="67"> »Samomor,« <hi rend="italic">Domovina</hi>, 28. 5.
                        1897, 4.</note> Poldrugo desetletje kasneje, januarja 1911, je tisk poročal
                    o samomoru trboveljskega trgovca Karla Dvořaka, ki je bil kljub češkemu poreklu
                    podpornik Nemcev. V članku o dogodku v <hi rend="italic">Slovencu </hi>je bil
                    opredeljen kot »zvest pristaš Štajerčijancev«,<note place="foot" xml:id="ftn69"
                        n="68"> »Samoumor trgovca Dvoršaka v Trbovljah,«<hi rend="italic">
                            Slovenec</hi>, 3. 2. 1911, 3.</note> poročilo <hi rend="italic"
                        >Slovenskega naroda</hi> pa je »trdovratnega samomorilca, trgovca v
                    konkurzu« (ni mogoče potrditi, da je bil res v stečaju) razglasilo za pijanca,
                    odvisnika od iger na srečo in razuzdanca. Ker je bil zaradi tega v zaporu, naj
                    bi se še bolj zapil in se poskusil ustreliti, vendar je preživel. Ko je okreval,
                    ga je občina želela prepeljati v umobolnico Feldhof blizu Gradca, vendar je
                    pobegnil, si kupil revolver in nameraval ubiti svojo družino in sebe. Družina je
                    bila o nameri pravočasno obveščena po posredniku in je zbežala, Dvořak pa se je
                    ustrelil v prazni hiši.<note place="foot" xml:id="ftn70" n="69"> »Iz Trbovelj –
                            Vod,«<hi rend="italic"> Slovenski narod</hi>, 6. 2. 1911, 2.</note>
                    Vdova Josefine je dala za pokojnim možem kljub tej izkušnji (ki je morda tisk ni
                    naslikal povsem verodostojno) objaviti osmrtnico, v kateri je zapisano, da je
                    mož umrl »po kratkem trpljenju«,<note place="foot" xml:id="ftn71" n="70">
                        »Josefine Dworschak,« <hi rend="italic">Deutsche Wacht</hi>, 1. 2. 1911,
                        7.</note> vendar tudi ona ni imela sreče, saj je marca 1912 šla v stečaj.
                    Prav tako leta 1912 je tisk poročal o samomoru laškega trgovca Karla Hermanna,
                    ki je bil »eden izmed najpremožnejših Laščanov in steber laškega
                        nemškutarstva«.<note place="foot" xml:id="ftn72" n="71"> »Drobne novice,«<hi
                            rend="italic"> Slovenski narod</hi>, 7. 5. 1912, 2. </note> Dolg v
                    višini 120.000 kron naj bi si nakopal z nakupom tovarne cementa in posestev. <hi
                        rend="italic">Slovenski narod</hi> je bil pri opisu samomora, ki ga je
                    Hermann izvršil v svojem vinogradu v Škalcah, nazoren: »Žile si je prerezal z
                    britvijo […] in se je potem vrgel v prilično 14 m globok studenec, iz katerega
                    so ga potegnili mrtvega.«<note place="foot" xml:id="ftn73" n="72"> »Drobne
                            novice,«<hi rend="italic"> Slovenski narod</hi>, 8. 5. 1912,
                    4.</note></p>
                <p>Pred prvo svetovno vojno so bila eksplicitna poročila razmeroma redka. Večina
                    novic o samomorih je bila kratkih in objektivnih, v konservativnem tisku pa
                    povsem lapidarnih, v slogu: »Tovarnar za galanterijsko blago Pavel Mayer se je v
                    Haslachu ustrelil. Povod umoru so slabe premoženjske razmere.«<note place="foot"
                        xml:id="ftn74" n="73"> »Samomor tovarnarja,«<hi rend="italic"> Novice
                            gospodarske, obrtniške in národne</hi>, 6. 9. 1895, 363.</note>
                    Liberalni tisk je znal biti podobno koncizen: »28. marca se je v Kranji obesil
                    nek dimnikar iz obupanja ker nij imel od ničesa živeti.«<note place="foot"
                        xml:id="ftn75" n="74"> »Samomor,« <hi rend="italic">Slovenski narod</hi>, 6.
                        4. 1876, 4.</note> Kljub temu pa je bilo povprečno poročilo o samomoru v
                    liberalnem časopisju obširnejše, pri čemer je bralcem prihranilo podrobnosti:
                    »Protokolirani trgovec Leopold Bauer iz Ljubna, se je včeraj ob 9. uri vlegel na
                    železniški tir državne železnice. Osebni vlak, ki je v istem času pridrčal po
                    progi, je Bauerja povozil in ga težko poškodoval. Trgovca so nato odpeljali z
                    rešilnim vozom v bolnišnico. Bauer je že prej nekoč poskusil samomor, vendar so
                    ga še rešili. Vzrok leži najbrže v finančni stiski«.<note place="foot"
                        xml:id="ftn76" n="75"> »Poskušen samomor trgovca,«<hi rend="italic">
                            Dan</hi>, 14. 11. 1912, 3.</note></p>
                <p>Po prvi svetovni vojni se je povprečna stopnja eksplicitnosti poročanja bistveno
                    povečala. Nazorni opisi smrti in poškodb so postali stalnica časopisnih
                    prispevkov. Mednje sodi primer 36-letnega tržaškega trgovca Frana Kavčiča, ki je
                    leta 1926 polnil časopisne stolpce. Slabo stanje Kavčičevega podjetja je
                    lastnika napeljalo na samomor, ki ga je izvršil tako, da se je ulegel na
                    železniške tire pri lesnih skladiščih v Škednju. »Kavčič je šel v grozno smrt z
                    neobičajno hladnokrvnostjo; potem, ko je odložil površnik in klobuk, je legel
                    rez tračnico in mirno čakal, da mu voz, ki ga je lokomotiva odrinila po tiru,
                    odreže glavo,« je poročala <hi rend="italic">Edinost</hi> in dodala, da so kmalu
                    za tem delavci našli »strašno razmesarjeno moško truplo; glava je bila odtrgana
                    od života tik pri ramenih«.<note place="foot" xml:id="ftn77" n="76"> »Grozen
                        samomor trgovca,«<hi rend="italic"> Edinost</hi>, 2. 2. 1926, 3.</note></p>
                <p>Afera, ki je med svetovnima vojnama pritegnila največ pozornosti tiska in
                    javnosti, je bila družinska tragedija trgovca Josipa Vatovca. Na Rimski cesti 5
                    v Ljubljani je imel odprto manjšo prodajalno, ki jo je vestno vodil, vendar se
                    je moral zaradi premajhnega kapitala neprestano zanašati na blago, s katerim so
                    ga zalagali veletrgovci, obenem pa je svojim kupcem veliko blaga prodal na
                    kredit. Zabredel je v dolgove, ki so presegli 70.000 dinarjev, vodenje trgovine
                    pa je prevzel nadzornik, ki so ga imenovali upniki. Vatovac je obupan sklenil,
                    da bo storil samomor. Odločitev je delil s soprogo Elizabeto, ki ga je skušala
                    odvrniti od tega in poiskati drugo rešitev, vendar neuspešno. Ko je 17.
                    februarja 1928 hči Valerija, ki je prespala pri babici, prišla v trgovino, je v
                    sobi zadaj našla mrtvo družino, očeta, mater in sedemletnega brata Francija, ki
                    so se zastrupili s plinom. Tri Vatovčeva poslovilna pisma, naslovljena na
                    sorodnike in prijatelje, so pojasnjevala, da sta šla z ženo v smrt sporazumno in
                    da si nista želela, da bi najmlajši sin kot sirota bil breme tujim ljudem.
                    Elizabeta Vatovac je zapisala: »Saj sem se dosti trudila, toda v trgovini se ni
                    dalo ničesar več storiti, ter je ostal ves moj napor zaman …« Trupla so
                    prepeljali v mrtvašnico na mestnem pokopališču, pred katero so se zbirali
                    radovedni Ljubljančani, prav tako tudi pred hišo na Rimski cesti.<note
                        place="foot" xml:id="ftn78" n="77"> »Pretresljiva rodbinska tragedija v
                            Ljubljani,«<hi rend="italic"> Slovenski narod</hi>, 17. 2. 1928, 1.
                        »Tragična smrt trgovske družine v Ljubljani,«<hi rend="italic"> Jutro</hi>,
                        18. 2. 1928, 3, 4. »Strašna družinska žaloigra v Ljubljani,«<hi
                            rend="italic"> Narodni dnevnik</hi>, 18. 2. 1928, 3.</note></p>
                <p>Med odmevnejše primere samomorov v tridesetih letih sodi »žaloigra« trgovca
                    Avgusta Šošteriča iz Vidma pri Ptuju leta 1936. Šošterič je več let imel
                    finančne težave, dokler niso bile njegove nepremičnine zarubljene in prodane na
                    javni dražbi. Ko so v hišo prišli uradniki, da bi ga z družino deložirali, se je
                    trgovec iz obupa ustrelil v srce; umrl je na poti v ptujsko bolnišnico. Bil je
                    vdovec in zapustil je deset otrok, boter najmlajšemu od njih je bil (tedaj že
                    pokojni) kralj Aleksander.<note place="foot" xml:id="ftn79" n="78"> »Samomor
                        bivšega trgovca,«<hi rend="italic"> Slovenski narod</hi>, 11. 8. 1936,
                        2.</note></p>
                <p>Med obema vojnama se je v tisku razmahnilo poročanje o gospodarskih samomorih
                    izven Slovenije, tako po Jugoslaviji kot v tujini. Pozornost sta leta 1929
                    pritegovala primera novosadske hranilnice, katere ravnatelj se je ustrelil, ko
                    se je izkazalo, da ustanova nima nikakršne gotovine in bo šla v stečaj,<note
                        place="foot" xml:id="ftn80" n="79"> »Samomor ravnatelja novosadske
                            hranilnice,«<hi rend="italic"> Ponedeljek</hi>, 9. 9. 1929, 1.</note>
                    ter premožnega žitnega veletrgovca iz Rume, ki je po nekaj izgubah in slabih
                    kupčijah postal zadolžen, dokler ni bil prisiljen prositi za stečaj, samomor pa
                    je storil po tem, ko pri upnikih ni bil uspešen s predlogom za prisilno
                        poravnavo.<note place="foot" xml:id="ftn81" n="80"> »Radi konkurza v
                            smrt,«<hi rend="italic"> Slovenec</hi>, 8. 1. 1929, 3.</note> Opaziti je
                    mogoče trend (za katerega je težko oceniti, ali je nameren ali ne), da so se
                    poročila o samomorih s Hrvaške najpogosteje dotikala obupanih trgovcev, ki so
                    stali pred bankrotom, poročila iz Srbije – ter deloma Bosne in Hercegovine – pa
                    so običajno govorila o ravnateljih podjetij, bank, hranilnic in zavarovalnic, ki
                    so se ubili zaradi odkritja njihovih poneverb, goljufij ali drugih malverzacij.
                    Pojavljale so se tudi navedbe o samomorih soprog tistih trgovcev, ki so morali
                    razglasiti stečaj.<note place="foot" xml:id="ftn82" n="81"> »Obesila se je,«<hi
                            rend="italic"> Slovenski narod</hi>, 3. 11. 1908, 3. »Samomor trgovčeve
                        žene zaradi konkurza,«<hi rend="italic"> Kmetijski list</hi>, 4. 1. 1933,
                        5.</note> Iz soseščine je največ poročil o samomorih trgovcev prihajalo iz
                    Trsta, ki jih je redno objavljala <hi rend="italic">Edinost</hi>,<note
                        place="foot" xml:id="ftn83" n="82"> Npr. »Samomor trgovca,«<hi rend="italic"
                            > Edinost</hi>, 26. 7. 1925, 2.</note> občasno pa so lahko slovenski
                    bralci prebirali tudi o samomorih v Avstriji,<note place="foot" xml:id="ftn84"
                        n="83"> Npr. »Finančni polom v Avstriji,«<hi rend="italic"> Slovenski
                            narod</hi>, 15. 5. 1924, 2.</note> na Češkoslovaškem<note place="foot"
                        xml:id="ftn85" n="84"> Npr. »Samomor bančnega ravnatelja,«<hi rend="italic">
                            Slovenski narod</hi>, 13. 8. 1928, 2.</note> in v ZDA.<note place="foot"
                        xml:id="ftn86" n="85"> Npr. »Samomor bančnika,«<hi rend="italic">
                        Jutro</hi>, 18. 7. 1926, 1.</note></p>
            </div>
            <div>
                <head>Gospodarske krize – katalizator samomorov</head>
                <p>Sociolog Durkheim je samomor povezoval z družbenimi odnosi, ki vplivajo na
                    posameznikovo obnašanje, manj pa z individualnimi psihopatološkimi značilnostmi.
                    Ločeval je štiri tipe samomora, ki se razlikujejo glede na stopnji socialne
                    regulacije in moralne integracije posameznikov. Samomore zaradi gospodarskih
                    razmer je Durkheim uvrščal v skupino anomičnih samomorov, ki se zgodijo v
                    razmerah upada moralne regulacije, ko družbi ne uspe ustvariti občutka smisla
                    med posamezniki. Posledično so ti samomori pogostejši med gospodarsko krizo ali
                    hitrimi socialnimi spremembami, ko se ljudje počutijo odtujene in brezciljne.
                    Posameznik lahko v teh okoliščinah izgubi vero v možnost doseganja kakršnegakoli
                    pozitivnega rezultata. Današnji sociologi sicer opozarjajo, da je pomanjkljivost
                    Durkheimovega modela pretirano poudarjanje vpliva družbenih okoliščin, saj bi
                    morali, če bi njegove trditve držale, v času gospodarske krize prav vsi doživeti
                    takšno ali drugačno srečanje s samomorom.<note place="foot" xml:id="ftn87"
                        n="86">Milčinski, <hi rend="italic">Samomor</hi>, 20. Phyllis Puffer, »Durkheim Did Not
                        Say 'Normlessness': the Concept of Anomic Suicide for Introductory Sociology
                        Courses,« <hi rend="italic">Journal of Rural Social Sciences</hi> 24, št. 1
                        (2009): 204–06. Nicole Heilbron, Joseph C. Franklin, John D. Guerry in
                        Mitchell J. Prinstein, »Social and Ecological Approaches to Understanding
                        Suicidal Behaviors and Nonsuicidal Self-injury,« v: Matthew K. Nock, ur.,
                            <hi rend="italic">The Oxford Handbook of Suicide and Self-Injury</hi>
                        (Oxford, New York: Oxford University Press, 2014), 207.</note>
                </p>
                <p>»Dobro znano dejstvo je, da imajo gospodarske krize negativen vpliv na
                    samomorilsko nagnjenje,«<note place="foot" xml:id="ftn88" n="87"> Durkheim, <hi
                            rend="italic">Suicide</hi>, 241.</note> je zapisal Durkheim. Trdil je,
                    da so krize »motnje kolektivnega reda«, ki predstavljajo »impulz k prostovoljni
                    smrti«, saj je človek v vsakih kriznih razmerah »bolj nagnjen k
                        samouničenju«.<note place="foot" xml:id="ftn89" n="88"> Ibid., 246.</note>
                    Stečaje je imel za najboljši pokazatelj gospodarskega stanja: »Število stečajev
                    je barometer primerne občutljivosti, ki odraža spremenljivke gospodarskega
                    življenja. Ko se iz leta v leto abruptno povečajo, se je zanesljivo zgodila
                    resna motnja.«<note place="foot" xml:id="ftn90" n="89"> Ibid., 242.</note> Zvezo
                    med gospodarskimi krizami in samomori je morda prvi opazil francoski psihiater
                    Jean-Pierre Falret, ki je v razpravi iz leta 1822 zapisal, da število samomorov
                    v obdobjih krize in hitrih sprememb zraste,<note place="foot" xml:id="ftn91"
                        n="90"> Philipp Rehm, <hi rend="italic">Risk Inequality and Welfare States:
                            Social Policy Preferences, Development, and Dynamics</hi> (New York:
                        Cambridge University Press, 2017), 190.</note> Durkheim pa je povezavo
                    empirično dokazal s primerjavo statističnih podatkov o številu samomorov glede
                    na obdobja gospodarske krize (ugotovil je tudi, da samomori ne padejo pod
                    povprečje, ko vlada ekonomska blaginja, in trdil, da je revščina, ker ne občuti
                    nihanj trga, pravzaprav zaščita pred samomori).<note place="foot" xml:id="ftn92"
                        n="91"> Durkheim, <hi rend="italic">Suicide</hi>, 242–45.</note> Sodobne
                    raziskave potrjujejo, da ima socioekonomski status pomemben vpliv na samomore,
                    saj slábo oziroma krizno gospodarsko stanje ter visoka stopnja brezposelnosti
                    povečujeta stopnjo samomorilnosti.<note place="foot" xml:id="ftn93" n="92">
                        Jennifer J. Muehlenkamp, »Distinguishing Between Suicidal and Nonsuicidal
                        Self-injury,« v: Matthew K. Nock, ur., <hi rend="italic">The Oxford Handbook
                            of Suicide and Self-Injury</hi> (Oxford, New York: Oxford University
                        Press, 2014), 29.</note> Enako dokazujejo izsledki raziskav, opravljenih za
                    obdobje 19. in 20. stoletja na primerih Nemčije,<note place="foot"
                        xml:id="ftn94" n="93"> Siegfried Weyerer in Andreas Wiedenmann, »Economic
                        Factors and the Rates of Suicide in Germany Between 1881 and 1989,« <hi
                            rend="italic">Psyhological Reports</hi> 76 (1995): 1331–41.</note>
                        Finske<note place="foot" xml:id="ftn95" n="94"> Matti Viren, »Suicide and
                        Business Cycles: New Empirical Evidence,« <hi rend="italic">Applied
                            Economics Letters</hi>, 12, št. 14 (2005): 887–91.</note> in
                        Portugalske.<note place="foot" xml:id="ftn96" n="95"> João Pereira dos
                        Santos, Mariana Tavares in Pedro Pita Barros, »More than just Numbers:
                        Suicide Rates and the Economic Cycle in Portugal (1910–2013),« <hi
                            rend="italic">SSM – Population Health</hi> 2 (2016): 14–23.</note></p>
                <p>Slovenski prostor je v obravnavanem obdobju preživel nekaj gospodarskih kriz.
                    Prvo je leta 1873 sprožil zlom dunajske borze, ki je nastopil po gospodarsko
                    uspešnem obdobju prostega trga, katerega posledica sta bila množično
                    ustanavljanje podjetij in delniških družb (t. i. <hi rend="italic"
                        >Gründerzeit</hi>) brez močnega finančnega zaledja ter razmah špekulacije.
                    Mnogi delničarji so izgubili vse premoženje. Čeprav se je sodobnikom zdelo, da
                    je kriza izjemno huda, na dolgi rok ni bila tako uničujoča in je kvečjemu
                    pospešila konsolidacijo industrije.<note place="foot" xml:id="ftn97" n="96">
                        Marko Zajc in Janez Polajnar, <hi rend="italic">Naši in vaši: iz zgodovine
                            slovenskega časopisnega diskurza v 19. in začetku 20. stoletja</hi>
                        (Ljubljana: Mirovni inštitut, 2012), 45, 46.</note> Čeprav o obsegu krize na
                    Slovenskem ocena zgodovinopisja ni enotna, v glavnem velja, da kriza ni pustila
                    hujših posledic, razen pretresa in zaskrbljenosti redkih vlagateljev.<note
                        place="foot" xml:id="ftn98" n="97"> Peter Vodopivec, »Velika gospodarska
                        kriza leta 1873 in Slovenci,« <hi rend="italic">Prispevki za novejšo
                            zgodovino</hi> 39, št. 2 (1999): 25–38.</note></p>
                <p>Medtem ko na Slovenskem samomori zaradi krize niso zabeleženi, pa je polom
                    povzročil krepak porast samomorov podjetnikov in prekupčevalcev na Dunaju.
                    Statistiko krize je obravnaval tudi Durkheim. Kot je zapisal, je kriza vrhunec
                    dosegla leto po zlomu in takrat je zraslo tudi število samomorov na Dunaju, od
                    141 leta 1872 na 153 leta 1873 in nato 216 leta 1874. Da je na porast vplivala
                    kriza, je Durkheim dokazoval s porastom samomorov v mesecih, ko je bila ta
                        najakutnejša.<note place="foot" xml:id="ftn99" n="98"> Durkheim, <hi
                            rend="italic">Suicide</hi>, 241.</note> Avstrijska državna statistika je
                    v sedemdesetih letih 19. stoletja zabeležila največji letni prirastek
                        samomorov,<note place="foot" xml:id="ftn100" n="99"> »Samomori na
                        Avstrijskem,« <hi rend="italic">Zarja</hi>, 6. 2. 1913, 1.</note> vendar se
                    v literaturi pojavlja tudi pomislek, da je na porast vplivala zdravstvena
                    služba, ki je ravno takrat prevzela statistično analizo iz rok duhovništva, tako
                    da so rezultati postali objektivnejši; duhovniki naj bi marsikateri samomor
                    zaradi ugleda pokojnika in njegove družine prekvalificirali v nesrečo.<note
                        place="foot" xml:id="ftn101" n="100"> Milčinski, <hi rend="italic"
                            >Samomor</hi>, 30. </note> Tudi slovenski tisk je dramatično pisal, da
                    »samomorov iz obupanja ni konca«<note place="foot" xml:id="ftn102" n="101">
                        »Avstrijske dežele,«<hi rend="italic"> Slovenski gospodar</hi>, 22. 5. 1873,
                        169.</note> in da »se množi od dneva do dneva število samomorov vsled te
                    'borsne krize'«.<note place="foot" xml:id="ftn103" n="102"> »Resk in tresk
                        Dunajskih bank,«<hi rend="italic"> Glas</hi>, 22. 5. 1873, 3.</note> S
                    samomori so se podrobno ukvarjali v katoliškem tisku, ki je krizo obravnaval kot
                    božjo kazen za judovski brezbožni liberalizem:<note place="foot" xml:id="ftn104"
                        n="103"> Zajc in Polajnar, <hi rend="italic">Naši</hi>, 18.</note> »O kako
                    hudo se je pa kar naglo hinavcem začelo utepati; kako strahovito se odkrivajo
                    bankovske sleparstva, ki jih je liberalstvo izleglo! Noben človek bi ne bil
                    mislil, da je maščevanje lažnikom tako hitro za petami. Komaj kak dan prejde,
                    piše 'Vaterl[an]d', da bi se ne naznanil nov samomor, strašansk 'faliment', in
                    pa tarnanje premnozih nesrečnih, ki so jih napravile te sleparstva. Tu se
                    vstrelí vitez Boschan, tam si zavdá borzovski agent Exner, se obési branjevec,
                    si tergovec vrat prereže, utopi se börzenmäckler, obesi krojač, v donavski kanal
                    skoči tergovski pomočnik, obnori oficirjeva nevesta, enako lastnik umetnega
                    obertništva, ki s premoženjem vred zgubi tudi pamet, borzovski disponent skoči v
                        vodo.«<note place="foot" xml:id="ftn105" n="104"> »Svetu se oči
                            odpirajo,«<hi rend="italic"> Zgodnja Danica</hi>, 30. 5. 1873,
                        172.</note></p>
                <p><hi rend="italic">Novice</hi> so opazile, da je kriza naredila osebe, ki so še
                    včeraj bile pripadale različnim družbenim slojem, enake: »Na kant je prišlo
                    mnogo velicih in bogatih špekulantov; na kant so prišle nektere Dunajske banke,
                    da ne morejo plačati, kar bi imele; na kant gre zaporedoma vsak dan po sto
                    druzih ljudí, ki so bili v kaki zvezi z unimi. Zato se je že nekoliko
                    nesrečnežev vstrelilo, zaklalo ali zavdalo, nekteri so znoréli itd. Tako, na
                    priliko, se je vstrelil vitez Gustav Boschan, véliki trgovec in bankir, zavdal
                    se je neki branjevec itd. Samo iz teh dveh nasprotnih izgledov (véliki trgovec
                    in branjevec!) bralci naši lahko sodijo, v kako različne kroge sega rèsk in
                    trèsk borzni ali 'Krach', kakor mu nemški časniki pravijo.«<note place="foot"
                        xml:id="ftn106" n="105"> »Finančne homatije na Dunajski borsi,«<hi
                            rend="italic"> Novice gospodarske, obrtniške in národne</hi>, 21. 5.
                        1873, 163.</note></p>
                <p>Naslednja kriza, ki je prizadela slovenski prostor, se je zgodila v letih pred
                    prvo svetovno vojno, vendar v gospodarskozgodovinskih pregledih običajno ni
                    zabeležena. V časopisju in stečajnih sodnih spisih je mogoče najti številne
                    omembe »denarne krize« ter draginje v Avstro-Ogrski, na kateri sta med drugim
                    vplivali slaba žetev in krčenje trgovine ob začetku prve balkanske vojne.
                    Socialdemokratski list <hi rend="italic">Zarja</hi> je pisal: »Sedanje
                    gospodarsko življenje s svojim pregnanim delom, z nezadostno hrano, s strašno
                    stanovanjsko mizerijo, s svojo življenjsko negotovostjo zmelje še tako trde
                    možgane in razdene še tako močno živčevje, poraja ljudi z bolehnim čuvstvovanjem
                    in spravlja nenormalno dušo v razpoloženje, ki je neobhoden predpogoj
                        samomorov.«<note place="foot" xml:id="ftn107" n="106"> »Strahotne številke,«
                            <hi rend="italic">Zarja</hi>, 18. 7. 1912, 1.</note> Med bolj
                    prizadetimi trgovskimi skupnostmi je bila tista v Gorici, ki je znake krize
                    zaznavala že leta 1907, serija stečajev pa se je nadaljevala vse do leta 1912,
                    ko je dosegla vrhunec s samomorom Adolfa Gutmana, enega izmed upokojenih
                    obubožanih trgovcev.<note place="foot" xml:id="ftn108" n="107"> »Samomor bivšega
                        trgovca v Gorici,« <hi rend="italic">Soča</hi>, 12. 3. 1912, 3.</note>
                    »Konkurzi, samomor, žalosten je pogled na trgovsko polje v Gorici,« je
                    pripomnila <hi rend="italic">Soča</hi>.<note place="foot" xml:id="ftn109"
                        n="108"> »Konkurzi v Gorici,«<hi rend="italic"> Soča</hi>, 12. 3. 1912,
                        3.</note></p>
                <p>Samomore je povzročila tudi t. i. deflacijska kriza sredi dvajsetih let, ko je
                    inflacijskemu obdobju rasti mladega jugoslovanskega gospodarstva sledila
                    sprememba državne finančne politike, ki je spodsekala bohotenje številnih
                    manjših obratov. Po številu stečajev kriza ni zaostajala niti za svojo veliko
                    slavnejšo naslednico v 30. letih, časopisna poročila o samomorih pa so postala v
                    drugi polovici dvajsetih let nadpovprečno pogosta, zlasti v Mariboru, kjer naj
                    bi število samomorov zaradi revščine in pomanjkanja zraslo za 80 odstotkov.
                    »[S]tatistiki so morali otvoriti nove rubrike za vzroke samomorov. Ena izmed
                    njih je 'stanovanjska beda'. Tega vzroka pred vojno niso poznali. Takrat ni bilo
                    obupancev, ki bi šli v smrt zavoljo tega, ker si niso mogli najti stanovanja.
                    Sedaj jih je 12 procentov.«<note place="foot" xml:id="ftn110" n="109"> »Samomori
                        in njih vzroki,« <hi rend="italic">Tabor</hi>, 14. 8. 1926, 2.</note> Iz
                    člankov je mogoče izvedeti, da se je leta 1925 med Limbušem in Mariborom pred
                    vlak vrgel mariborski trgovec Franc Radi, ki je bil menda tik pred
                        stečajem,<note place="foot" xml:id="ftn111" n="110"> »Samomor trgovca Franca
                            Radi,«<hi rend="italic"> Straža</hi>, 16. 1. 1925, 5.</note> da se je v
                    Gorici ustrelil 41-letni samski trgovec Rudolf Pahor, ki mu je prodaja peči
                    upadla in se je močno zadolžil,<note place="foot" xml:id="ftn112" n="111">
                        »Samomor trgovca v Gorici,«<hi rend="italic"> Jutro</hi>, 29. 9. 1925, 2.
                        »Samomor trgovca,«<hi rend="italic"> Slovenski narod</hi>, 30. 9. 1925,
                        2.</note> in da se je v samotni grapi blizu Remšnika ustrelil 50-letni Ivan
                    Dobnik, ki si ni mogel privoščiti plačila 1200 dinarjev preživnine.<note
                        place="foot" xml:id="ftn113" n="112"> »Samomor,«<hi rend="italic"> Naša
                            straža</hi>, 10. 6. 1925, 3.</note> Leta 1927 je tisk poročal o samomoru
                    novomeškega trgovca Franca Gasparija v hotelu v Karlovcu. Gaspari je v
                    poslovilnem pismu zapisal, »da si je končal življenje, ker so ga klevetniki
                    onemogočili kot trgovca in mu s tem izpodkopali eksistenco«.<note place="foot"
                        xml:id="ftn114" n="113"> »Samomor slovenskega trgovca v Karlovcu,«<hi
                            rend="italic"> Slovenski narod</hi>, 28. 10. 1927, 3.</note> Štiri
                    mesece kasneje se je ustrelil trgovec Anton Deleja iz Radmirja, domnevno zaradi
                    slabega poslovanja in bolezni. Pokopan je bil v Mozirju.<note place="foot"
                        xml:id="ftn115" n="114"> »Samomor,« <hi rend="italic">Slovenski
                            gospodar</hi>, 23. 2. 1928, 4.</note> Po dramatičnih, četudi vprašljivih
                    zagotovilih <hi rend="italic">Mariborskega večernika Jutra</hi> je bila kriza
                    najpomembnejši vzrok za samomore na Slovenskem v dvajsetih letih: »Socijologi in
                    drugi, ki proučujejo naše življenske razmere, se umevno skrbno bavijo z
                    zagonetko množečih so samomorov. Rešiti je ne morejo. Ni dvoma, da je glavna
                    krivda na današnji vsesplošni krizi, gospodarski in socijalni. Borba za
                    obstanek, za golo preživljanje je tako huda in brezobzirna, da prejšnje
                    generacije niso poznale enake. – Pošast brezposelnosti, ki grozi s poginom tudi
                    poštenemu in delavnemu človeku, zahteva razmeroma največ žrtev. Vsaka druga
                    notica o samomoru se glasi: 'brezposelni N. N.' In ta motiv je človeško tudi
                    najbolj umljiv. Zdrav in čvrst moški, zdrava in čvrsta ženska bi rada delala.
                    Napenjata vse moči, iščeta noč in dan, se ponižujeta, samo da bi dobila delo,
                    pošteno delo, s katerim bi si pošteno zaslužila skromnega kruha. A ves napor je
                    zaman in ni upanja, da bi bilo bolje. V želodcu že par dni ni bilo toplega,
                    včasi niti ne kruha, krasti nočeta. Kdo bo vrgel kamen na onega, ki si v takem
                    položaju vzame življenje.«<note place="foot" xml:id="ftn116" n="115"> »Obupani
                        ljudje,« <hi rend="italic">Mariborski večernik Jutra</hi>, 17. 6. 1927,
                        3.</note></p>
                <p>Zadnja obravnavana kriza je tudi najbolj razvpita. Velika gospodarska kriza je
                    izbruhnila leta 1929 z zlomom newyorške borze. Zlom je bil v slovenskem tisku,
                    ki je že prej prikazoval ZDA kot državo, v kateri samomore delajo tudi
                    milijonarji in veleindustrialci,<note place="foot" xml:id="ftn117" n="116">
                        »Zanimiva statistika samomorov v Ameriki,« <hi rend="italic">Tabor</hi>, 8.
                        4. 1923, 5.</note> upodobljen v dramatičnih barvah: »Najbolj so seveda
                    prizadeti mali ljudje. Neštevilni mali špekulanti so uničeni in štedljivci, ki
                    so vlagali svoje težko prihranjene dolarje na borzi, so oropani sadov svojega
                    mnogoletnega truda in dela. Med temi malimi delničarji vlada največji obup in
                    samomori so strahovito narasli.«<note place="foot" xml:id="ftn118" n="117"> »30
                        milijard dolarjev izgubljenih,«<hi rend="italic"> Slovenski narod</hi>, 30.
                        10. 1929, 1.</note> Podoba obupanih borznih posrednikov, špekulantov,
                    bankirjev in drugih podjetnikov, ki s stolpnic na Wall Streetu množično skačejo
                    v smrt, je zakoreninjena tudi v današnji kolektivni zavesti, vendar je v resnici
                    lažna. Zgodbo so utrdila senzacionalistična časopisna poročila, ki so bistveno
                    pretiravala pri opisovanju stanja, pa tudi šaljivci, ki so kmalu po zlomu začeli
                    zbijati črne šale o tem, da hotelski receptorji goste po novem sprašujejo, ali
                    bodo v sobi prespali ali iz nje skočili. Samomori v ZDA so bili v času zloma
                    oktobra in novembra 1929 redkejši kot v poletnih mesecih.<note place="foot"
                        xml:id="ftn119" n="118"> David Lester in Bijou Yang, <hi rend="italic">The
                            Economy and Suicide: Economic Perspectives on Suicide</hi> (Commack:
                        Nova Science Publishers, 1997), 3.</note></p>
                <p>Čeprav je takoj po zlomu prišlo le do peščice samomorov, pa ni mogoče zanikati,
                    da je v naslednjih mesecih in letih, s poglobitvijo svetovne krize,
                    samomorilnost narasla. Leta 1920 je v ZDA samomor storilo 10,2 osebe na 100.000
                    ljudi, leta 1929 se je ta delež zvišal na 13,9 in leta 1932, ko je bila kriza na
                    vrhuncu, na 17,4 osebe, kar je bil najvišji delež v zgodovini merjenja.<note
                        place="foot" xml:id="ftn120" n="119"> Rikard Štajner, <hi rend="italic"
                            >Kriza: anatomija sodobnih kriz in ena izmed teorij kriz v
                            neoimperialistični fazi razvoja kapitalizma</hi> (Ljubljana: Cankarjeva
                        založba, 1976), 74, 75. Rehm, <hi rend="italic">Risk Inequality</hi>,
                        180.</note> Slovenski tisk je poročal, da je po navedbah Društva narodov
                    leta 1934 več kot milijon ljudi naredilo samomor »radi gospodarskih
                        neprilik«.<note place="foot" xml:id="ftn121" n="120"> »Pisarna društva
                        narodov poroča,«<hi rend="italic"> Ljudska pravica</hi>, 15. 6. 1935,
                        4.</note> Porast je bil zabeležen povsod po Evropi, skupaj s slovensko
                    soseščino, denimo v Avstriji<note place="foot" xml:id="ftn122" n="121"> Norbert
                        Ortmayr, »Selbstmord in Österreich 1819–1988,« <hi rend="italic"
                            >Zeitgeschichte</hi> 17, št. 5 (1990): 213.</note> in tudi v Julijski
                    krajini, ki si jo je z Rapalsko pogodbo priključila Italija.<note place="foot"
                        xml:id="ftn123" n="122"> Milan Radošević, »'Umorni od života': samoubojstva
                        u Istarskoj provinciji za talijanske uprave između dva svjetska rata,« <hi
                            rend="italic">Problemi sjevernog Jadrana</hi> 16 (2017): 86, 87.</note>
                    Jugoslavija naj bi vrh pri številu samomorov med krizo dosegla leta 1933, mesto
                    z največjim presežkom samomorov pa je bilo gospodarsko in finančno središče
                    kraljevine, Zagreb, kjer je samomor med letoma 1931 in 1936 storilo več kot
                    tisoč oseb.<note place="foot" xml:id="ftn124" n="123"> »Statistiko samomorov v
                        Zagrebu,« <hi rend="italic">Slovenski dom</hi>, 31. 3. 1937, 3.</note>
                    Samomori so bili, po mnenju slovenskega delavskega tiska, »znamenje časa, ki ga
                    žal mnogi ne razumejo!«<note place="foot" xml:id="ftn125" n="124"> »Samomor
                        tovarnarja svilenih izdelkov,«<hi rend="italic"> Delavska politika</hi>, 10.
                        10. 1931, 2.</note></p>
                <p>Poročila o slovenskih in preostalih jugoslovanskih državljanih, ki so samomor
                    storili zaradi krize, so bila v slovenskih časnikih razmeroma redka, vendar so
                    krizne razmere nedvomno vplivale na porast samomorov. Ponovno je izstopal
                    Maribor, kjer so »težavne današnje življenjske razmere«<note place="foot"
                        xml:id="ftn126" n="125"> »Mariborski nedeljski dogodki,« <hi rend="italic"
                            >Jutro: ponedeljska izdaja</hi>, 29. 2. 1932, 3.</note> povzročile
                    neproporcionalno visoko število samomorov, tudi po več primerov na teden.
                    »Današnji hudi časi« naj bi bili med drugim usodni za 61-letnega trgovskega
                    potnika Lovrenca Polaka iz Maribora, ki se je med obiskom sorodnikov v
                    Sedlarjevem obesil,<note place="foot" xml:id="ftn127" n="126"> »Obup nad
                            življenjem,«<hi rend="italic"> Mariborski večernik Jutra</hi>, 8. 11.
                        1932, 2. »Samomor,«<hi rend="italic"> Slovenski gospodar</hi>, 16. 11. 1932,
                        4.</note> ter za kmeta Štefana Cigana, ki so ga našli obešenega v Lipovcih,
                    z ranami na vratu in okrvavljeno sekiro pod truplom. Po prvotni domnevi, da se
                    je zgodil umor, je preiskava pokazala, da si je pokojnik rane zadal sam, potem
                    ko si je namestil zanko okrog vratu. Zaradi ran je omedlel, omahnil in se
                        zadušil.<note place="foot" xml:id="ftn128" n="127"> »Grozen samoumor,«<hi
                            rend="italic"> Domovina</hi>, 12. 11. 1931, 9.</note></p>
                <p>Vpliv velike gospodarske krize je mogoče spremljati tudi skozi samomore oseb iz
                    višjih slojev, predvsem odvetnikov, med katerimi so bili celo stečajni
                    upravitelji. V dvojni vlogi upravitelja in prezadolženca se je znašel odvetnik
                    dr. Artur Geiger, ki je 21. marca 1930 storil samomor. Stečaj nekega
                    murskosoboškega trgovca, ki ga je vodil, je moral prevzeti nov upravitelj dr.
                    Ludvik Šömen, ki je o predhodniku zapisal: »Umrl je nesrečno, vsled duševne in
                    telesne bolezni in iz velikih premoženjskih skrbi iz gospodarske krize, radi
                    tega se je tudi obesil. Žalibože zapustil je pisarno in v pisarni tudi predmetno
                    konkurzno zadevo v največji nerednosti.«<note place="foot" xml:id="ftn129"
                        n="128"> SI PAM 645/7, š. 741, f. S 9/29, spis št. 59. Ogrizek, <hi
                            rend="italic">Stečaji</hi>, 34.</note> Tisk je dejanje sicer pripisal
                    zgolj Geigerjevi živčni bolezni.<note place="foot" xml:id="ftn130" n="129">
                        »Samomor prekmurskega odvetnika,« <hi rend="italic">Jutro</hi>, 22. 3. 1930,
                        2.</note></p>
                <p>Solidno je dokumentiran primer odvetnika dr. Fritza (Frica) Juritscha iz
                    Maribora, ki je bil pred prvo svetovno vojno pronemški župan v Studencih, prav
                    tako pa je vodil nekaj stečajev kot upravitelj. 16. aprila 1930 so Juritscha, ki
                    se je ponoči vrnil iz Trsta, našli nezavestnega v njegovi pisarni in ga
                    odpeljali v bolnišnico, kjer so ugotovili zastrupitev s plinom ali zdravili. Še
                    preden je Juritsch čez tri dni umrl, so se po Mariboru razširile govorice o
                    samomoru zaradi finančnih težav. Odvetnik je imel v lasti podjetje Jugoles, s
                    katerim je prekupčeval z lesom in ga prodajal tujim odjemalcem. Ker je ravno ob
                    začetku gospodarske krize nakupil večjo količino lesa, ki mu je vrednost kmalu
                    zatem strmoglavila, je izgubil veliko količino denarja, grozil mu je polom in
                    prodati je bil prisiljen skoraj celotno premoženje.<note place="foot"
                        xml:id="ftn131" n="130"> »Tragedija mariborskega odvetnika,« <hi
                            rend="italic">Mariborski večernik Jutra</hi>, 16. 4. 1930, 2. »Poskus
                        samomora odvetnika dr. Juritscha,« <hi rend="italic">Jutro</hi>, 17. 4.
                        1930. 5.</note> Tisk je samomor odvetnika razglasil za »[z]namenje
                        časa«.<note place="foot" xml:id="ftn132" n="131"> »Znamenje časa – samomori
                        odvetnikov,« <hi rend="italic">Delavska politika</hi>, 19. 4. 1930,
                        3.</note> Upniki v Juritschevem stečaju, ki se je pričel 19. maja, so
                    skušali dokazati, da se odvetnik ni zastrupil namenoma. Pri tem so jih vodili
                    pragmatični motivi, saj bi v tem primeru prejeli zavarovalnino; Juritsch je bil
                    pri Jadranski zavarovalnici zavarovan za primer smrti za 240.000 dinarjev.<note
                        place="foot" xml:id="ftn133" n="132"> SI PAM 645/7, š. 747, f. S 10/30, spis
                        št. 197.</note> Zavarovalnica je po drugi strani vztrajala, da je odvetnik
                    nedvomno storil samomor. Ponudila je poravnavo v višini 60.000 dinarjev, toda
                    upniki so jo zavrnili in že skoraj vložili tožbo. Stečajni upravitelj, skeptičen
                    do ravnanja upnikov, se je tožbi skušal izogniti in je od zavarovalnice
                    izpogajal boljšo poravnalno ponudbo v višini 80.000 dinarjev ter upnikom toplo
                    svetoval, naj jo sprejmejo. Večina članov upniškega odbora je ponudbo sprejela,
                    razen enega.<note place="foot" xml:id="ftn134" n="133"> SI PAM 645/7, š. 747, f.
                        S 10/30, spis št. 215.</note> Ta odbornik je bil prepričan, da Juritsch ni
                    storil samomora in da je bila zanj usodna pljučnica; enako so trdili nekateri
                        časopisi.<note place="foot" xml:id="ftn135" n="134"> »Dr. Juritsch podlegel
                        pljučnici,« <hi rend="italic">Mariborski večernik Jutra</hi>, 19. 4. 1930,
                        2.</note> Upravitelj se z razlago o pljučnici ni strinjal. V prid hipotezi o
                    samomoru so govorili odvetnikovo slabo finančno stanje, številne grožnje z
                    izvršbami zoper njega, njegova zabeležena izjava (»[B]om že gledal, da dobe vsi
                    moji upniki denar«) in dejstvo, da je do smrti prišlo takoj po njegovem obisku
                    pri teti v Trstu, od katere mu ni uspelo dobiti posojila.<note place="foot"
                        xml:id="ftn136" n="135"> SI PAM 645/7, š. 747, f. S 10/30, spis št.
                        216.</note> Na koncu so upniki privolili v izplačilo poravnave od
                    zavarovalnice; dobrih 18.000 dinarjev celega zneska so namenili otrokom
                    pokojnika, preostalo pa je šlo v stečajno maso.<note place="foot"
                        xml:id="ftn137" n="136"> SI PAM 645/7, š. 747, f. S 10/30, spis št.
                        236.</note></p>
                <p>Čeprav so bile posledice svetovne krize več kot očitne tudi v Jugoslaviji, se
                    niso vsi strinjali glede njenega vpliva na samomore. Glasilo za državne
                    nameščence in upokojence je leta 1933 ponatisnilo zapis iz dunajskega
                    uradniškega časopisa <hi rend="italic">Reichsverband der öffentlich
                        Angestellten</hi>, ker naj bi opisoval razmere, podobne jugoslovanskim.
                    Avtor prispevka, in z njim urednik slovenskega glasila, je menil, da samomori
                    podjetnikov izvirajo iz svojevrstne sebičnosti: »Vemo, da mnogih samomorov
                    trgovcev ni v glavnem toliko kriva gospodarska stiska in nazadovanje v obratu,
                    temveč nezmožnost, omejiti se v življenskih potrebah, kakor to morajo storiti
                    vsi ostali ljudje. Kdor je bil dolga leta navajen, da je zaslužil po 2000 do
                    3000 šilingov na mesec, bo seveda bridko občutil, če mora izhajati s 500 šilingi
                    mesečnih dohodkov, toda pri tem bi se moral zmerom zavedati, da bi bili
                    stotisoči veseli, če bi imeli vsaj polovico tega dohodka. Za samomor seveda to
                    še ni zadosti.«<note place="foot" xml:id="ftn138" n="137"> »Skupna stiska –
                        skupni interesi,«<hi rend="italic"> Naš glas, list za državne nameščence in
                            upokojence</hi>, 1. 3. 1933, 1.</note></p>
            </div>
            <div>
                <head>Sklep</head>
                <p>Revščina, materialne težave in gospodarski polom so prezadolžencem poleg očitnih
                    finančnih in premoženjskih problemov prinesli tudi posledice formalnih in
                    neformalnih kazni za njihov »zločin«, od sodnih postopkov do družbene stigme.
                    Razumevanja za njihovo stisko zakonodaja in javnost nista pokazali vse do 20.
                    stoletja, stigma pa ostaja prisotna vse do danes. Zaradi tako stroge obravnave
                    so se številni prezadolženci znašli v skrajni stiski, ki so ji znali ubežati
                    samo s samomorom. Predstavljeni primeri slovenskih prezadolžencev, ki so
                    izvršili samomor, od revežev do nekoč dobro stoječih trgovcev in podjetnikov,
                    potrjujejo, da je v družbi obstajalo le malo razumevanja za njihov položaj, prav
                    tako jim je bilo v glavnem nenaklonjeno časopisje. V primerih »napačne«
                    nacionalnosti samomorilca ali njegove goljufivosti je zavračanje prešlo v
                    odkrite napade in škodoželjnost. Zavoljo boljše prodaje se je liberalni del
                    časopisja posluževal obširnih in nazornih, s tem pa senzacionalističnih poročil
                    o načinu samomora ter poškodbah, konservativno časopisje pa je v redkih
                    primerih, ko je o samomorih pisalo, žugajoče svarilo pred družbeno dekadenco in
                    nevarnostmi nebrzdane razsipnosti, tako da je bila podoba samomorov v tisku
                    nedvomno izkrivljena. Ker uradna statistika za slovenski prostor ni zbirala
                    podatkov o tej kategoriji, so poskusi podrobnejše analize skoraj nemogoči;
                    mogoče je ugotoviti le, da je do samomora zaradi finančnih težav pogosto prišlo
                    v kombinaciji z drugimi vplivi, kot so ljubezenske težave ali bolezen. Kljub
                    temu je treba poudariti, da je vsaka stiska, ki je privedla do samomora, v
                    resnici individualna, zato sta kategorizacija po rubrikah in statistična
                    predstavitev vsaj do določene mere nujno zavajajoči. </p>
            </div>
        </body>
        <back>
            <div type="bibliography">
                <head>Viri in literatura</head>
                <list>
                    <head>Arhivski viri</head>
                    <item>
                        <list>
                            <head>PAM – Pokrajinski arhiv Maribor:</head>
                            <item>SI PAM 645/7, Okrožno sodišče Maribor (1898–1941), stečajni
                                spisi.</item>
                        </list></item>
                </list>
                <listBibl>
                    <head>Časopisje</head>
                    <bibl><hi rend="italic">Dan</hi>, 1912.</bibl>
                    <bibl><hi rend="italic">Delavska politika</hi>, 1930, 1931.</bibl>
                    <bibl><hi rend="italic">Deutsche Wacht</hi>, 1911.</bibl>
                    <bibl><hi rend="italic">Domovina</hi>, 1897, 1931.</bibl>
                    <bibl><hi rend="italic">Edinost</hi>, 1884, 1907, 1925, 1926.</bibl>
                    <bibl><hi rend="italic">Glas</hi>, 1873.</bibl>
                    <bibl><hi rend="italic">Jutro</hi>, 1912, 1925, 1926, 1928, 1930, 1932,
                        1934.</bibl>
                    <bibl><hi rend="italic">Kmetijski list</hi>, 1933.</bibl>
                    <bibl><hi rend="italic">Ljubljanski list</hi>, 1884.</bibl>
                    <bibl><hi rend="italic">Ljudska pravica</hi>, 1935.</bibl>
                    <bibl><hi rend="italic">Mariborski večernik Jutra</hi>, 1927, 1930, 1932.</bibl>
                    <bibl><hi rend="italic">Narodni dnevnik</hi>, 1928.</bibl>
                    <bibl><hi rend="italic">Naš glas, list za državne nameščence in upokojence</hi>,
                        1933.</bibl>
                    <bibl><hi rend="italic">Naša straža</hi>, 1925.</bibl>
                    <bibl><hi rend="italic">Nova doba</hi>, 1929.</bibl>
                    <bibl><hi rend="italic">Nova pravda</hi>, 1926.</bibl>
                    <bibl><hi rend="italic">Novice gospodarske, obrtniške in národne</hi>, 1873,
                        1874, 1884, 1895.</bibl>
                    <bibl><hi rend="italic">Obrtnik</hi>, 1884.</bibl>
                    <bibl><hi rend="italic">Ponedeljek</hi>, 1929.</bibl>
                    <bibl><hi rend="italic">Slovenec</hi>, 1873, 1884, 1885, 1900, 1906, 1911,
                        1929.</bibl>
                    <bibl><hi rend="italic">Slovenski dom</hi>, 1937.</bibl>
                    <bibl><hi rend="italic">Slovenski gospodar</hi>, 1873, 1912, 1928, 1932.</bibl>
                    <bibl><hi rend="italic">Slovenski narod</hi>, 1873, 1874, 1876, 1884, 1885,
                        1900, 1901, 1906-1908, 1910-1912, 1924, 1925, 1927-1929, 1936.</bibl>
                    <bibl><hi rend="italic">Soča</hi>, 1912.</bibl>
                    <bibl><hi rend="italic">Straža</hi>, 1912, 1925.</bibl>
                    <bibl><hi rend="italic">Tabor</hi>, 1923, 1926.</bibl>
                    <bibl><hi rend="italic">Zarja</hi>, 1912, 1913.</bibl>
                    <bibl><hi rend="italic">Zgodnja Danica</hi>, 1873, 1876.</bibl>
                </listBibl>
                <listBibl>
                    <head>Literatura</head>
                    <bibl>Arendt, Florian. »Assessing Responsible Reporting on Suicide in the
                        Nineteenth Century: Evidence for a High Quantity of Low-quality News.« <hi
                            rend="italic">Death Studies</hi> 45, št. 4 (2021): 305–12.
                        DOI: <ref target="https://doi.org/10.1080/07481187.2019.1626952">10.1080/07481187.2019.1626952</ref>.</bibl>
                    <bibl>Arendt, Florian. »Reporting on Suicide Between 1819 and 1944: Suicide
                        Rates, the Press, and Possible Long-term Werther Effects in Austria.« <hi
                            rend="italic">Crisis: The Journal of Crisis Interventionand Suicide
                            Prevention</hi> 39, št. 5 (2018): 344–52. DOI:
                        <ref target="https://doi.org/10.1027/0227-5910/a000507">10.1027/0227-5910/a000507</ref>.</bibl>
                    <bibl>Cerar, Anton – Danilo. <hi rend="italic">Spomini</hi>. Ljubljana:
                        samozaložba, 1930.</bibl>
                    <bibl>Cvetković-Đorđević, Valentina. »Stečaj u rimskom pravu.« V: Nebojša
                        Šarkić, Vuk Radović, Gordana Ajnšpiler Popović in Vladimir Čolović, ur. <hi
                            rend="italic">Vek i po regulisanja stečaja u Srbiji</hi>, 9–21. Beograd:
                        Institut za uporedno pravo, 2019.</bibl>
                    <bibl>Di Martino, Paolo. »The Historical Evolution of Bankruptcy Law in England,
                        the US and Italy up to 1939: Determinants of Institutional Change and
                        Structural Differences.« V: Karl Gratzer in Dieter Stiefel, ur.<hi
                            rend="italic"> History of Insolvency and Bankruptcy from an
                            International Perspective</hi>, 263–79. Huddinge: Södertörns högskola,
                        2008.</bibl>
                    <bibl>Durkheim, Émile. <hi rend="italic">Suicide, a Study in Sociology</hi>. New
                        York: The Free Press, 1979.</bibl>
                    <bibl>Efrat, Rafael. »Bankruptcy Stigma: Plausible Causes for Shifting Norms.«
                            <hi rend="italic">Emory Bankruptcy Development Journal</hi> 22, št. 2
                        (2006): 481–519.</bibl>
                    <bibl>Efrat, Rafael. »The Evolution of Bankruptcy Stigma.« <hi rend="italic"
                            >Theoretical Inquiries in Law</hi> 7, št. 2 (2006): 365–93.</bibl>
                    <bibl>Erikson, Kai T. »Notes on the Sociology of Deviance.« <hi rend="italic"
                            >Social Problems</hi> 9, št. 4 (1962): 307–14.</bibl>
                    <bibl>Fornasari di Verce, Ettore. »Suicidi e fallimenti: note intorno alla
                        ricerca delle cause nella statistica morale.« <hi rend="italic">Giornale
                            degli Economisti</hi> 14, št. 8 (1897): 62–71.</bibl>
                    <bibl>Goffman, Erving. <hi rend="italic">Stigma: Notes on the Management of
                            Spoiled Identity</hi>. Englewood Cliffs: Prentice Hall, 1963.</bibl>
                    <bibl>Graeber, David. <hi rend="italic">Dolg: prvih 5000 let dolžništva</hi>.
                        Ljubljana: Založba /*cf., 2014.</bibl>
                    <bibl>Heilbron, Nicole, Joseph C. Franklin, John D. Guerry in Mitchell J.
                        Prinstein. »Social and Ecological Approaches to Understanding Suicidal
                        Behaviors and Nonsuicidal Self-injury.« V: Matthew K. Nock, ur. <hi
                            rend="italic">The Oxford Handbook of Suicide and Self-Injury</hi>,
                        206–34. Oxford, New York: Oxford University Press, 2014. DOI:
                        <ref target="https://doi.org/10.1093/oxfordhb/9780195388565.013.0012">10.1093/oxfordhb/9780195388565.013.0012</ref>.</bibl>
                    <bibl>Kidger, Judi, David Gunnell, Jeffrey G. Jarvik, Karen A. Overstreet in
                        William Hollingworth. »The Association Between Bankruptcy and
                        Hospital-presenting Attempted Suicide: a Record Linkage Study.« <hi
                            rend="italic">Suicide and Life-Threatening Behavior</hi> 41, št. 6
                        (2011): 676–84. DOI: <ref target="https://doi.org/10.1111/j.1943-278X.2011.00063.x">10.1111/j.1943-278X.2011.00063.x</ref>.</bibl>
                    <bibl>Kresal, France. »Stečajna politika v Sloveniji do druge svetovne vojne.«
                            <hi rend="italic">Prispevki za novejšo zgodovino</hi> 43, št. 1 (2003):
                        37–50.</bibl>
                    <bibl>Kristan, Maja. »Samomori, pogrešani, umrli.« V: Katja Vodopivec, ur. <hi
                            rend="italic">Deviacije na Slovenskem pred sto leti</hi>, 283–95.
                        Ljubljana: Raziskovalna skupnost Slovenije, 1987.</bibl>
                    <bibl>Lazarević, Žarko in Jože Prinčič. <hi rend="italic">Zgodovina slovenskega
                            bančništva</hi>. Ljubljana: Združenje bank Slovenije, 2000.</bibl>
                    <bibl>Lester, David in Bijou Yang. <hi rend="italic">The Economy and Suicide:
                            Economic Perspectives on Suicide</hi>. Commack: Nova Science Publishers,
                        1997.</bibl>
                    <bibl>Martin, Nathalie. »The Role of History and Culture in Developing
                        Bankruptcy and Insolvency Systems: the Perils of Legal Transplantation.« <hi
                            rend="italic">Boston College International and Comparative Law
                            Review</hi> 28, št. 1 (2005): 1–77.</bibl>
                    <bibl>McIntyre, Lisa J. »A Sociological Perspective on Bankruptcy.« <hi
                            rend="italic">Indiana Law Journal</hi> 65, št. 1 (1989): 123–39.</bibl>
                    <bibl>Milčinski, Lev. <hi rend="italic">Samomor in Slovenci</hi>. Ljubljana:
                        Cankarjeva založba, 1985.</bibl>
                    <bibl>Mols, Yvana L. B. H. »Bankruptcy Stigma and Vulnerability: Questioning
                        Autonomy and Structuring Resilience.« <hi rend="italic">Emory Bankruptcy
                            Developments Journal</hi> 29, št. 1 (2012): 289–331.</bibl>
                    <bibl>Muehlenkamp, Jennifer J. »Distinguishing Between Suicidal and Nonsuicidal
                        Self-injury.« V: Matthew K. Nock, ur. <hi rend="italic">The Oxford Handbook
                            of Suicide and Self-Injury</hi>, 23–46. Oxford, New York: Oxford
                        University Press, 2014. DOI: <ref target="https://doi.org/10.1093/oxfordhb/9780195388565.013.0005">10.1093/oxfordhb/9780195388565.013.0005</ref>.</bibl>
                    <bibl>Ogrizek, Emica. <hi rend="italic">Stečaji in prisilne poravnave izven
                            stečaja v gradivu Okrožnega sodišča Maribor 1898–1941</hi>. Maribor:
                        Pokrajinski arhiv, 2008.</bibl>
                    <bibl>Ortmayr, Norbert. »Selbstmord in Österreich 1819–1988.« <hi rend="italic"
                            >Zeitgeschichte</hi> 17, št. 5 (1990): 209–25.</bibl>
                    <bibl>Pančur, Andrej. »Nastop delniških bank.« V: Janez Cvirn, ur. <hi
                            rend="italic">Slovenska kronika XIX. stoletja: 1861–1883</hi>, 174–76.
                        Ljubljana: Nova revija, 2003.</bibl>
                    <bibl>Pereira dos Santos, João, Mariana Tavares in Pedro Pita Barros. »More than
                        just Numbers: Suicide Rates and the Economic Cycle in Portugal (1910–2013).«
                            <hi rend="italic">SSM – Population Health</hi> 2 (2016): 14–23. DOI:
                        <ref target="https://doi.org/10.1016/j.ssmph.2015.11.004">10.1016/j.ssmph.2015.11.004</ref>.</bibl>
                    <bibl>Puffer, Phyllis. »Durkheim Did Not Say 'Normlessness': the Concept of
                        Anomic Suicide for Introductory Sociology Courses.« <hi rend="italic"
                            >Journal of Rural Social Sciences</hi> 24, št. 1 (2009): 200–22.</bibl>
                    <bibl>Radojičić, Spasoje. <hi rend="italic">Prinudno poravnanje u stečaju</hi>.
                        Beograd: Izdavačka knjižarnica Gece Kona, 1923.</bibl>
                    <bibl>Radošević, Milan. »'Umorni od života': samoubojstva u Istarskoj provinciji
                        za talijanske uprave između dva svjetska rata.« <hi rend="italic">Problemi
                            sjevernog Jadrana</hi> 16 (2017): 79–102. DOI:
                        <ref target="https://doi.org/10.21857/90836cwnzy">10.21857/90836cwnzy</ref>.</bibl>
                    <bibl>Rehm, Philipp. <hi rend="italic">Risk Inequality and Welfare States:
                            Social Policy Preferences, Development, and Dynamics</hi>. New York:
                        Cambridge University Press, 2017. DOI: <ref target="https://doi.org/10.1017/CBO9781316257777">10.1017/CBO9781316257777</ref>.</bibl>
                    <bibl>Singh, B. Krishna, J. Sherwood Williams in Brenda J. Ryther. »Public
                        Approval of Suicide: a Situational Snalysis.« <hi rend="italic">Suicide and
                            Life Threatening Behavior</hi> 16, št. 4 (1986): 409–18.</bibl>
                    <bibl>Smith, Adam. <hi rend="italic">Bogastvo narodov: raziskava o naravi in
                            vzrokih bogastva narodov</hi>. Ljubljana: Studia humanitatis,
                        2010.</bibl>
                    <bibl>Sousa, Michael D. »Bankruptcy Stigma: a Socio-legal Study.« <hi
                            rend="italic">American Bankruptcy Law Journal</hi> 87, št. 4 (2013):
                        435–82.</bibl>
                    <bibl>Studen, Andrej. »Ženski polom pred sodnijo v Ljubljani.« V: Janez Cvirn,
                        ur. <hi rend="italic">Slovenska kronika XIX. stoletja: 1861–1883</hi>,
                        271–72. Ljubljana: Nova revija, 2003.</bibl>
                    <bibl>Štajner, Rikard. <hi rend="italic">Kriza: anatomija sodobnih kriz in ena
                            izmed teorij kriz v neoimperialistični fazi razvoja kapitalizma</hi>.
                        Ljubljana: Cankarjeva založba, 1976.</bibl>
                    <bibl>Štepec, Marko. »Odnos slovenskega časopisja do zločina.« V: Katja
                        Vodopivec, ur. <hi rend="italic">Deviacije na Slovenskem pred sto leti</hi>,
                        58–71. Ljubljana: Raziskovalna skupnost Slovenije, 1987.</bibl>
                    <bibl>Thorne, Deborah in Leon Anderson. »Managing the Stigma of Personal
                        Bankruptcy.« <hi rend="italic">Sociological Focus</hi> 39, št. 2 (2006):
                        77–97. DOI: <ref target="https://doi.org/10.1080/00380237.2006.10571278">10.1080/00380237.2006.10571278</ref>.</bibl>
                    <bibl>Trunk, Jurij. <hi rend="italic">Bodi svoje sreče kovač! Nauki za vsakdanje
                            življenje</hi>. Celovec: Družba sv. Mohorja, 1904.</bibl>
                    <bibl>Turunen, Elina in Heikki Hiilamo. »Health Effects of Indebtedness: a
                        Systematic Review.« <hi rend="italic">BMC Public Health</hi> 14 (2014):
                        489–96. DOI: <ref target="https://doi.org/10.1186/1471-2458-14-489">10.1186/1471-2458-14-489</ref>.</bibl>
                    <bibl>Viren, Matti. »Suicide and Business Cycles: New Empirical Evidence.« <hi
                            rend="italic">Applied Economics Letters</hi> 12, št. 14 (2005): 887–91.
                        DOI: <ref target="https://doi.org/10.1080/13504850500359411">10.1080/13504850500359411</ref>.</bibl>
                    <bibl>Vodopivec, Nina. <hi rend="italic">Tu se ne bo nikoli več šivalo:
                            doživljanje izgube dela in propada tovarne</hi>. Ljubljana: Inštitut za
                        novejšo zgodovino, 2021.</bibl>
                    <bibl>Vodopivec, Peter. »Velika gospodarska kriza leta 1873 in Slovenci.« <hi
                            rend="italic">Prispevki za novejšo zgodovino</hi> 39, št. 2 (1999):
                        25–38.</bibl>
                    <bibl>Vošnjak, Josip. <hi rend="italic">Spomini. Drugi zvezek: tretji del od
                            1868. do 1873. l</hi>. Ljubljana: Slovenska matica, 1906.</bibl>
                    <bibl>Weyerer, Siegfried in Andreas Wiedenmann. »Economic Factors and the Rates
                        of Suicide in Germany Between 1881 and 1989.« <hi rend="italic">Psyhological
                            Reports</hi> 76 (1995): 1331–41. DOI:
                        <ref target="https://doi.org/10.2466/pr0.1995.76.3c.1331">10.2466/pr0.1995.76.3c.1331</ref>.</bibl>
                    <bibl>Zajc, Marko in Janez Polajnar. <hi rend="italic">Naši in vaši: iz
                            zgodovine slovenskega časopisnega diskurza v 19. in začetku 20.
                            stoletja</hi>. Ljubljana: Mirovni inštitut, 2012.</bibl>
                </listBibl>
            </div>
            <div type="summary">
                <docAuthor>Ivan Smiljanić</docAuthor>
                <head>“BANKRUPTCIES, SUICIDE – THE SITUATION IN THE COMMERCIAL SECTOR IS
                    DIRE.”</head>
                <head>ECONOMIC FAILURE AS A REASON FOR SUICIDE IN THE SLOVENIAN TERRITORY UNDER
                    AUSTRIA-HUNGARY AND DURING THE FIRST YUGOSLAVIA</head>
                <head>SUMMARY</head>
                <p>Material security is one of the basic conditions of human existence. Its absence
                    can lead to numerous economic and financial problems, and it is accompanied by a
                    social stigma that used to be stronger in the past than today. The plight of
                    over-indebtedness could lead people to suicide. In the Slovenian territory,
                    suicides of merchants and entrepreneurs were a well-known phenomenon as early as
                    the 19 <hi rend="superscript">th</hi> century, while people who merely found
                    themselves in financial difficulties or lived in poverty committed suicide even
                    more frequently. Suicide often occurred in the face of financial difficulties
                    and before the debtor could have been declared bankrupt, imprisoned, or
                    discovered to have committed commercial fraud. Research on Slovenian suicides
                    during the Austro-Hungarian Empire and the Kingdom of SCS/Yugoslavia is
                    obstructed by the absence of objective sources, as the state statistics largely
                    failed to register the motives for suicide. Therefore, newspapers represent the
                    main source, which is problematic because the press was inaccurate and
                    sensationalist in its coverage of suicides, amateurish in its psychological
                    description of the deceased, and inconsiderate regarding privacy and the act in
                    question, as it categorically rejected suicide as unacceptable. The descriptions
                    of suicides would also become more graphic over time. If the deceased had
                    committed a business fraud or was of the “wrong” nationality – i.e. not
                    Slovenian and a member of neighbouring nations allegedly hostile to the
                    Slovenians – the rejection turned into outright attacks and malevolence. The
                    Catholic press avoided more detailed accounts of suicides because of their
                    sinfulness and because the descriptions were thought to promote social
                    decadence, while the liberal press, in an effort to sell more copies, reported
                    on suicides extensively and graphically. Some incidents turned into proper
                    scandals due to the scale of the financial losses, the audacity of the fraud, or
                    the tragedy of the deaths, including the attempted suicide of Terezija
                    Aristoteles, the wife of a timber merchant in 1874, the suicide of the director
                    of the Carniolan Escompte Society Jožef Zenari in 1884, and the suicide of the
                    family of the Ljubljana merchant Josip Vatovec in 1928. Economic crises that
                    threaten the livelihoods of many entrepreneurs also contribute to increased
                    suicide rates. According to available information, the crisis that broke out in
                    1873, when the Vienna stock market crashed, did not cause any suicides in the
                    Slovenian territory. The monetary crisis before World War I, the deflationary
                    crisis of the mid-1920s, and the Great Depression in the first half of the 1930s
                    proved more fatal and caused at least a few suicides that were documented in the
                    press. </p>
            </div>
        </back>
    </text>
</TEI>
