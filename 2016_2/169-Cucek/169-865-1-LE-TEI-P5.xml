<?xml version="1.0" encoding="UTF-8"?><TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>K problematiki štajersko-hrvaške dravske meje konec 18. stoletja</title>
                <author>
                    <name>
                        <forename>Filip</forename>
                        <surname>Čuček</surname>
                        <roleName>Dr.</roleName>
                        <roleName>znanstveni sodelavec</roleName>
                        <affiliation>Inštitut za novejšo zgodovino</affiliation>
                        <address>
                            <addrLine>Kongresni trg 1</addrLine>
                            <addrLine>SI – 1000 Ljubljana</addrLine>
                        </address>
                        <email>filip.cucek@inz.si</email>
                    </name>
                </author>
            </titleStmt>
            <editionStmt>
                <edition><date>2016-09-07</date></edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Kongresni trg 1</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/169</pubPlace>
                <date>2016</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">56</biblScope>
                <biblScope unit="issue">2</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <profileDesc>
            <langUsage>
                <language ident="sl"/>
                <language ident="en"/>
            </langUsage>
            <textClass>
                <keywords xml:lang="en">
                    <term>Austria</term>
                    <term>Hungary</term>
                    <term>Styrian-Croatian border</term>
                    <term>18th century</term>
                    <term>Drava</term>
                    <term>Ormož</term>
                    <term>Središče</term>
                </keywords>
                <keywords xml:lang="sl">
                    <term>Avstrija</term>
                    <term>Ogrska</term>
                    <term>štajersko-hrvaška meja</term>
                    <term>18. stoletje</term>
                    <term>Drava</term>
                    <term>Ormož</term>
                    <term>Središče</term>
                </keywords>
            </textClass>
        </profileDesc>
        <revisionDesc>
            <listChange>
                <change>
                    <date>2016-10-14</date>
                    <name>Neja Blaj Hribar</name>
                    <desc>Pretvorba iz DOCX v TEI, dodatno kodiranje</desc>
                </change>
            </listChange>
        </revisionDesc>
    </teiHeader>
    <text>
        <front>
            <docAuthor>Filip Čuček<note place="foot" xml:id="ftn1" n="*"><hi rend="bold">Dr., znanstveni sodelavec, Inštitut za novejšo zgodovino, Kongresni trg 1, SI – 1000 Ljubljana,<ref target="mailto:filip.cucek@inz.si">filip.cucek@inz.si</ref></hi></note></docAuthor>
            <docImprint>
                <idno type="cobissType">Cobiss tip: 1.01</idno>
                <idno type="UDC">UDK: </idno>
                <date>Prejeto 7. 9. 2016</date>
            </docImprint>
            <div type="abstract">
                <head>IZVLEČEK</head>
                <p><hi rend="italic">Na podlagi arhivskega gradiva se avtor posveča
                        štajersko-hrvaški mejni reki Dravi (med Ormožem in Središčem) konec 18.
                        stoletja, ko so se (zaradi sprememb rečne struge) pristojni organi pod
                        Marijo Terezijo in Jožefom II. pričeli ukvarjati z nastalimi obmejnimi
                        spori. Potem ko je Drava v 18. stoletju močno poplavljala, so se oškodovani
                        obmejni prebivalci (na štajerski strani) vse bolj pritoževali in skušali
                        rešiti nastali položaj. Avtorja predvsem zanima, kako je spreminjanje rečne
                        struge vplivalo na življenje prebivalcev ob reki in kako so na prelomu
                        stoletja (preden je bila meja v začetku 19. stoletja usklajena in izrisana)
                        reševali medsebojne lokalne zaplete. </hi></p>
                <p><hi rend="italic">Ključne besede: Avstrija, Ogrska, štajersko-hrvaška meja, 18.
                        stoletje, Drava, Ormož, Središče </hi></p>
            </div>
            <div type="abstract" xml:lang="en">
                <head type="main">ABSTRACT</head>
                <head>ON THE ISSUE OF THE STYRIAN-CROATIAN<lb/>BORDER ON THE RIVER DRAVA AT THE END
                    OF THE 18<hi rend="superscript">TH</hi> CENTURY</head>
                <p><hi rend="italic">On the basis of the archival materials the author focuses on
                        the Styrian-Croatian border river Drava (between Ormož and Središče) at the
                        end of the 18</hi><hi rend="italic superscript">th</hi><hi rend="italic" xml:space="preserve"> century, when (due to the river bed changes) the competent authorities under Maria Theresa and Joseph II started to focus on the consequent border disputes. After the massive floods of the river Drava in the 18</hi><hi rend="italic superscript">th</hi><hi rend="italic" xml:space="preserve"> century, the border residents who suffered damages (on the Styrian side) complained more and more frequently, trying to solve the situation at hand. The author is specifically interested in how the river bed changes influenced the life of the residents of the areas by the river and how these people solved the mutual local disputes at the turn of the century (before the border was agreed upon and drawn at the beginning of the 19</hi><hi rend="italic superscript">th</hi><hi rend="italic" xml:space="preserve"> century).</hi>
                </p>
                <p><hi rend="italic">Keywords: Austria, Hungary, Styrian-Croatian border, 18</hi><hi rend="italic superscript">th</hi><hi rend="italic" xml:space="preserve"> century, Drava, Ormož, Središče</hi>
                </p>
            </div>
        </front>
        <body>
            <p>Območje »slovensko-hrvaške« meje je bilo v preteklosti prizorišče številnih sporov,
                ki so izhajali iz administrativnih meddeželnih razmerij (v obdobju Avstro-Ogrske
                tudi iz (skoraj) meddržavnih razmerij), v času oblikovanja nacionalnih ideologij iz
                povsem nacionalnih vzgibov,<note place="foot" xml:id="ftn2" n="1"> O slovensko-hrvaških političnih odnosih v 19. stoletju
                        širše gl.
                        <hi rend="italic" xml:space="preserve">Slovensko-hrvaško sosedstvo. Hrvatsko-slovensko susjedstvo, </hi>ur.
                        Darko Darovec in Petar Strčić (Koper: Univerza na Primorskem, ZRS,
                        Univerzitetna založba Annales in Zgodovinsko društvo za južno Primorsko,
                        2011). Andrej Rahten, <hi rend="italic">Zavezništva in delitve. Razvoj
                            slovensko-hrvaških političnih odnosov v habsburški monarhiji
                            1848–1918</hi> (Ljubljana: Nova revija, 2005). Nataša Podgoršek,
                        <hi rend="italic" xml:space="preserve">Slovensko-hrvaška vzajemnost. Zgodovina slovensko-hrvaških političnih odnosov v drugi polovici 19. stoletja: 1848–1903 </hi>(Maribor:
                        Zgodovinsko društvo dr. Franca Kovačiča, 2009). Petar Korunić, <hi rend="italic">Jugoslavenska ideologija u Hrvatskoj i slovenskoj
                            politici. Hrvatsko-slovenski politički odnosi 1848–1870</hi> (Zagreb:
                        Globus: Centar za povijesne znanosti sveučilišta u Zagrebu, Odjel za
                        hrvatsku povijest, 1986). Marko Zajc, <hi rend="italic">Kje se slovensko
                            neha in hrvaško začne. Slovensko-hrvaška meja v 19. in na začetku 20.
                            stoletja</hi> (Ljubljana: Modrijan, 2006).</note> do sporov pa je
                prihajalo tudi zaradi lokalnih zemljiško-gosposkih oziroma kmečko-posestnih razmerij
                na avstrijskih deželnih mejah. Na delu štajersko-hrvaške meje, ki je predmet te
                razprave, je pomembno vlogo odigrala deželna mejna reka Drava. Zemljiški posestniki,
                ki so imeli svojo posest ob reki (deželni meji), so se bili prisiljeni soočiti z
                dejstvom, da jim lahko deroča voda kadarkoli odnese rodovitno zemljo oziroma
                prestavi njihovo posest. Ker je Drava (na delu svojih vodotokov) zaradi preobilice
                vode pogosto menjavala svoj tok, ustvarjala številne otoke in na eni strani
                »povečevala« zdaj štajersko, drugič pa hrvaško zemljiško posest (ter obenem vplivala
                še na potek deželne meje), je vse do konca 20. let 19. stoletja, ko je bila
                štajersko-hrvaška meja usklajena, prihajalo do številnih trenj in napetosti.<note place="foot" xml:id="ftn3" n="2"> Prim. npr. Marko Zajc,
                        »Sotla, majhna voda,«
                        <hi rend="italic" xml:space="preserve">Zgodovina za vse </hi>19, št. 1-2
                        (2012): 101<hi rend="bold">–</hi>13. Waltraud Heindl in Edith Sauer,
                        »Grenzen und Grenzüberschreitung. Die Bedeutung der Grenze für die
                        staatliche und soziale Entwicklung des Habsburgerreiches von der Mitte des
                        18. bis zur Mitte des 19. Jahrhunderts,« v: <hi rend="italic">Ästhetik und
                            Ideologie</hi> (Wien: Bundesministerium für Wissenschaft und Verkehr,
                        1997), 277<hi rend="bold">–</hi>90. </note>
            </p>
            <ab type="milestone" style="text-align:center">* * *</ab>
            <p>Čeprav je habsburška monarhija v drugi polovici 18. stoletja začela načrtno razvijati
                plovbo po sladkih vodah,<note place="foot" xml:id="ftn4" n="3"> Prim. Stanislav Južnič, »Gabrijel Gruber in
                        navigacijski inženir Jurij Vega <hi rend="bold">–</hi> 2. del,« <hi rend="italic">Arhivi</hi> 29, št. 1 (2006): 36<hi rend="bold">–</hi>63.
                        Othmar Pickl, »Mur und Drau als Verkehrswege nach dem Südosten,« v:
                        <hi rend="italic" xml:space="preserve">Razvoj prometnih zvez v panonskem prostoru do 1918. leta, </hi>ur.
                        Vanek Šiftar et al. (Maribor: Univerza v Mariboru, 1977), 225<hi rend="bold">–</hi>35.</note> se mejnim rečnim sporom na lokalni ravni v tem
                »projektu« seveda niso posebej posvečali. S težavami na reki Dravi (na mejnem
                območju med mariborskim okrožjem in varaždinskim komitatom) sta se začela Marija
                Terezija in Jožef II. »spopadati« šele sredi sedemdesetih let. Proti koncu 18.
                stoletja so pristojni organi tako začeli analizirati obstoječe spore oziroma
                probleme, ki jih je narasla voda prinašala obmejnim prebivalcem med Ormožem in
                Središčem. Deroča reka je (ob najhujših vodotokih) marsikje spremenila strugo in
                presekala obstoječo (npr. štajersko) posest, ta pa je potem prešla na novega
                (hrvaškega) lastnika (oziroma si jo je ta prisvojil). V skladu s tem bi se moral
                spremeniti davek na posest, kar pa se ni zgodilo, saj so deželne deske še zmeraj
                beležile stare razmere in dajatve (štajerski kmet je npr. še zmeraj plačeval davek
                na posest, ki je po novem ležala na hrvaški strani). Vse to je sprožalo
                nezadovoljstvo med dotičnim prebivalstvom, na drugi strani pa puščalo deželno mejo
                pravno neusklajeno. </p>
                <figure>
                    <head>Slika 1: Tok reke Drave na štajersko-hrvaški meji konec 18. stoletja.</head>
                    <graphic url="slika1.jpg" height="400px"/>
                    <p>Vir: Valentić, Mirko et al. (ur.). Hrvatska na tajnim zemljovidima 18. i 19. stoljeća. Varaždinska županija. Oris terena. Zagreb, 2005.</p>
                </figure>
            <p>Spreminjanje dravske struge je bilo v preteklosti (še posebej sredi 18. stol.)<note place="foot" xml:id="ftn5" n="4"> Fran Kovačič, <hi rend="italic">Trg Središče. Krajepis in zgodovina</hi> (Maribor:
                        Zgodovinsko društvo za Sl. Št., 1910), 485.</note> pereč problem za
                prebivalce ob reki. Pritožbe obmejnih podložnikov je posebna mejna komisija prvič
                obravnavala ob predvideni davčni reformi leta 1754,<note place="foot" xml:id="ftn6" n="5"> Prim. Vlado Valenčič, »Prebivalstvo Ljubljane
                        pred dvesto leti,« <hi rend="italic">Kronika</hi> 2, št. 3 (1954): 191. Jože
                        Curk, »Oris Ormoža in Središča v fasijskem popisu iz leta 1754,« v: <hi rend="italic">Ormož skozi stoletja III</hi>, ur. Peter P. Klasinc
                        (Ormož: Skupščina občine, 1988), 73. </note> toda revizija je bila
                začeta zgolj z Ogrsko, ne pa s Hrvaško (ta se je strinjala, da se zadeva ureja med
                Štajersko in Ogrsko). Zadeva je tako ostala nedorečena. Mešana komisija je sicer
                zaslišala številne priče, toda umanjkale so topografske karte. Pritožbe je leta 1773
                ponovno popisal pravni zastopnik ormoškega gospostva grof Brandis (deroča voda naj
                bi v Središču prestavila vrtove, njive in travnike, skupaj slabih 100
                    hektarjev)<note place="foot" xml:id="ftn7" n="6">
                        AT-OeStA, AVA Inneres HK Allgemein A 27  Landesgrenzen, Steiermark-Kroatien,
                        1550–1848, II. A.3. I. Stmk - Kroatien, 38 ex Februar 1779.</note> –
                obstajala naj bi tudi dokumentacija iz leta 1765<note place="foot" xml:id="ftn8" n="7"> AT-OeStA, AVA Inneres HK Allgemein A 27 
                        Landesgrenzen, Steiermark-Kroatien, 1550–1848, II. A.3. I. Öe. - Kroatien,
                        34 ex April 1788.</note> – toda to ni rešilo težav (upraviteljica
                ormoškega gospostva Polixena Welsersheimb naj prav tako ne bi podpisala dokumentov
                za odpis dolgov).<note place="foot" xml:id="ftn9" n="8">
                        Prim. AT-OeStA, AVA Inneres HK Allgemein A 27  Landesgrenzen,
                        Steiermark-Kroatien, 1550–1848, II. A.3. I. Öe. - Kroatien, 028 ex Jänner
                        1786.</note> Tako so se dunajske oblasti šele sredi sedemdesetih let
                začele resneje spopadati s tem problemom. Konec januarja 1775 so stanovi navajali,
                da se nekdanje štajersko ozemlje vrne matični deželi, kar je prizadetim gotovo
                vlivalo določen optimizem. Februarja 1775 je bil izdan dekret, ki naj bi končno
                uravnal vprašanje davčne obveznosti na območjih, ki jih je ustvarila spremenjena
                dravska struga,<note place="foot" xml:id="ftn10" n="9"> AT-OeStA, AVA Inneres HK
                        Allgemein A 27  Landesgrenzen, Steiermark-Kroatien, 1550–1848, II. A.3. I.
                        Öe. - Kroatien, 013 ex September 1777.</note> prav tako pa je
                opredeljeval povračilo zaradi »vodne« škode (češ da naj se nadomestila v prihodnje
                povišajo) in se resno »zanimal« za nastalo stanje (kdaj so posestva postala hrvaška,
                kako je z vprašanjem restitucije in ureditvijo davka itd.). Dunaj je septembra 1775
                vse to sprejel in potrdil, hkrati pa zapovedal, da se morajo postopki peljati naprej
                z natančno izdelano topografsko karto (ne da bi kršili pravice ene in druge strani),
                ki bo opredelila, kdo je upravičen do odškodnine in kdo ne (gospostvo Ormož je
                zadevo seveda hotelo čimprej zaključiti, zato je pridobilo pristojnega sodnika).
                Kljub vsemu je bil oktobra 1775 izdan cesarski rekurz, ki je podložnikom nekoliko
                popravil pravni položaj, toda zataknilo se je pri izvajanju določil v praksi (težko
                je bilo ugotoviti prvotno stanje na vseh odsekih reke, pridobiti relevantne priče in
                sprejeti končno odločitev). Komisija je sicer pregledala teren, tudi okrožni glavar
                je bil seznanjen s spornimi razmerami, temu pa je z vsemi sredstvi nasprotovala
                hrvaška stran, kar je seveda upočasnilo zastavljeni projekt. Kljub vsemu je bila
                detektirana stara struga, kar bi moralo pravico do ozemlja vrniti ormoškim
                podložnikom, težko pa je bilo pridobiti relevantne priče, ki bi to stanje potrjevale
                (to je proces ponovno upočasnilo). Razen tega do določitve ustreznega davka na
                spornih področjih še sploh ni prišlo. Glede na vse to je poročevalec predlagal
                določitev nove mešane komisije, ki bi ponovno pretresla zadevo in povsem na novo
                definirala obmejno posest, obtožbe, ki so se »vlekle« že več desetletij, pa bi bilo
                treba opustiti in reorganizirati obmejno življenje na pravni podlagi. <note place="foot" xml:id="ftn11" n="10"> AT-OeStA, AVA
                        Inneres HK Allgemein A 27  Landesgrenzen, Steiermark-Kroatien, 1550–1848,
                        II. A.3. I. Stmk - Kroatien, 38 ex Februar 1779.</note></p>
            <p>Septembra 1777 je notranjeavstrijski gubernij prejel dopis dvorne pisarne, v katerem
                so slednjo zanimali stanje ob reki Dravi (med Ormožem in Središčem),<note place="foot" xml:id="ftn12" n="11"> Prim. <hi rend="italic">Slovenija na vojaškem zemljevidu 1763–1787</hi>. <hi rend="italic">Zv. 6</hi>, ur. Vinko Rajšp et al. (Ljubljana: ZRC SAZU in
                        ARS, 2000), 217<hi rend="bold">–</hi>26.</note> poplavljenost obrečnih
                gozdov, pašnikov, travnikov, polj in livad ter s tem povezanih sprememb rečne
                struge. Zaradi neurejenega stanja na meji je bilo namreč treba ponovno ugotoviti
                davčna bremena, ki so šla prizadetim kmetom, prav tako pa še odškodnino za
                izgubljeno posest.<note place="foot" xml:id="ftn13" n="12"> AT-OeStA, AVA Inneres
                        HK Allgemein A 27  Landesgrenzen, Steiermark-Kroatien, 1550–1848, II. A.3.
                        I. Öe. - Kroatien, 013 ex September 1777.</note> Gubernij je novembra
                poslal odgovor, v katerem je navajal, da je spreminjanje dravske struge povzročil
                silen vdor vode, to pa je obenem občutno podaljšalo potovanje na območju okrog
                Ormoža (in sicer za tri ure »v dolžino« in dve uri »v širino«). Glede na takšno
                stanje je gubernij predlagal gradnjo novih cest in obojestransko izdelavo
                topografske karte, ki bi ponovno vzpostavila red na davčnem področju (pravno osnovo
                je sicer podajal rekurz iz oktobra 1775). Poročevalec je menil, da bi bilo treba na
                problematičnih odsekih določiti novo davčno breme in dokončno ugotoviti vzrok škode
                (po njegovem je to bila voda, nikakor pa ne hrvaški podložniki, na kar so namigovali
                nekateri posamezniki).<note place="foot" xml:id="ftn14" n="13"> AT-OeStA, AVA Inneres HK Allgemein A 27 
                        Landesgrenzen, Steiermark-Kroatien, 1550–1848, II. A.3. I. Stmk - Kroatien,
                        38 ex Februar 1779.</note>
            </p>
            <p>Na štajerski strani je sporno ozemlje pregledala posebna komisija, ki je ocenila, da
                je treba preostalo posest zavarovati in začeti z vodogradnjo (komisija je imela
                lažje delo tam, kjer so bile navzoče tudi priče, saj so lahko potem zadevo hitreje
                zaključili). Na odsekih, ki jih komisiji ni uspelo temeljito pregledati, je bila
                potrebna še dodatna analiza terena. Območje je morala tako obiskati nova komisija,
                ki bi podala ekspertizo o spornem ozemlju (ali so mejo spremenili poplavni nanosi
                ali pa deroča reka). Za komisijo so bili predvideni strokovnjaki, ki so poznali
                teren in so znali analizirati pretok vode, ob njih pa naj bi se ogleda udeležili še
                komisijski aktuar, upravitelj in pisar ormoškega gospostva, mestni sodnik, pravni
                zastopnik mesta Ormož in razne priče (brodarji). Razen tega bi bilo treba pregledati
                še nasprotno stran pa tudi ceste (proti Zavrču in Varaždinu),<note place="foot" xml:id="ftn15" n="14"> Hrvaško stran reke prim. v <hi rend="italic">Hrvatska na tajnim zemljovidima 18. i 19. stoljeća.
                            Varaždinska županija</hi>, ur. Mirko Valentić et al. (Zagreb: Hrvatski
                        institut za povijest, 2005), 123<hi rend="bold">–</hi>35.</note> ki jih
                je voda zalila oziroma prestavila drugam.<note place="foot" xml:id="ftn16" n="15"> AT-OeStA, AVA Inneres HK Allgemein A 27 
                        Landesgrenzen, Steiermark-Kroatien, 1550–1848, II. A.3. I. Stmk - Kroatien,
                        38 ex Februar 1779.</note></p>
            <p>Ne glede na smelo zastavljene načrte pa se »nasprotna« stran, ki je imela od
                prestavljene struge dejansko še največ koristi, z njimi ni strinjala (še sploh
                gospod (plemeniti) Warkitsch, lastnik gospoščine ob stari dravski strugi). Na prihod
                mariborskega okrožnega glavarja se je hrvaška stran dobro pripravila, saj je njegov
                voz obstopilo pet Warkitschevih ljudi, »družbo« pa jim je delal še oborožen gozdar.
                Glavarju se je komaj uspelo obraniti (ohranil je mirno kri), tako da do kakšnih
                hujših ekscesov ni prišlo. Na dogodek pa sta obe strani gledali s svojimi očmi.
                Warkitsch je okrožnega glavarja obtožil, češ da mu je šlo zgolj za denar in da je
                hotel zaslužiti z »nečednimi« posli, ki bi jih dobil z oddajo del na reki. Štajerska
                stran je te trditve seveda zavračala, saj naj bi okrožnega glavarja že zaslišala
                komisija, ki pri njem nikakor ni odkrila ničesar sumljivega. Po njenem mnenju naj bi
                se z nečednimi posli pečal prav Warkitsch, ki je mešetaril med hrvaškimi in
                štajerskimi obmejnimi podložniki (ti so njegovo nesramno početje tudi odkrili). Po
                mnenju poročevalca bi moral biti Warkitsch kaznovan, saj je vendarle treba ohraniti
                ugled in zagotoviti varnost državnih uradnikov, ki zgolj opravljajo svoje delo.<note place="foot" xml:id="ftn17" n="16"> Ibid.</note>
            </p>
            <p>Dvorna pisarna je dobljeno poročilo skrbno prebrala in arhivirala, konec leta 1777 pa
                še enkrat poudarila težave na Dravi (gospostvo Ormož) in problematizirala
                prestavljeno ozemlje oziroma oškodovano lastnino, prav tako pa tudi lastnike spornih
                parcel, ki še niso bili pravno obravnavani (se pravi, da o morebitni odškodnini še
                ni bilo ne duha ne sluha). Na drugi strani je dvorna pisarna navajala (po poročilu
                varaždinskega komitata in mariborskega okrožnega glavarja), da je skušala štajerska
                stran za preprečitev novih poplav zajeziti reko, hrvaška stran pa naj bi to z vsemi
                sredstvi ovirala. Zato je predlagala ustanovitev obojestranske komisije, ki bi (z
                vsemi podpisanimi protokoli in pooblastili) intenzivno pregledala teren, izprašala
                relevantne priče in dobljene rezultate posredovala v presojo oblastem.<note place="foot" xml:id="ftn18" n="17"> AT-OeStA, AVA
                        Inneres HK Allgemein A 27  Landesgrenzen, Steiermark-Kroatien, 1550–1848,
                        II. A.3. I. Öe. - Kroatien, 044 ex Dezember 1777.</note></p>
            <figure>
                <head>Slika 2: Ormož z okolico na štajerski karti.</head>
                <graphic url="slika2.jpg" height="400px"/>
                <p>Vir: Rajšp, Vinko et al. (ur.). Slovenija na vojaškem zemljevidu 1763–1787. Zv. 6. Sekcija 197. Ljubljana, 2000.</p>
            </figure>
            <figure>
                <head>Slika 3: Hrvaška stran južno od Ormoža.</head>
                <graphic url="slika3.jpg" height="400px"/>
                <p>Vir: Valentić, Mirko et al. (ur.). Hrvatska na tajnim zemljovidima 18. i 19. stoljeća. Varaždinska županija. Sekcija 3. Zagreb, 2005.</p>
            </figure>
            <p>Toda zadeva je očitno »zorela« kar nekaj časa. Medtem je dunajski dvor bral dopis,
                kjer je (najbrž gubernijski) pisec navajal, da se bodo podložniki, ki naj bi se že
                leta trudili urediti razmere, očitno primorani za uskladitev davčnih bremen obrniti
                neposredno na cesarico. V poročilu je najvišje dvorne kroge spraševal, ali je
                potrebna še kakšna vizitacija reke in kako je z ozemlji, ki so v celoti prešla na
                hrvaško stran (saj lastnina podložnikov ne sme biti odvisna od spremenjenega toka
                reke). Zato je gubernij zahteval poročilo dvora glede imenovanja nove komisije, prav
                tako pa tudi ekspertizo prizadetih.<note place="foot" xml:id="ftn19" n="18"> AT-OeStA, AVA Inneres HK Allgemein A 27 
                        Landesgrenzen, Steiermark-Kroatien, 1550–1848, II. A.3. I. Öe. - Kroatien,
                        028 ex Jänner 1786.</note> Na podlagi tega je leta 1779 sporne predele
                obiskala Navigacijska direkcija (delovala je med leti 1772–1781 pod vodstvom
                Gabrijela Gruberja, sicer tudi člana navigacijske komisije, ki je od leta 1774
                delovala v Gradcu), detektirala stanje in podala oceno škode, ki jo je povzročila
                voda, v prilogi (september 1779) pa podala mogoče rešitve, načrte in mnenje (izdelal
                jih je »Gruberjev« inženir Ignaz Kunsti),<note place="foot" xml:id="ftn20" n="19"> Prim. Stanislav Južnič, »Gabrijel Gruber in
                        navigacijski inženir Jurij Vega,« <hi rend="italic">Arhivi</hi> 26, št. 1
                        (2003): 69<hi rend="bold">–</hi>79. Južnič, »Gabrijel Gruber – 2. del,«
                        46.</note> po katerem bi stroški vodne zapore (z njo bi preusmerili tok
                vode) znašali okrog 30.000 goldinarjev. V poročilu iz januarja 1780 so stanovi
                navajali, da so podložniki sami prevzeli stroške tega ogleda, davek pa še zmeraj
                plačujejo po starem. Zato naj bi komisija na novo določila davčna bremena (in glede
                davka zadržala oškodovane prebivalce na isti strani reke kot poprej). Toda
                Kunstijeva zamisel ni prišla v poštev, saj je bila domnevno predraga, poleg tega pa
                je moral biti pred tem opravljen še popoln ogled spornih odsekov, ki jih je bilo še
                    precej.<note place="foot" xml:id="ftn21" n="20">
                        AT-OeStA, AVA Inneres HK Allgemein A 27  Landesgrenzen, Steiermark-Kroatien,
                        1550–1848, II. A.3. I. Öe. - Kroatien, 016 ex Juni 1781.</note>
            </p>
            <p>Ne glede na podano so bili prizadeti ormoški podložniki še zmeraj brez pravne
                zaščite. Gubernij je sicer menil, da morajo svoje bivše parcele dobiti nazaj ali pa
                da se jim (na podlagi poročila iz novembra 1777) odpiše del davka. V ta namen so
                ponovno apelirali za novo mešano komisijo, ki naj bi razrešila zapleteni položaj
                (stanje stare struge je bilo (skupaj s stroški in pravnimi možnostmi) delno že
                detektirano z reambulacijo (ki naj bi trajala nekaj dni) na stroške ormoškega
                gospostva. Ko so oktobra 1780 stanovi na graški gubernij naslovili pismo, v katerem
                so (v skladu z dekretom iz septembra 1780) zahtevali povračilo stroškov, ki so jih
                založili za mejno komisijo, se je zadeva počasi začela odvijati naprej. Hrvaška
                stran je glede tega privolila, da sporno ozemlje pregleda inženir, v skladu s tem pa
                bi se nato izdelala avtentična karta terena. Na podlagi karte naj bi se tudi na novo
                določila višina davka za ozemlja ob reki. Gubernij je načelno sprejel stanovsko
                mnenje (stroškov komisije sicer ni hotel prevzeti nase) in menil, da je dejansko
                treba razjasniti zadevo, določiti davek in končno izrisati novo stanje. Na koncu je
                bilo dogovorjeno, da bo spomladi prišel inženir, ki bo skupaj s predstavniki
                ormoškega in čakovskega gospostva analiziral stanje (in opazke zabeležil, saj naj bi
                mape bile osnova za nadaljnje delo), stroške pa naj bi si obe gospostvi
                    razdelili.<note place="foot" xml:id="ftn22" n="21">
                        AT-OeStA, AVA Inneres HK Allgemein A 27  Landesgrenzen, Steiermark-Kroatien,
                        1550–1848, II. A.3. I. Öe. - Kroatien, 20 am November 1780; 016 ex Juni
                        1781.</note></p>
            <p>Toda smeli načrti so ponovno naleteli na precej ovir. Maja 1781 je varaždinski
                komitat izjavil, da ne bo prevzel nobenih stroškov za komisijo, pač pa naj to
                izpelje ormoško gospostvo (lastnik gospostva Leopold Königsacker nad tem seveda ni
                bil najbolj »navdušen«, kljub temu pa ga je k temu »prisilila« resolucija iz junija
                1781). Številni že opravljeni ogledi niso obrodili sadov, kot je bilo načrtovano.
                Zadeva se je na koncu spet zavlekla za nekaj let, dokler ni mejna komisija sredi
                leta 1785 (zaradi pritožb štajerskih podložnikov v zvezi z mejnim sporom oziroma
                posestvi, ki jim jih je odnesla Drava) ponovno preučila stanja ob reki in predložila
                novih načrtov. Ogled je namreč pokazal, da je bila stara struga za slabo miljo
                prestavljena »v širino« in miljo in pol »v dolžino« (na štajersko škodo). Stroške za
                opravljeno delo je mariborski okrožni urad »naložil« krajem med Veliko Nedeljo in
                    Središčem.<note place="foot" xml:id="ftn23" n="22">
                        Območje prim. v Andrej Hozjan, »Reka Drava in njeni signifikantni kraji na
                        jožefinski vojaški izmeri za ozemlje republike Slovenije = Die Drau und
                        seine bedeutende Siedlungen auf der josephinischen Landesaufnahme für das
                        Gebiet der Republik Slowenien,« v: <hi rend="italic">Ekonomska i
                            ekohistorija. Časopis za gospodarsku povijest i povijest okoliša =
                            Economic- and ecohistory. Scientific research journal for economic and
                            environmental history</hi> 3, št. 3 (2007): 202<hi rend="bold">–</hi>04.</note> Vasi, ki so utrpele najhujše izgube, Hardek, Pušenci,
                Loperšice, Obrež, Grabe in Frankovci, so se sprva upirale plačilu stroškov, konec
                leta 1785 pa so se (v več dopisih) vendarle strinjale (zastopal jih je središki
                pisar Johann Kasimir Lassacher Weyersberg), da bodo poravnale stroške komisije,
                seveda v upanju, da bo njeno delo obrodilo sadove.<note place="foot" xml:id="ftn24" n="23"> AT-OeStA, AVA Inneres HK Allgemein A 27 
                        Landesgrenzen, Steiermark-Kroatien, 1550–1848, II. A.3. I. Öe. - Kroatien,
                        028 ex Jänner 1786.</note>
            </p>
            <p>V skladu s tem (in na podlagi več poročil in resolucij) je gubernij sklenil, da bo
                dokončno uredil mejne spore med Ormožem in Hrvaško. Mariborski okrožni urad je leta
                1786 ukazal sporni teren ponovno izmeriti. Na ogrski strani je pooblastilo za
                izvedbo dobil varaždinski komitat (budimski namestnik je nedvoumno zapisal, da
                obstaja spor zaradi nove dravske struge, kar je razvidno iz katastra, in da ga je
                treba razrešiti), ki pa je zadevo (namesto v paru s štajersko stranjo) hotel izvesti
                kar sam. Zato je dvorna resolucija iz avgusta 1786 določila nove delegacije
                ormoškega gospostva, mariborskega urada, varaždinskega komitata in hrvaških
                gospostev, da bi pregledali zadevo in sprejeli smernice za nadaljnje delo. Po
                poročilu mariborskega urada se je ugotovilo, da je štajerska stran dejansko na
                izgubi, njeno nekdanjo posest pa je »okupirala« hrvaška stran (seveda je bilo
                stališče hrvaške strani ravno nasprotno).<note place="foot" xml:id="ftn25" n="24"> AT-OeStA, AVA Inneres HK Allgemein A 27 
                        Landesgrenzen, Steiermark-Kroatien, 1550–1848, II. A.3. I. Öe. - Kroatien,
                        122 ex August 1786; 46 ex April 1787.</note> Zaradi vsega tega se je
                konflikt zgolj stopnjeval, oškodovanci (zastopal jih je šolski mojster Franc Jožef)
                pa so ponovno zahtevali mešano mejno komisijo, ki je konec leta opravila terensko
                delo (stroške so morali ponovno plačati podložniki ob meji).<note place="foot" xml:id="ftn26" n="25"> AT-OeStA, AVA Inneres HK
                        Allgemein A 27  Landesgrenzen, Steiermark-Kroatien, 1550–1848, II. A.3. I.
                        Öe. - Kroatien, 028 ex Jänner 1786; 004 ex Martio 1787.</note></p>
            <p>Kakorkoli, ogledi mešanih komisij so bolj ali manj prinašali določene rešitve, toda
                na koncu se je zmeraj nekje zataknilo. Zato je dvorna pisarna avgusta 1787 poslala
                zahtevo za dokumentacijo (oziroma korespondenco) prejšnje upraviteljice ormoškega
                gospostva Polixene Welsersheimb z mariborskim uradom in notranjeavstrijskim
                gubernijem, da bi ponovno preučila zahteve, ki so se kopičile že vse od šestdesetih
                let naprej. Hrvaškemu banu Ferencu Balassi je bilo tako naročeno, da poišče navedene
                dokumente v arhivu. Toda po njegovih navedbah je bilo gradivo izgubljeno (našel se
                je zgolj dvorni reskript, ki je potrjeval začetke hrvaško-štajerskih mejnih sporov
                že v tridesetih letih). Z iskanjem aktov so sicer nadaljevali in jih iskali tudi na
                varaždinskem komitatu, kjer so v uradnih protokolih komitata sicer našli nekaj
                fragmentarnih dokumentov mejne komisije, ostalega gradiva pa ne, zato so sklepali,
                da so najbrž zgoreli v požaru leta 1776.<note place="foot" xml:id="ftn27" n="26"> AT-OeStA, AVA Inneres HK Allgemein A 27 
                        Landesgrenzen, Steiermark-Kroatien, 1550–1848, II. A.3. I. Öe. - Kroatien,
                        34 ex April 1788.</note>
            </p>
            <figure>
                <head>Slika 4: Hrvaško ozemlje južno od Središča ob Dravi.</head>
                <graphic url="slika4.jpg" height="400px"/>
                <p>Vir: Mirko et al. (ur.). Hrvatska na tajnim zemljovidima 18. i 19. stoljeća. Varaždinska županija. Sekcija 4. Zagreb, 2005.</p>
            </figure>
            <figure>
                <head>Slika 5: Središče ob Dravi.</head>
                <graphic url="slika5.jpg" height="400px"/>
                <p>Vir: Rajšp, Vinko et al. (ur.). Slovenija na vojaškem zemljevidu 1763–1787. Zv. 6. Sekcija 198. Ljubljana, 2000.</p>
            </figure>
            <ab type="milestone" style="text-align:center">* * *</ab>
            <p>Vsi ti poskusi, da bi se stanje na rečni meji med Štajersko in Hrvaško pri Ormožu
                normaliziralo oziroma da bi se sporna območja, ki so bila predmet spotike že več
                desetletij, končno pravno uredila (z ustreznim plačilom davka in odškodnine), so
                bili konec 18. stoletja vse prej kot uspešni. Tudi v nadaljevanju so se spori med
                »sosedi« še zmeraj pojavljali, toda v devetdesetih letih je vendarle prišlo do prvih
                oprijemljivih rezultatov. Tako je mejni komisiji leta 1795 uspelo razdeliti gozd, ki
                sta si ga lastili štajerski gospostvi Velika Nedelja in Muretinci na eni strani ter
                Varaždin na drugi strani, prav tako pa leta 1797 tudi dravski otok Brode, ki je bil
                jedro spora med Središčem in Varaždinom.<note place="foot" xml:id="ftn28" n="27"> Mejne spore Središčanov z njihovimi hrvaškimi sosedi
                        je prikazal že Fran Kovačič, a ne v smislu urejanja meddeželne meje (oziroma
                        meje med posestniki), pač pa večdesetletnega »nagajanja« glede služnostnih
                        pravic, paše ipd. (od šestdesetih let 18. stoletja do tridesetih let 19.
                        stoletja). Žal je Kovačič pri svojem opisovanju zelo poljuden oziroma precej
                        skop pri sklicevanju na svoje vire. Prim. Kovačič, <hi rend="italic">Trg
                            Središče</hi>, 485<hi rend="bold">–</hi>504.</note> Komisija se je z
                mejo (tudi rečno) ukvarjala več let in poskušala rešiti nastali problem, pri tem pa
                bila večinoma neuspešna.<note place="foot" xml:id="ftn29" n="28"> StLA, Statthalt, 78-5063/1885, K 2930, Landesgrenze
                        Steieremark-Croatien, št. 14334, 12. 11. 1829; št. 6735, 30. 9.
                    1831.</note>
            </p>
            <p>Zaradi pogostih mejnih sporov in neurejenih razmer je bilo leta 1828 (po izdelavi
                franciscejskega katastra za Štajersko v letih 1819–1825)<note place="foot" xml:id="ftn30" n="29"> Več o tem gl. <hi rend="italic">Zbirka Franciscejski kataster za Štajersko. Dosje zbirke</hi> (Maribor:
                        Pokrajinski arhiv, 2009). SI AS 177, Franciscejski kataster za Štajersko,
                        1823–1869.</note> določeno, da se meja s Hrvaško končno pregleda in
                uredi. Štajerski stanovi so za predsednika mejne komisije imenovali grofa Antona
                Attemsa, na čelu hrvaške komisije pa je bil knez Philipp Bathyan. Stanovi so
                zadolžili zemljiške gosposke in okrajne oblasti, ki so bile kakorkoli povezane s
                spornimi zemljišči, da pripravijo potrebno dokazno gradivo v izvirniku ali
                overovljene prepise, na podlagi katerih bi lahko odločali o poteku meje. Komisija,
                ki je opravljala delo na meji mariborskega okrožja in varaždinskega komitata, se je
                sestala 31. avgusta 1829.<note place="foot" xml:id="ftn31" n="30"> StLA, Statthalt, 78-5063/1885, K 2930, Landesgrenze
                        Steieremark-Croatien, št. 14334, 12. 11. 1829.</note> Med svojim delom
                je naletela na težave z mejo predvsem na njenih rečnih odsekih. Ker se meja med
                Varaždinom in Središčem ni ujemala s potekom meje v starejših kartah, je bila v
                novem osnutku nekoliko spremenjena oziroma prilagojena trenutnim razmeram.<note place="foot" xml:id="ftn32" n="31"> StLA, Statthalt,
                        78-5063/1885, K 2930, Landesgrenze Steieremark-Croatien, Übereinkommen, št.
                        14209, 16. 9. 1829.</note> Sedmega oktobra je komisija končala delo in
                sprejela zaključne sklepe. Pri spornih ozemljih do Ormoža (ki so bila dotlej v
                skupni rabi) je Štajerska obdržala večji del dravskega otoka (Brode) med Varaždinom
                in Središčem z gozdom občine Grabe, medtem ko je naslednji otok (Sekel), ki je v
                starejših listinah pripadal Hrvaški, ostal v hrvaški lasti. Ostala sporna ozemlja do
                Ormoža so pripadla Štajerski, tako da je bila Štajerska po določitvi meje na tem
                delu v ugodnejšem položaju kot hrvaška stran.<note place="foot" xml:id="ftn33" n="32"> StLA, Statthalt, 78-5063/1885, K 2930,
                        Landesgrenze Steieremark-Croatien, št. 14334, 12. 11. 1829. </note>
            </p>
            <p>Meja med Štajersko (celjsko in mariborsko okrožje) in Hrvaško (zagrebški in
                varaždinski komitat) je bila tako usklajena in izrisana jeseni 1829, mariborsko in
                celjsko okrožno glavarstvo pa sta 12. novembra oziroma 6. decembra 1829 poslali na
                graški gubernij dopis, v katerem sta ga seznanjali z doseženim stanjem na
                štajersko-hrvaški meji.<note place="foot" xml:id="ftn34" n="33"> Prim. StLA, Statthalt, 78-5063/1885, K 2930,
                        Landesgrenze Steieremark-Croatien, št. 14334, 12. 11. 1829; Übereinkommen,
                        št. 12757, 6. 12. 1829.</note> Na posameznih predelih je meja sicer
                (ponovno) razdelila posest, tako da je bil del te v eni deželi in del v drugi, to pa
                je na štajersko-hrvaški meji tudi v nadaljevanju sprožalo številne mejne spore med
                    posestniki.<note place="foot" xml:id="ftn35" n="34"> Več
                        gl. v Ivanka Zajc Cizelj, <hi rend="italic">Okrožni urad Celje 1798</hi><hi rend="bold">–</hi><hi rend="italic">1850</hi> (Celje: Zgodovinski arhiv
                        Celje, 1998), 12<hi rend="bold">–</hi>19.</note>
            </p>
        </body>
        <back>
            <div type="bibliography">
            <head>Viri in literatura</head>
                <list type="unordered">
            <head>Arhivski viri:</head>
                <item>OeStA, Österreichisches Staatsarchiv: <list>
                <item>AT-OeStA/AVA Inneres HK Allgemein A 27  Landesgrenzen, Steiermark-Kroatien,
                    1550–1848, II. A.3. I. Öe. – Kroatien; Stmk – Kroatien.</item></list></item>
                <item>SI AS, Arhiv Republike Slovenije: <list>
                    <item>SI AS 177, Franciscejski kataster za Štajersko, 1823–1869.</item></list></item>
                <item>StLA, Steiermärkisches Landesarchiv: <list>
                    <item>Statthalt 78-5063/1885, K 2930, Landesgrenze Steieremark-Croatien.</item></list></item>
                </list>
                <listBibl>
            <head>Literatura:</head>
                <bibl>Curk, Jože. »Oris Ormoža in Središča v fasijskem popisu iz leta 1754.« V: <hi rend="italic">Ormož skozi stoletja III</hi>, ur. Peter P. Klasinc, 73–79.
                    Ormož: Skupščina občine, 1988.</bibl>
                <bibl>Heindl, Waltraud in Edith Sauer. »Grenzen und Grenzüberschreitung. Die
                    Bedeutung der Grenze für die staatliche und soziale Entwicklung des
                    Habsburgerreiches von der Mitte des 18. bis zur Mitte des 19. Jahrhunderts.« V:
                    <hi rend="italic">Ästhetik und Ideologie</hi>, 277–90. Wien:
                    Bundesministerium für Wissenschaft und Verkehr, 1997.</bibl>
                <bibl>Hozjan, Andrej. »Reka Drava in njeni signifikantni kraji na jožefinski vojaški
                    izmeri za ozemlje republike Slovenije = Die Drau und seine bedeutende Siedlungen
                    auf der josephinischen Landesaufnahme für das Gebiet der Republik Slowenien.« V:
                    <hi rend="italic">Ekonomska i ekohistorija. Časopis za gospodarsku povijest
                        i povijest okoliša = Economic- and ecohistory. Scientific research journal
                        for economic and environmental history</hi> 3, št. 3 (2007): 190–205. </bibl>
                <bibl><hi rend="italic" xml:space="preserve">Hrvatska na tajnim zemljovidima 18. i 19. stoljeća. Varaždinska županija, </hi>ur.
                    Mirko Valentić, Alexander Buczynski, Ivana Horbec, Milan Kruhek in Mica Orban
                    Kljaić. Zagreb: Hrvatski institut za povijest, 2005.</bibl>
                <bibl>Južnič, Stanislav. »Gabrijel Gruber in navigacijski inženir Jurij Vega.« <hi rend="italic">Arhivi</hi> 26, št. 1 (2003): 69–80.</bibl>
                <bibl>Južnič, Stanislav. »Gabrijel Gruber in navigacijski inženir Jurij Vega - 2.
                    del.« <hi rend="italic" xml:space="preserve">Arhivi </hi>29<hi rend="italic">,</hi> št. 1 (2006): 35–63.</bibl>
                <bibl>Korunić, Petar. <hi rend="italic">Jugoslavenska ideologija u Hrvatskoj i
                    slovenskoj politici. Hrvatsko-slovenski politički odnosi 1848</hi>–<hi rend="italic">1870</hi>. Zagreb: Globus: Centar za povijesne znanosti
                    sveučilišta u Zagrebu, Odjel za hrvatsku povijest, 1986. </bibl>
                <bibl>Kovačič, Fran. <hi rend="italic">Trg Središče. Krajepis in zgodovina</hi>.
                    Maribor: Zgodovinsko društvo za Sl. Št., 1910.</bibl>
                <bibl>Pickl, Othmar. »Mur und Drau als Verkehrswege nach dem Südosten.« V: <hi rend="italic">Razvoj prometnih zvez v panonskem prostoru do 1918. leta</hi>,
                    ur. Vanek Šiftar in Janko Kuster 225–40. Maribor: Univerza v Mariboru, 1977. </bibl>
                <bibl>Podgoršek, Nataša. <hi rend="italic">Slovensko-hrvaška vzajemnost. Zgodovina
                    slovensko-hrvaških političnih odnosov v drugi polovici 19. stoletja:
                    1848</hi>–<hi rend="italic">1903</hi>. Maribor: Zgodovinsko društvo dr.
                    Franca Kovačiča, 2009. </bibl>
                <bibl>Rahten, Andrej. <hi rend="italic">Zavezništva in delitve. Razvoj
                    slovensko-hrvaških političnih odnosov v habsburški monarhiji 1848–1918</hi>. Ljubljana: Nova revija, 2005. </bibl>
                <bibl><hi rend="italic">Slovenija na vojaškem zemljevidu 1763–1787. Zv. 6</hi>, ur.
                    Vinko Rajšp, Marija Grabnar in Vladimir Kološa. Ljubljana: ZRC SAZU, 2000. </bibl>
                <bibl><hi rend="italic">Slovensko-hrvaško sosedstvo. Hrvatsko-slovensko
                    susjedstvo</hi>, ur. Darko Darovec, Petar Strčić, Breda Biščak, Hrvoje
                    Ratkajec, Karmen Medica,Simon Kerma, Milan Bufon in Jože Pirjevec. Koper:
                    Univerza na Primorskem, ZRS, Univerzitetna založba Annales in Zgodovinsko
                    društvo za južno Primorsko, 2011. </bibl>
                <bibl>Valenčič, Vlado. »Prebivalstvo Ljubljane pred dvesto leti.« <hi rend="italic">Kronika</hi> 2, št. 3 (1954): 191–200. </bibl>
                <bibl>Zajc Cizelj, Ivanka. <hi rend="italic">Okrožni urad Celje
                    1798–>1850.</hi> Celje: Zgodovinski arhiv Celje, 1998.</bibl>
                <bibl>Zajc, Marko. »Sotla, majhna voda.«
                    <hi rend="italic" xml:space="preserve">Zgodovina za vse </hi>19, št. 1-2 (2012):
                    101–13.</bibl>
                <bibl>Zajc, Marko. <hi rend="italic">Kje se slovensko neha in hrvaško začne.
                    Slovensko-hrvaška meja v 19. in na začetku 20. stoletja</hi>. Ljubljana:
                    Modrijan, 2006.</bibl>
                <bibl><hi rend="italic">Zbirka Franciscejski kataster za Štajersko. Dosje
                    zbirke</hi>. Maribor: Pokrajinski arhiv, 2009.</bibl>
                </listBibl>
            </div>
            <div type="summary">
            <head type="main">ON THE ISSUE OF THE STYRIAN-CROATIAN<lb/>BORDER ON THE RIVER DRAVA AT THE END OF THE
                18<hi rend="superscript">TH</hi> CENTURY </head>
            <head>SUMMARY</head>
                <docAuthor>Filip Čuček</docAuthor>
            <p>The provincial border river Drava played an important role in the part of the
                Styrian-Croatian border which is the subject of this discussion. Frequent changes of
                its flow (at certain parts of its water courses), resulting from the excess amounts
                of water (especially in the middle of the 18<hi rend="superscript">th</hi> century),
                caused numerous conflicts and tensions until the end of the 1920s, when the
                Styrian-Croatian border was finally agreed upon.</p>
            <p>The river bed changes used to represent a pressing problem for the people who lived
                by the river Drava. The complaints of the serfs from the border areas were
                considered for the first time by the special border commission in 1754 in the
                context of the proposed tax reform, but the revision was initiated only in
                connection with Hungary and not with Croatia. The complaints were recompiled in 1773
                by Count Brandis, a legal representative of the Ormož Seigniory, but the problems
                remained unsolved. The authorities in Vienna thus only started to deal with this
                issue more seriously in the middle of the 1870s. In February 1775 a decree was
                issued in order to finally settle the question of tax liability (and the
                compensation for damages) in the areas, affected by the changed Drava river bad. An
                imperial appeal issued in October 1775 somewhat improved the legal status of the
                serfs, but the practical enforcement of the provisions turned out to be problematic. </p>
            <p>As the situation at the border still remained unsolved, the tax burdens of the
                affected peasants had to be re-determined and the compensation for the lost estates
                had to be established as well. Consequently the Gubernium proposed the elaboration
                of a topographic map of both sides of the border to settle the taxation matters. A
                special commission reviewed the disputed territory on the Styrian side. It concluded
                that the remaining estates should be protected and that water construction should be
                initiated. Regardless of the ambitious plans, the "opposite" side, which actually
                profited the most from the changed river bed, refused to agree with the plans. </p>
            <p>Because the matter came to a "standstill", the Navigation Directorate visited the
                disputed areas in 1779 in order to determine the situation and assess the damages
                caused by the water. In the annex the Directorate also stated possible solutions,
                plans and the opinion of engineer Ignaz Kunsti stating that the construction of a
                barrage would amount to approximately 30.000 goldinars. But Kunsti’s idea was not
                taken into account because it was supposedly too expensive, and the affected serfs
                in Ormož would remain without legal protection. At the end of 1780 the Croatian side
                nevertheless finally agreed to the inspection of the disputed territory by an
                engineer in order to draw up an authentic map of the territory. </p>
            <p>However, the ambitious plans yet again stumbled upon numerous obstacles. In May 1781
                the Varaždin County stated that it would not assume any costs for the Commission,
                and that the Ormož Seigniory should carry out this project. Once again the matter
                dragged on for a few years until the border commission re-examined the situation by
                the river in the middle of 1785 and came up with new plans. The examination revealed
                that the old river bed had moved for almost a mile "in width" and a mile and half
                "in length" (to the detriment of the Styrian side). In 1786 the District Office of
                Maribor issued an order to perform a new survey of the disputed territory together
                with the Varaždin County, but the Hungarian side wanted to carry it out by itself
                (and not in cooperation with the Styrian side). Therefore in August 1786 a new
                delegation of the Ormož Seginory, the District Office of Maribor, the Varaždin
                County and the Croatian seignories was appointed to review the matter and adopt the
                guidelines for future work. The District Office of Maribor established that the
                Styrian side was in fact the one who had suffered losses and that its previous
                estates had been "occupied" by the Croatian side (who claimed the opposite). Thus
                the conflict intensified (and work came to a standstill). The aggrieved parties
                finally demanded a new border commission.</p>
            <p>The examinations performed by the mixed commissions managed to bring about certain
                solutions, but ultimately they always somehow proved to be ineffective. A part of
                the Styrian‑Croatian border was already determined at the end of the 18<hi rend="superscript">th</hi> century, while in the beginning of the 19<hi rend="superscript">th</hi> century the mixed commissions attempted to solve the
                border issues more or less unsuccessfully. Due to frequent border disputes and
                disorder, in 1828 a decision was reached that the border with Croatia should be
                reviewed and regulated. The border was agreed upon and drawn in the autumn of 1829.
                However, in certain areas it divided the estates, and the changing riverbeds as well
                as inconsistent land relations caused numerous border disputes between landowners.
            </p>
            </div>
        </back>
    </text>
</TEI>