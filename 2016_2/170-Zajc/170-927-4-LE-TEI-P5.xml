<?xml version="1.0" encoding="UTF-8"?><TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Razumevanje jugoslovanstva v Sloveniji (in Slovenije v jugoslovanstvu) v
                    začetku osemdesetih let</title>
                <author>
                    <name>
                        <forename>Marko</forename>
                        <surname>Zajc</surname>
                        <roleName>Dr.</roleName>
                        <roleName>znanstveni sodelavec</roleName>
                        <affiliation>Inštitut za novejšo zgodovino</affiliation>
                        <address>
                            <addrLine>Kongresni trg 1</addrLine>
                            <addrLine>1000 Ljubljana</addrLine>
                        </address>
                        <email>marko.zajc@inz.si</email>
                    </name>
                </author>
            </titleStmt>
            <editionStmt>
                <edition><date>2016-09-09</date></edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Kongresni trg 1</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/170</pubPlace>
                <date>2016</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">56</biblScope>
                <biblScope unit="issue">2</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <profileDesc>
            <langUsage>
                <language ident="sl"/>
                <language ident="en"/>
            </langUsage>
            <textClass>
                <keywords xml:lang="en">
                    <term>Yugoslavism</term>
                    <term>Slovenia</term>
                    <term>1980s</term>
                    <term>national question</term>
                    <term>nationalism</term>
                    <term>League of Communists of Yugoslavia</term>
                </keywords>
                <keywords xml:lang="sl">
                    <term>jugoslovanstvo</term>
                    <term>Slovenija</term>
                    <term>osemdeseta</term>
                    <term>nacionalno vprašanje</term>
                    <term>nacionalizem</term>
                    <term>Zveza komunistov Jugoslavije</term>
                </keywords>
            </textClass>
        </profileDesc>
        <revisionDesc>
            <listChange>
                <change>
                    <date>2016-11-07</date>
                    <name>Neja Blaj Hribar</name>
                    <desc>Pretvorba iz DOCX v TEI, dodatno kodiranje</desc>
                </change>
            </listChange>
        </revisionDesc>
    </teiHeader>
    <text>
        <front>
            <docAuthor>Marko Zajc<note place="foot" xml:id="ftn00" n="*"><hi rend="bold">Dr.,
                        znanstveni sodelavec, Inštitut za novejšo zgodovino, Kongresni trg 1,
                        SI–1000 Ljubljana, <ref target="mailto:marko.zajc@inz.si">marko.zajc@inz.si</ref></hi></note></docAuthor>
            <docImprint>
                <idno type="cobissType">Cobiss tip: 1.01</idno>
                <idno type="UDC">UDK: 323.14 (=163.2/.6):329.15(497.1)"198"</idno>
            </docImprint>
            <div type="abstract">
                <head>IZVLEČEK</head>
                <p><hi rend="italic">Članek poskuša predstaviti pomembne razprave o nacionalizmu,
                        slovenstvu in jugoslovanstvu v začetku osemdesetih let dvajsetega stoletja
                        in opozoriti na (so)odvisnost nacionalizma (ter percepcij tega) od
                        družbenega sistema in socialnih vprašanj. V prispevku avtor opredeli razloge
                        za zgodovinsko raziskovanje nacionalizma/nacionalnega vprašanja v Sloveniji
                        in Jugoslaviji v začetku osemdesetih let. Kritično obravnava uveljavljeno
                        periodizacijo osemdesetih let 20. stoletja v slovenski javnosti in
                        zgodovinopisju ter prikaže osnovne poteze obravnavane dobe. V osrednjem delu
                        članka avtor analizira različne poglede na nacionalno vprašanje v Zvezi
                        komunistov Jugoslavije. V zaključku pa poudari povezavo med dojemanjem
                        nacionalnega vprašanja in dojemanjem družbene lastnine v poznem
                        samoupravljanju.</hi></p>
                <p><hi rend="italic">Ključne besede: jugoslovanstvo, Slovenija, osemdeseta,
                        nacionalno vprašanje, nacionalizem, Zveza komunistov Jugoslavije</hi></p>
            </div>
            <div type="abstract" xml:lang="en">
                <head type="main">ABSTRACT</head>
                <head>THE INTERPRETATION OF YUGOSLAVISM IN SLOVENIA (AND OF SLOVENIA WITHIN
                    YUGOSLAVISM) IN THE EARLY 1980S</head>
                <p><hi rend="italic">The paper attempts to present the important discussions on
                        nationalism, Slovenianism and Yugoslavism from the early 1980s and call
                        attention to the (inter)dependence of nationalism (and its perceptions) and
                        the social system and social issues. It lays out reasons for the historical
                        study of nationalism/the national question in Slovenia and Yugoslavia in the
                        early 1980s. The paper presents a critical overview of the established
                        periodisation of the 1980s in Slovenian public opinion and history and
                        sketches out the basic contours of the period in question. The main part of
                        the paper is the analysis of different attitudes towards the national
                        question in the League of Communists of Yugoslavia. The conclusion
                        establishes a connection between the interpretation of the national question
                        and the interpretation of social property in the late self-management
                        period.</hi></p>
                <p><hi rend="italic">Keywords: Yugoslavism, Slovenia, 1980s, national question,
                        nationalism, League of Communists of Yugoslavia</hi></p>
            </div>
        </front>
        <body>
            <div>
            <head>Uvod</head>
            <p><hi rend="italic">”Spomnim se, kako je pred nekaj meseci precej razburila duhove
                    napaka pri prevodu nekega stavka Marka Bulca v srbohrvaščino: Bulc je rekel, da
                    se moramo pač sprijazniti s tem, da so zdaj v Jugoslaviji bolj revne in manj
                    revne republike – prevajalec za srbohrvaške časnike je reven po homonimiji
                    prevedel z besedo revan, tj. ’priden, prizadeven, marljiv’, tako da se je misel,
                    nazaj prevedena v slovenščino, glasila: so bolj in manj pridne republike. Na
                    prvi pogled nevtralen spodrsljaj, pogojen s povsem ’zunanjo’ homonimijo, ki je v
                    stiski s časom pač zapeljala prevajalca – toda, kot da ni bilo vsakomur prav
                    tako na prvi pogled jasno, ob kaj je ’trčil’ ta spodrsljaj, kaj je z njim vdrlo
                    na dan: stara fantazmatska predstava Slovencev kot ’pridnih’ za razliko od
                    ’lenih južnih bratov’.”</hi></p>
            <p>Kako so Slovenci postali pridni in kako bodo, če bodo pridni, pridni tudi ostali,
                Problemi (Razprave) I/1981 in II/1982, str. 85. Redigiran zapisnik okrogle mize, ki
                je bila 13. 8. 1981 v prostorih uredništva <hi rend="italic">Problemov</hi>. </p>
            <p>Avgusta 1981 so ljubljanski teoretiki družbe in filozofi na uredništvu revije <hi rend="italic">Problemi</hi> razpravljali o ”slovenski ideologiji”. Časopis <hi rend="italic">Problemi</hi> (Razprave) je kasneje objavil zapisnik okrogle mize
                v obliki šaljivega dramskega teksta, kot debato ”neznanih” izdelanih likov s
                psevdonimi (Bogoljub, Stanislav, Žika, Josip, Venčeslav in Zdenka). Vsak karakter
                je, kot se pri filozofski razpravi spodobi, zagovarjal določeno teoretsko stališče.
                Anekdota o napačnem prevodu besede <hi rend="italic">reven</hi> v ”srbohrvaščino” in
                ”pravilnem” prevodu nazaj v slovenščino je kritičnim intelektualcem pomenila odlično
                izhodišče za analizo prislovične slovenske pridnosti kot ideološke kategorije.
                Seveda se razpravljavci niso držali izbrane teme kot pijanec plota, temveč so
                svobodno zaplavali v utemeljevanje lastnih filozofskih stališč (Lacan, Althusser) in
                v prefinjeno kritiko jugoslovanskega samoupravnega sistema (kar je bil najverjetneje
                tudi razlog za uporabo psevdonimov).<note place="foot" xml:id="ftn2" n="1"> ”Kako so Slovenci postali pridni in kako bodo, če bodo
                        pridni, pridni tudi ostali,” <hi rend="italic">Problemi (Razprave)</hi>
                        19/20, št. II/I, 85–97.</note> Zgodovinarki/zgodovinarju, ki se zanima
                za to obdobje in za študij nacionalizmov, pa se postavlja vprašanje časovne
                umeščenosti: obstaja razlog, da so o tej temi razpravljali ravno takrat? Sodeč po
                opombi v <hi rend="italic">Problemih</hi> je razpravo uporabil Slavoj Žižek za
                raziskovalno nalogo ”o vlogi nezavednih fantazem v procesu oblikovanja identitete
                    Slovencev”.<note place="foot" xml:id="ftn3" n="2">
                        Slavoj Žižek, <hi rend="italic">Jezik, ideologija, Slovenci</hi> (Ljubljana:
                        Delavska enotnost, 1987), 3.</note> Torej obstaja verjetnost, da so
                omenjeni karakterji zgolj plod Žižkove bujne teoretske domišljije. Vprašamo se
                lahko, zakaj je Znanstvena skupnost Slovenije ravno takrat financirala raziskovanje
                omenjene tematike. So odločevalci zaznali, da slovenska družba potrebuje
                raziskovanje slovenstva? Po drugi strani omenjena anekdota opozarja na
                konstituiranje slovenske ideologije v razmerju do jugoslovanstva, ki ga naši
                diskutanti, kljub uporabi zapletenih teoretskih orodij, niso problematizirali. Je
                bilo utemeljevanje slovenstva skozi jugoslovanstvo tako očitno, da se pronicljivim
                kritičnim teoretikom tega ni zdelo vredno problematizirati?</p>
            </div>
            <div>
            <head>Motivacija</head>
            <p>Čemu raziskovati nacionalizem/nacionalno vprašanje v Sloveniji in Jugoslaviji v
                začetku osemdesetih let? Razloge lahko utemeljimo na treh ravneh. (1) Pomen za
                slovensko zgodovinopisje in zgodovinopisje Slovenije. Začetek osemdesetih let oz.
                prva polovica devetega desetletja 20. stoletja ni v središču pozornosti slovenskih
                zgodovinark in zgodovinarjev. Avtorji zgodovinskih pregledov sicer obravnavajo to
                    razdobje,<note place="foot" xml:id="ftn4" n="3"> Za
                        razumevanje Slovenije v osemdesetih je treba omeniti dve monografiji o
                        družbenopolitičnih organizacijah: Blaž Vurnik, <hi rend="italic">Med Marxom
                            in punkom. Vloga Zveze socialistične mladine Slovenije pri
                            demokratizaciji Slovenije 1980–1990</hi> (Ljubljana: Modrijan, 2005).
                        Stefano Lusa, <hi rend="italic">Razkroj oblasti. Slovenski komunisti in
                            demokratizacija države</hi> (Ljubljana: Modrijan, 2012).</note>
                vendar praviloma v navezavi z drugo polovico osemdesetih ali začetkom devetdesetih
                let. Izjema v tem pogledu so prispevki Aleša Gabriča, ki se posvečajo zgolj
                omenjenemu obdobju.<note place="foot" xml:id="ftn5" n="4">
                        Aleš Gabrič, ”Kulturniška ’opozicija’ podira tabuje,” v: <hi rend="italic">Slovenska novejša zgodovina. Od programa Zedinjena Slovenija do
                            mednarodnega priznanja Republike Slovenije 1848–1992, I</hi>, ur. Jasna
                        Fischer et al. (Ljubljana: Inštitut za novejšo zgodovino in Mladinska
                        knjiga, 2006), 1153<hi rend="italic">–</hi>58. Aleš Gabrič, ”Politična
                        kriza,” v: <hi rend="italic">Slovenska novejša zgodovina</hi>, ur. Jasna
                        Fischer et al. (Ljubljana: Inštitut za novejšo zgodovino in Mladinska
                        knjiga, 2006), 1148<hi rend="italic">–</hi>51. Aleš Gabrič, ”Na zahodu
                        vzhodnega sveta,” v: <hi rend="italic">Slovenska novejša zgodovina</hi>, ur.
                        Jasna Fischer et al. (Ljubljana: Inštitut za novejšo zgodovino in Mladinska
                        knjiga, 2006), 1158<hi rend="italic">–</hi>65. Aleš Gabrič, ”Cultural
                        Activities as Political Action,” v: <hi rend="italic">The Repluralization of
                            Slovenia in the 1980'</hi>. <hi rend="italic">New Relevations from
                            Archival Records,</hi> ur. Lepoldina Plut-Pregelj, Aleš Gabrič in Božo
                        Repe (Washington: University of Washignton, 2000), 16<hi rend="italic">–</hi>36. </note> S takšno konceptualizacijo sicer ni nič narobe,
                raziskovalci se običajno posvečajo burnemu prelomu iz osemdesetih v devetdeseta
                leta, nazaj pa sežejo predvsem zato, da bi osvetlili prelomna leta demokratizacije
                in osamosvojitve.<note place="foot" xml:id="ftn6" n="5"> Gl.
                        Božo Repe, <hi rend="italic">Slovenci v osemdesetih letih</hi> (Ljubljana:
                        Zveza zgodovinskih društev Slovenije, 2001). Božo Repe, <hi rend="italic">Jutri je nov dan. Slovenci in razpad Jugoslavije</hi> (Ljubljana:
                        Modrijan, 2002). Oto Lutar, ur.,
                        <hi rend="italic" xml:space="preserve">The Land in Between. A History of Slovenia </hi>(Frankfurt
                        am Main: Peter Lang, 2008).</note> Kljub temu lahko ima uveljavljeni
                pristop nekatere nehotene anahronistične učinke: ustvarja se vtis relativne
                nepomembnosti tega obdobja, hkrati se vzpostavlja vtis historične nujnosti slovenske
                poti ”v demokracijo in samostojnost”.<note place="foot" xml:id="ftn7" n="6"> Prim.: Stane Granda, <hi rend="italic">Slovenia. An
                            historical Overview</hi> (Ljubljana: Government communication office,
                        2008), 252, 53.</note> V resnici ni v slovenski zgodbi osemdesetih let
                nič nujnega niti predvidljivega, predvsem pa se zanemarja preprosto dejstvo, da je
                bila prihodnost odprta in da akterji niso mogli vedeti, kaj se bo v prihodnosti
                zgodilo. Avtor teh vrstic vidi svoj skromni prispevek v okviru slovenskega
                zgodovinopisja predvsem v reinterpretaciji razprav o nacionalizmu, jugoslovanstvu in
                slovenstvu ter v poskusu umeščanja omenjenih debat v širši kontekst krize
                jugoslovanskega socializma in vzpona partikularnih nacionalizmov. </p>
            <p>(2) Razumevanje slovensko-jugoslovanske debate v začetku osemdesetih osvetljuje del
                zapletenih družbenih razmer, ki so soustvarjale ozračje jugoslovanskega razpada (v
                smislu družbenoekonomskega sistema in v smislu razmerij na ravneh
                republike/pokrajine – federacije).<note place="foot" xml:id="ftn8" n="7"> Pregled interpretacij jugoslovanskega razpada: Jasna
                        Dragović-Soso, ”Why did Yugoslavia Disintegrate? An Overview of Contending
                        Explanations,” v: <hi rend="italic">State Collapse in South-Eastern Europe.
                            New Perspectives on Yugoslavia's Disintegration</hi>, ur. Jasna Dragović
                        Soso in Lenard Cohen (Purdue University Press, 2008), 2.</note>
                Motivacija za ”promocijo” slovenskega primera pa ne bi smela biti glavni razlog za
                naše raziskovanje: ne zanima nas poudarjanje slovenskih posebnosti. Slovenske
                razmere so lahko razumljive zgolj v jugoslovanskem kontekstu in obratno,
                jugoslovanskega konteksta ne moremo razumeti brez slovenske komponente.
                Jugoslovanske študije so v desetletjih po razpadu države postale obsežno
                večdisciplinarno mednarodno raziskovalno področje z različnimi fokusi
                    zanimanja.<note place="foot" xml:id="ftn9" n="8">
                        Splošni pregledi historiografije izven prostora bivše Jugoslavije: Holm
                        Sundhaussen, <hi rend="italic">Jugoslawien und seine Nachfolgstaaten. Eine
                            ungewöhnliche Geschichte des Gewöhnlichen</hi> (Wien, Köln in Weimar:
                        Böhlau, 2012), 205–306. Viktor Meier, <hi rend="italic">Yugoslavia. A
                            History of its Demise</hi> (London in New York: Routledge, 1999), 83–85.
                        Sabrina P. Ramet, <hi rend="italic">Balkan Babel. The Disintegration of
                            Yugoslavia from the Death of Tito to the Fall of Milošević</hi> (Oxford:
                        Westview Press, 2002). Kate Hudson, <hi rend="italic">Breaking the South
                            Slav Dream. The Rise and Fall of Yugoslavia</hi> (London: Pluto Press,
                        2003). John R. Lampe, <hi rend="italic">Yugoslavia as History. Twice There
                            Was a Country</hi> (Cambridge University Press, 2000).</note> Za
                našo temo so zanimive predvsem študije državnega sistema (npr. Dejan Jović),<note place="foot" xml:id="ftn10" n="9"> Dejan Jović, <hi rend="italic">A State that Withered Away</hi> (West Lafayette, Indiana:
                        Purdue University Press, 2009).</note> jezikovne politike (npr.
                    Cvetković-Sander),<note place="foot" xml:id="ftn11" n="10"> Ksenija Cvetković-Sander, <hi rend="italic">Sprachpolitik und Nationale Identitat im sozialistischen Jugoslawien
                            (1954–1991)</hi> (Wiesbaden: Harrassowitz Verlag, 2011).</note>
                nacionalizma intelektualcev (npr. Dragović-Soso),<note place="foot" xml:id="ftn12" n="11"> Jasna Dragović-Soso, <hi rend="italic">Saviours
                            of the Nation, Serbia’s Intellectual Opposition and the Revival of
                            Nationalism</hi> (London: Hurst &amp; Company, 2002).</note> študije
                jugoslovanske medijske krajine (npr. Kolstø)<note place="foot" xml:id="ftn13" n="12"> Pål Kolstø, ur., <hi rend="italic">Media Discourse
                            and the Yugoslav Conflicts, Representations of Self and Other</hi>
                        (Farnham: Ashgate, 2009).</note> ter študije zunanjepolitičnih akterjev
                in evropske diplomacije (npr. Radeljić).<note place="foot" xml:id="ftn14" n="13"> Branislav Radeljić, <hi rend="italic">Europe and the
                            Collapse of Yugoslavia. The Role of Non-State Actors and European
                            Diplomacy</hi> (London in New York: I. B. Tauris, 2012).</note> V
                zadnjem času zgodovinopisje socialistične Jugoslavije odkriva vlogo in pomen
                socialnih razlik v zadnjih desetletjih države. Avtorji kolektivne monografije z
                naslovom <hi rend="italic">Social Inequalities and Discontent in Yugoslav
                    Socialism</hi> (2016) ”poskušajo pripeljati razred nazaj” v center akademskega
                zanimanja. Posvečajo se predvsem vprašanju, kako je razredna teorija vplivala na
                politike in kako je ljudsko, ”grassroot” razumevanje razreda vplivalo na politiko.
                Avtorji ne poudarjajo razlik med posameznimi republikami in pokrajinami, ampak
                raziskujejo socialno diferenciacijo in nezadovoljstvo znotraj posameznih
                skupnosti/okolij. Avtorji opozarjajo, da historiografija o Jugoslaviji (sicer
                upravičeno) operira predvsem z etno-nacionalnimi kategorijami, vendar zanemarja
                vprašanje socialne neenakosti, zato predlagajo poglobljeno raziskovanje ”križanja”
                in ”prepletanja” socialnega z etno-nacionalnim.<note place="foot" xml:id="ftn15" n="14"> Rory Archer, Igor Duda in Paul Stubs: ”Bringing class back in. An
                        introduction,” v: <hi rend="italic">Social Inequalities and Discontent in
                            Yugoslav Socialism</hi>, ur. Rory Archer (London in New York: Routledge,
                        2016), 2, 3. </note> Njihova perspektiva je vplivala tudi na naš
                prispevek: čeprav so osrednja tema prispevka etno-nacionalne kategorije, pa je
                študij arhivskih virov in publicistike pokazal veliko soodvisnost nacionalnega in
                socialnega, na ravni teorije in ideologije ter na ravni politik in družbene kritike.
                V socialistični Jugoslaviji je bilo razmerje med razrednim in nacionalnim težko
                ulovljivo in fluidno. Še zlasti v razpravah in resolucijah Zveze komunistov so se
                pod plaščem istih definicij in izhodišč skrivala zelo različna pojmovanja o tem, kaj
                je razredno in kaj nacionalno.</p>
            <p>(3) Pomen za mednarodno primerjalno zgodovinopisje. Razmerje med slovenskim
                nacionalizmom in jugoslovanskim ”nadnacionalizmom” je zanimivo tudi za historične
                primerjave nacionalizmov, bodisi na način asimetričnega primerjanja bodisi na način
                sistematičnih primerjav dveh ali več zgodovinskih družb.<note place="foot" xml:id="ftn16" n="15"> Jürgen Kocka in Heinz-Gerhard
                        Haupt: ”Comparison and Beyond Traditions, Scope, and Perspectives of
                        Comparative History,” v: <hi rend="italic">Comparative and Transnational
                            History</hi>, ur. Jürgen Kocka in Heinz-Gerhard Haupt (New York in
                        Oxford: Berghahn Books, 2009), 5–10.</note> Čeprav ponuja razmerje
                Slovenija – Jugoslavija več priložnosti za metodološko utemeljeno primerjavo, pa
                lahko poudarimo predvsem jezikovno problematiko. Kot v svojih delih poudarja T.
                Kamussela, sta si pojma ”narod” in ”jezik” zelo podobna: oba sta čisti askriptivni
                etiketi, ki nimata predpisanih objektivnih kriterijev, kdaj postane določen ”govor”
                jezik ali skupina narod. Kamussela se zavzema predvsem za dekonstrukcijo pojmovanja
                jezika kot ”naravne” historične danosti. Jezik pojmuje kot konstruiran in kompleksen
                politični pojav, tesno povezan z razvojem naroda/nacionalizma in države. V srednji
                Evropi se je uveljavil etnolingvistični nacionalizem, ki legitimira državo s
                prepletanjem jezika, naroda in države, kar Kamussela imenuje normativni
                    izomorfizem.<note place="foot" xml:id="ftn17" n="16">
                        Tomasz Kamusella, <hi rend="italic">The Politics of Language and Nationalism
                            in Modern Central Europe</hi> (Houndmills in New York: Palgrave
                        Macmillian, 2009), 23–37.</note>
            </p>
            <p>Zakaj je treba omenjati splošne teze o jeziku in narodu v zvezi s slovenskim
                nacionalizmom v zgodnjih osemdesetih letih? Kot idealna situacija normativnega
                izomorfizma se vsiljuje stanje, ko pripadniki naroda v svoji državi uporabljajo
                zgolj standardizirano varianto narodnega jezika. Kot bomo videli v nadaljevanju, so
                bile dileme, kje in kdaj uporabljati slovenski jezik, izredno pomembne za
                pozicioniranje razmerij med slovenstvom in jugoslovanstvom.<note place="foot" xml:id="ftn18" n="17"> Aleš Gabrič, ”Uveljavljanje
                        slovenščine kot uradnega jezika po drugi svetovni vojni,” v: <hi rend="italic">Slovenija v Jugoslaviji</hi>, ur. Zdenko Čepič (Ljubljana:
                        Inštitut za novejšo zgodovino, 2015), 213–40.</note> Čeprav je bila
                uporaba slovenščine v uradnem poslovanju SRS in samoupravnih organov zagotovljena z
                ustavo, je bilo z ustavo določeno tudi, da neznanje slovenščine ne more nikogar
                ovirati pri uresničevanju pravic in interesov.<note place="foot" xml:id="ftn19" n="18">
                        <hi rend="italic">Ustava Socialistične federativne republike Jugoslavije.
                            Ustava Socialistične republike Slovenije</hi> (Ljubljana: Časopisni
                        zavod Uradni list SR Slovenije, 1974), 333, čl. 212. </note> Po drugi
                strani pa je ustava jasno določala, da je ”Slovenija država, ki temelji na
                suverenosti slovenskega naroda”.<note place="foot" xml:id="ftn20" n="19"> Ibid., 235.</note> Položaj slovenskega jezika in
                vlogo jezikovnih vprašanj v debatah o nacionalizmu je mogoče uporabiti v primerjavah
                s položajem ”šibkejših” ali ”manjših” jezikov/narodov/nacionalizmov v večnacionalnih
                državah. Verjetno bi – v maniri komparativnega zgodovinopisja – takšne historične
                primerjave odkrivale predvsem razlike, in ne podobnosti.<note place="foot" xml:id="ftn21" n="20"> Kocka in Haupt, ”Comparison and
                        Beyond,” 15.</note></p>
            </div>
            <div>
            <head>Periodizacija in osnovne poteze obravnavanega obdobja</head>
            <p>Kako opredeliti zgodnja osemdeseta? Kot smo že omenili, se je v slovenskem
                zgodovinopisju in v slovenski javnosti uveljavila percepcija osemdesetih let kot
                relativno homogenega obdobja z določenimi razpoznavnimi atributi. S perspektive
                zanimanja za zgodnja osemdeseta pa lahko hitro ugotovimo, da deveto desetletje 20.
                stoletja ni bilo homogeno. Razdobje med Titovo smrtjo in osamosvojitvijo Slovenije
                (med dogodkoma, ki običajno zamejujeta osemdeseta leta) je bilo nesporno obdobje
                velikih sprememb v politiki in družbi na splošno. Torej lahko trdimo, da je bila
                razlika med letoma 1982 in 1989 neprimerno večja kot razlika med letoma 1972 in
                1979. Razumevanje osemdesetih kot desetletja velikih sprememb in razumevanje
                osemdesetih kot relativno homogenega obdobja si nasprotujeta, čeprav sta obe
                pojmovanji močno zakoreninjeni v slovenskem zgodovinopisju in priljubljenih
                medijskih interpretacijah. Povsem razumljivo je, da so splošni pregledi zgodovine
                tega obdobja in pregledi zgodovine družbenopolitičnih organizacij obdobje
                obravnavali enotno. Samo na ta način je bilo mogoče prikazati omenjene spremembe. Če
                pa želi zgodovinopisje bolje razumeti strukture, procese in akterje v tem obdobju,
                potem mora narediti dvoje: iz metodoloških razlogov je treba dekonstruirati
                osemdeseta kot enotno obdobje in – prav tako iz metodoloških razlogov – ”pozabiti”
                na dogodke, ki so se zgodili ”potem”. Seveda to ”razstavljanje” in ”pozabljenje”
                nista sama sebi namen in imata smisel zgolj, če poskušamo v naslednji fazi obdobje
                na novo umestiti v širši zgodovinski kontekst. Sama periodizacija pa je odvisna od
                tematike (ekonomija in socialna vprašanja zahtevajo običajno daljša obdobja) in od
                ambicij zgodovinarke/zgodovinarja in končnega izdelka (članek, monografija, kratek
                pregled ipd.).</p>
            <p>V našem primeru smo izbrali obdobje med kosovsko krizo<note place="foot" xml:id="ftn22" n="21"> Za kratek, a informativen pregled
                        dogajanj na Kosovu v začetku osemdesetih gl. Jurij Hadalin, ”Odnos
                        varnostno-obveščevalnih služb do albanske manjšine v Jugoslaviji po izbruhu
                        demonstracij na Kosovu leta 1981,” <hi rend="italic">Prispevki za novejšo
                            zgodovino</hi> 51, št. 1 (2011): 313–28.</note> (april 1981) in
                izbruhom spora glede skupnih jeder v izobraževanju<note place="foot" xml:id="ftn23" n="22"> Gabrič, ”Kulturniška ’opozicija’ podira tabuje,”
                        1153. Gabrič, ”Na zahodu vzhodnega sveta,” 1158. Lepoldina Plut-Pregelj,
                        ”Slovenia's Concerns About the proposed Yugoslav Core Curriculum in the
                        1980's,” v: <hi rend="italic">The Repluralization of Slovenia in the
                            1980's</hi>, ur. Lepoldina Plut-Pregelj, Aleš Gabrič in Božo Repe
                        (Washington: University of Washinton, 2000), 58–78.</note> (avgust
                1983). Glavna razloga za izbor obdobja sta očiten porast javnih razprav o naravi
                slovenskega nacionalizma in vprašanje odnosa z jugoslovanstvom, ki terja podrobnejšo
                analizo. Kosovski dogodki so vprašanje nacionalizmov ponovno potisnili v središče
                javnih (in manj javnih) razprav, povečala se je občutljivost za ”negativne pojave
                nacionalizma”, po drugi strani pa so zvezne oblasti (državne in partijske) pričele
                pospešeno propagirati jugoslovansko ”skupništvo” (”zajedništvo”). Obdobja nismo
                zaključili z izbruhom spora o skupnih jedrih zato, ker bi se tovrstne razprave
                takrat zaključile, ampak zato, ker so z razpravo o skupnih jedrih prešla na drugo,
                lahko bi rekli višjo raven (medijska odmevnost, podpora slovenskega vodstva
                kulturniškim krogom v Sloveniji).</p>
            <p>O kakšnem času govorimo? Gre za obdobje, ko osnovne postavke političnega sistema in
                medrepubliških odnosov (kot se je izrazil Božo Repe) še niso bile postavljene pod
                    vprašaj.<note place="foot" xml:id="ftn24" n="23"> Repe,
                        <hi rend="italic" xml:space="preserve">Slovenci v osemdesetih, </hi>5.</note>
                Pozno delavsko samoupravljanje v obliki delegatskega sistema, zakoličenega z ustavo
                1974, je veljalo za edino ”pravo pot”. Zveza komunistov je sicer imela z ustavo
                zagotovljen položaj ”vodilne idejne in politične sile delavskega razreda”,<note place="foot" xml:id="ftn25" n="24">
                        <hi rend="italic">Ustava Socialistične federativne republike
                            Jugoslavije</hi>, 25, Temeljna načela, čl. VIII.</note> vendar v
                sistemskem smislu ni bila nadrejena ostalim štirim priznanim družbenopolitičnim
                organizacijam. Po načelih glavnega arhitekta jugoslovanskega sistema Edvarda
                Kardelja je bila Zveza komunistov manjšina, ki družbi ne vsiljuje svoje
                monopolistične oblasti. Komunistična organizacija naj bi bila ”sestavni del
                demokratičnega pluralizma samoupravnih interesov”, ne pa ”nekakšna politična sila
                nad temi interesi ali zunaj njih”.<note place="foot" xml:id="ftn26" n="25"> Edvard Kardelj,
                        <hi rend="italic" xml:space="preserve">Smeri razvoja političnega sistema socialističnega samoupravljanja </hi>(Ljubljana:
                        ČGP Komunist, 1977), 179.</note> Kljub temu je o najpomembnejših zadevah
                še vedno odločal vrh Zveze komunistov. Časopisi odkrivajo dinamično ter do neke mere
                potrošniško in razslojeno družbo, ki so jo poskušali voditelji na
                modernistično-socialističen način voditi v smeri odmiranja države in ”prave”,
                socialistične demokracije. Sistem, ki je bil zasnovan kot najboljša rešitev proti
                etatizmu in birokraciji, je do začetka osemdesetih postal povsem nepregleden in
                zbirokratiziran. </p>
            <p>Poleg tega so politično in družbeno klimo v tem obdobju že določale zaostrene
                gospodarske razmere: v letu 1982 je Mednarodni denarni sklad (MDS) zaostril pogoje
                za reprogramiranje kreditov. Zahteval je makroekonomsko stabilizacijo in gospodarske
                reforme za spodbujanje izvoza. Jugoslovansko vodstvo po letu 1982 je bilo prisiljeno
                voditi politiko varčevanja, omejevanja domače porabe in izvoza na konvertibilen
                Zahod, kar je globoko poslabšalo življenjsko raven državljanov. Leta 1982 so bile
                npr. ukinjene subvencije za živila, cene bencina, ogrevanja, hrane in prevoza so se
                leta 1983 povečale za eno tretjino, skoraj vsi gospodarski kazalci po letu 1982 so
                bili negativni,<note place="foot" xml:id="ftn27" n="26">
                        Susan L. Woodworth, <hi rend="italic">Balkan Tragedy</hi> (Washington: The
                        Brookings Institution, 1995), 51, 52.</note> inflacija pa je bila že v
                začetku osemdesetih približno 45-odstotna.<note place="foot" xml:id="ftn28" n="27"> Zdenko Čepič, ”Gospodarska kriza,” v: <hi rend="italic">Slovenska novejša zgodovina</hi>, ur. Jasna Fischer et al.
                        (Ljubljana: Inštitut za novejšo zgodovino in Mladinska knjiga, 2005),
                        1152.</note> Slovenija je zaradi razvitosti in umeščenosti v zahodne
                tokove lažje blažila posledice takšne politike kot druge republike. Za našo temo je
                pomembno, da so gospodarske razmere dajale ton razpravam o spremembi ustavnega
                sistema v smeri krepitve federacije. Čeprav je slovensko vodstvo podpiralo izvozno
                usmeritev in prilagajanje zahodu, pa se je odločno uprlo centralističnim ustavnim
                reformam, ki jih je podpiral MDS. Zagovarjalo je stališče, da republiška avtonomija
                ni glavna težava gospodarske krize, ampak federalno omejevanje republik in
                    podjetij.<note place="foot" xml:id="ftn29" n="28"> Jože
                        Prinčič, <hi rend="italic">Pot do slovenske narodnogospodarske suverenosti
                            1945</hi>–<hi rend="italic">1991</hi> (Ljubljana: Inštitut za novejšo
                        zgodovino, 2013), 138, 139.</note> Susan Woodworth je slovensko stališče
                komentirala z ugotovitvijo, da ”so bili tisti (op. M. Z.: Slovenci), ki so imeli
                najbolj zahodne in liberalne poglede, hkrati najbolj konservativni glede reform in
                najbolj nacionalistični. Vztrajali so na ekskluzivni prioriteti nečesa, kar so
                imenovali nacionalni interes lastne republike.”<note place="foot" xml:id="ftn30" n="29"> Woodworth, <hi rend="italic">Balkan
                        Tragedy</hi>, 62.</note> Je bil slovenski položaj resnično najbolj
                nacionalističen? Trdimo lahko najmanj to, da so posamezne republike krizo reševale
                glede na svoj položaj in notranjo strukturo. To potrjuje tudi Susan Woodworth, ko
                poudarja katastrofalno stanje srbskega gospodarstva in stremljenja srbskega vodstva,
                da bi težave rešili tudi s pomočjo centralističnih reform.<note place="foot" xml:id="ftn31" n="30"> Ibid., 65, 66.</note></p>
            <p>Pomen ekonomskih razlogov za razplamtevanje nacionalističnih razprav v večnacionalni
                državi je nesporen, vendar ni nepomembno, kako se ta potreba kanalizira. Upoštevati
                moramo obstoječe razlike med jugoslovanskimi republikami na ravni nacionalnih
                ideologij, diskurzov in akademskih/kulturniških/literarnih struktur. Najbolj očiten
                primer je različno videnje nacionalnega vprašanja, ki se je v Jugoslaviji do začetka
                osemdesetih let že večkrat ”odprlo” in ”zaprlo”. Spomin na ”hrvatsko proljeće” (ali
                vzpon hrvaškega nacionalizma, odvisno od perspektive) ter na čistke v hrvaški
                politiki (in družbi) v letih 1971/72<note place="foot" xml:id="ftn32" n="31"> Zdenko Radelić, <hi rend="italic">Hrvatska u
                            Jugoslaviji 1945.–1991. Od zajedništva do razlaza</hi> (Zagreb: Školska
                        knjiga, 2006), 379–462.</note> je bil v začetku osemdesetih še zelo živ.
                Politične in akademske razprave o razmerjih med narodi/jeziki/kulturami/religijami,
                ki so prej mobilizirale zgolj vpletene kulturniško-politične kroge, so v razmerah
                občega padca standarda postajale kanal za ljudsko nezadovoljstvo. Npr.: razlike med
                slovensko in srbsko kulturniško elito so bile (pod plaščem enotnosti) uveljavljene
                in dobro poznane. </p>
            <p>Kljub temu je v začetku osemdesetih ”razkritje” slovenskega ”separatizma” v srbskem
                tisku (in srbskega unitarizma v slovenskem) delovalo škandalozno. Zakaj? K
                razumevanju tega nam bi lahko pomagalo videnje jugoslovanstva kot delujočega
                nesporazuma. Koncept delujočega nesporazuma, ki ga predlagamo, poudarja, da je bilo
                uradno jugoslovanstvo poslednja meja kompromisa med relevantnimi akterji, torej je
                bilo vedno ”izpogajano” med različnimi, tudi povsem nasprotnimi pogledi. Da bi
                dosegli sporazum o skupnih izhodiščih, je bilo jugoslovanstvo vedno zastavljeno na
                način, ki je omogočal različne interpretacije, in to do mere, ko je sporazum o tem,
                kaj je jugoslovanstvo (oziroma kaj bi moralo biti), dobil značaj nesporazuma, ki je
                    deloval.<note place="foot" xml:id="ftn33" n="32"> Marko
                        Zajc, ”Slovenian Intellectuals and Yugoslavism in the 1980s. Propositions,
                        Theses, Questions,” <hi rend="italic">Südosteuropäische Hefte</hi> 4 (1):
                        46–65.</note> Radikalnost našega predloga z vidika historiografije o
                Jugoslaviji je v tem, da ne verjamemo v homogenost jugoslovanstva, torej v eno jedro
                jugoslovanske ideologije, ampak opozarjamo na kontekstualnost in fluidno naravo
                jugoslovanstva.</p>
            <p>Dekonstrukcija jugoslovanstva kot homogene ideologije sicer sama po sebi ne pomaga
                bolje razumeti vzpona nacionalizmov, omogoča pa odpiranje drugačnih perspektiv.
                Gospodarska kriza osemdesetih je debatam o nacionalizmu dala večjo težo in jih
                potisnila v središče javnega življenja. Nastala je eksplozivna mešanica kulturniških
                in ekonomsko-političnih argumentov, ki je jugoslovanstvo predstavljala kot
                nesporazum. Na to argumentacijo je navezana še ena teza: slovenski nacionalizem je
                imel (tudi zaradi relativne nacionalne homogenosti republike) v obdobju
                socialistične Jugoslavije poseben položaj – dovoljeno mu je bilo večje izražanje
                nacionalne suverenosti kot drugim priznanim narodom. Dojemanje Slovenije kot ”države
                slovenskega naroda” je bilo del uradne ideologije, medtem ko so podobna gesla drugje
                v Jugoslaviji izzvala vsaj negodovanje, če ne celo represalij oblasti. </p>
            </div>
            <div>
            <head>Zveza komunistov in nacionalno vprašanje v letih 1981–83</head>
            <p>Jugoslovanska komunistična organizacija je bila skozi vse obdobje obstoja soočena z
                nacionalnim vprašanjem.<note place="foot" xml:id="ftn34" n="33"> Pregled odnosa KPJ do nacionalnega vprašanja v obdobju
                        1920–41: Jurij Perovšek, <hi rend="italic">Samoodločba in federacija.
                            Slovenski komunisti in nacionalno vprašanje 1920</hi>–<hi rend="italic">1941</hi> (Ljubljana: Inštitut za novejšo zgodovino, 2012). Pregled
                        odnosa KPJ/ZKJ do nacionalnega vprašanja po 2. svetovni vojni: Aleš Gabrič,
                        ”Nacionalno vprašanje v Jugoslaviji v prvem povojnem obdobju,” v:
                        <hi rend="italic" xml:space="preserve">Jugoslavija v hladni vojni, </hi>ur.
                        Jasna Fischer (Ljubljana: Inštitut za novejšo zgodovino and University of
                        Toronto, 2004), 403–24. Pedro Ramet, <hi rend="italic">Nationalism and
                            Federalism in Yugoslavia 1963–1983</hi> (Bloomington: Indiana University
                        Press, 1984).</note> Najpomembnejši ”kanonski” tekst o nacionalnem
                vprašanju v drugi Jugoslaviji je bil prav gotovo Kardeljev predgovor k drugi izdaji
                    <hi rend="italic">Razvoja slovenskega narodnega vprašanja</hi> leta 1957,<note place="foot" xml:id="ftn35" n="34"> Edvard Kardelj, <hi rend="italic">Razvoj slovenskega narodnega vprašanja</hi> (Ljubljana:
                        Državna založba Slovenije, 1957), XIII–LXXVI.</note> ki bi ga lahko
                opredelili kot bazično besedilo jugoslovanskega socialističnega federalizma. V
                predgovoru je Kardelj identificiral tri dejavnike, ki bi lahko ponovno odprli
                nacionalno vprašanje: ostanke klasičnega buržoaznega nacionalizma, birokratski
                centralizem in veledržavni hegemonizem ter velike razlike v gospodarski razvitosti
                posameznih delov Jugoslavije.<note place="foot" xml:id="ftn36" n="35"> Ibid., XLIX–LIII.</note> Reinterpretacije
                Kardeljevih ”faktorjev” so imele pri nacionalnih debatah v Zvezi komunistov veliko
                vlogo. Dinamiko razprav o nacionalizmih znotraj jugoslovanske in slovenske
                komunistične organizacije v letih 1981–83 lahko spremljamo skozi članke in poročila
                v slovenski izdaji <hi rend="italic">Komunista</hi>, sicer glavnega ”organa” Zveze
                komunistov, v katerem so objavljali jugoslovanske in slovenske prispevke. Če je leto
                1981 zaznamovalo predvsem iskanje enotnosti glede ”kontrarevolucije” na Kosovu, pa
                je bilo leto 1982 že v znamenju razhajanj v ocenah, kaj so glavne nevarnosti
                nacionalizma v Jugoslaviji. </p>
            <p>Mnenjski voditelji so poudarjali Kardeljevo mnenje, da nacionalizem ni namenjen
                reševanju nacionalnih vprašanj, pač pa je le maska za negativne politične tendence,
                ki so nasprotne socialističnemu samoupravljanju (birokracija, tehnokracija,
                politikantstvo, karierizem). Nacionalizem zamegljuje dejstvo, da je osnovni konflikt
                v družbi razredne narave, ne pa konflikt med narodi Jugoslavije oziroma znotraj
                federacije. V razmerah jugoslovanske socialistične ureditve se pravi razredni
                konflikt odvija med ”interesi delavskega razreda” in ”birokratsko-tehnokratskimi
                    interesi”.<note place="foot" xml:id="ftn37" n="36">
                        Drago Košmrlj, ”Kakšen boj proti nacionalizmu,” <hi rend="italic">Komunist</hi>, 18. 9. 1981, 9.</note> Vodilni komunistični politiki
                in teoretiki so uporabljali besednjak boja proti etatizmu, ki ga je prav tako
                vzpostavil Kardelj v svojih govorih in razpravah. Če upoštevamo Kardeljevo
                prepričanje, da je socialistična država zgolj prehodnega značaja in mora pripraviti
                pogoje za lastno odmiranje, potem so največji negativni pojavi v družbi procesi
                etatizacije. </p>
            <p>Komunistične debate v letih 1981–83 so se lomile ravno glede interpretacije nevarnih
                procesov etatizacije kot podlage za nacionalizem. O tem, da so težnje ”po
                podržavljanju družbenega življenja” nevarne, je v vodstvu ZKJ vladal splošen
                konsenz. Prav tako je vladalo soglasje o tem, da je edina prava rešitev krepitev
                samoupravnih odnosov. Dušan Dragosavac, član predsedstva CK ZKJ, je oktobra 1981
                jasno povedal, da je treba v resnici doseči prevlado družbenega značaja
                proizvajalnih sredstev, ”tako da ne bi bila niti last tistih, ki delajo v neki
                delovni organizaciji, niti v panogi, niti v občini, niti v pokrajini in niti v
                republiki, temveč da bi postala v pravem pogledu družbena sredstva.”<note place="foot" xml:id="ftn38" n="37"> M. Tomašević,
                        ”Interes nacionalistov ni interes ljudstva. Naš gost: Dušan Dragosavac, član
                        predsedstva CK ZKJ,” <hi rend="italic">Komunist</hi>, 16. 10. 1981,
                    5.</note> Nacionalizmi niso bili nevarni samo kot protiustavne težnje, po
                mnenju vodilnih jugoslovanskih komunistov so nacionalizmi ogrožali razvoj družbene
                lastnine, enega izmed temeljev samoupravne ureditve. Vendar si politiki in teoretiki
                niso bili edini, katera oblika podržavljanja je hujša: centralizem ali republiški
                etatizmi.</p>
            <p>Značilnost znotrajpartijskih razprav o nacionalizmu in etatizmu v tem obdobju je bil
                abstrakten marksistični diskurz v kombinaciji s suhim besednjakom poznega
                samoupravljanja. Brez poznavanja samoupravnega diskurza oz. političnega jezika
                raziskovalci težko razberemo, kdaj so akterji sploh razpravljali o nacionalizmu in
                razmerjih med jugoslovanskimi narodi ali republikami. Dober primer različnih
                pogledov na etatizem in nacionalizem sta razpravi srbskega politologa Najdana Pašića
                in slovenskega politika Sergeja Kraigherja, ki ju je <hi rend="italic">Komunist</hi>
                objavil leta 1982. </p>
            <p>Najdan Pašić je že v naslovu opozoril na nevarnost teritorialnega zapiranja v
                Jugoslaviji. Čeprav je državni kapital v Jugoslaviji prepovedan z ustavo, pa se
                obnavljajo državno-lastninski monopoli v prikritih oblikah. Reorganizacija
                jugoslovanske federacije v smeri širjenja pravic republik je po njegovem mnenju
                okrepila predvsem poklicno politično-upravljavsko plast v republikah in pokrajinah,
                ne pa združeno delo. Pašić je ta fenomen imenoval decentralizirani etatizem: ”Živimo
                v razmerah splošne odvisnosti od ožje teritorialne pripadnosti človeka, skupin,
                nacionalnih skupnosti, itd.” Od ožje teritorialne plasti so poleg poklicnih
                upravljavcev odvisne tudi samoupravne institucije, inteligenca in ne nazadnje tudi
                sami komunisti: ”Širše razredno in komunistično istovetenje v jugoslovanskih okvirih
                je oslabljeno, celo povsem puščeno v nemar.” Decentralizirani etatizem povzroča tudi
                vzporedno odločanje v družbi. Namesto ustavne poti skozi samoupravne delegatske
                institucije se odločanje kanalizira s povezovanjem vodstev podjetij ali bank z ozkim
                političnim vrhom. K temu pripomore pretirana institucionalizacija samoupravnih
                organov, kjer nastajajo birokratski aparati, ki pridobivajo moč nad združenim delom.
                Seveda se ”nosilci decentraliziranega etatizma” hitro navežejo na lokalizme in
                nacionalizme. Pašić ni predlagal konkretnih rešitev, je pa opozoril, da se mora
                partija otresti operativno-upravljavskih funkcij in se posvetiti krepitvi ”tvorne
                enotnosti delavskega razreda”.<note place="foot" xml:id="ftn39" n="38"> Najdan Pašić, ”Korenine in posledice teritorialnega
                        zapiranja,” <hi rend="italic">Komunist</hi>, 29. 1. 1982, 6.</note></p>
            <p>Razprava Sergeja Kraigherja je temeljila na enaki ideološki podlagi, vendar je imela
                povsem drugačne poudarke. Kraigher je kot tedanji predsednik predsedstva SFRJ
                (1981–82) in vodja zvezne komisije za pripravo programa ekonomske stabilizacije
                (1981–83) v razpravo vključeval tudi ekonomske argumente. Poudaril je ekonomsko
                samostojnost narodov in narodnosti v Jugoslaviji, ki se vse bolj neposredno povezuje
                z ekonomsko samostojnostjo človeka. Če je nacionalno vprašanje v Jugoslaviji rešeno,
                potem narodi in narodnosti niso samostojni samo politično, pač pa tudi ekonomsko,
                kar pomeni, da svobodno razpolagajo s presežnim delom. To razpolaganje s presežkom
                pa je mogoče, trdi Kraigher, samo če se kot osnovno načelo družbenih odnosov
                uveljavlja načelo delitve po delu. Nepravilno bi bilo vse procese, ki se pojavljajo
                v odnosih med gospodarskimi organizacijami različnih republik in pokrajin,
                spreminjati v problematiko mednacionalnih odnosov. </p>
            <p>Kraigher se ne strinja, da je glavni razlog gospodarskih težav in nacionalizma
                razbijanje enotnega jugoslovanskega trga na osem republiških oz. pokrajinskih trgov,
                čeprav takšne tendence obstajajo. Vzrokov se ne bi smelo mešati s posledicami. Pravi
                razlogi ne tičijo v prevelikih pravicah republik in pokrajin, pač pa v slabem
                delovanju dobro zasnovanega samoupravnega sistema (nesamoupravni odnosi,
                monopolistično delovanje delovnih organizacij v navezi z državnimi organi, vpliv
                multinacionalk, neizpolnjevanje ukrepov ekonomske politike itd.). Ekonomska
                samostojnost narodov ne nasprotuje enotnemu jugoslovanskemu trgu, če jo pojmujemo
                kot svobodno vključevanje v gospodarska integracijska gibanja v državi in širše. Če
                pa nacionalno gospodarstvo pojmujemo v smislu izoliranega ekonomskega mehanizma,
                potem ne moremo govoriti o nacionalni ekonomiji, pač pa o republiškem etatizmu.
                Kraigher svari pred ”centralističnim egalitarizmom z birokratsko prisilo”.
                Jugoslovanski trg premalo selekcionira poslovanje slabih oz. spodbuja nadpovprečne
                organizacije združenega dela, s čimer se slabijo ekonomski motivi delavcev v
                delovnih organizacijah za dvig produktivnosti: izgube se socializirajo in se
                spremenijo v družbeni strošek. Eden izmed glavnih dejavnikov slabega gospodarjenja
                naj bi bila tudi monetarna in emisijska politika centralne Narodne banke, ki
                povzroča pomembna prelivanja akumulacijskih sredstev, kar izziva lokalistične
                    reakcije.<note place="foot" xml:id="ftn40" n="39">
                        Sergej Kraigher, ”V iskanju odgovora na stara vprašanja v spremenjenih
                        razmerah ali na nova vprašanja se naša progresivna družbena misel nenehno
                        sooča z družbeno prakso,” <hi rend="italic">Komunist</hi>, 5. 2. 1982,
                        12–17.</note>
            </p>
            <p>Čeprav tez obeh teoretikov ne moremo obravnavati zgolj kot apologijo republiških
                politik, pa kljub temu lahko razberemo osnovne poteze interesov srbskega in
                slovenskega komunističnega vodstva. Pašić in Kraigher razmišljata v okvirih sistema.
                Pašić meditira o preseganju decentralizacije, enotnosti jugoslovanskega trga in
                jugoslovanskih komunistov, Kraigher pa odkrito zagovarja ekonomsko samostojnost
                narodov in osnovno načelo delitve po rezultatih dela (kar gre v korist Slovenije kot
                najbolj razvite republike). Prvi se nagiba k spremembam, drugi zavzeto zagovarja
                ”kardeljistično” strukturo jugoslovanskega sistema na vseh ravneh družbe. Pašić vidi
                glavno zlo v pravicah republik in pokrajin, Kraigher poudarja slabosti delovanja
                zveznega sistema, ki povzroča republiške reakcije. Prvi razmišlja o Jugoslaviji kot
                o nacionalnem okviru, drugi se nagiba k poistovetenju republik z narodi (ena izmed
                osnovnih značilnosti slovenskega gledanja na mednacionalne odnose v
                Jugoslaviji).</p>
            <p>Slovenstvo komunistično vodstvo se je v zaostrenih gospodarskih razmerah balo
                predvsem centralistične ofenzive. Na seji predsedstva CK ZKS 12. oktobra 1981, kjer
                so razpravljali o tedaj aktualni stabilizaciji in konkretnih gospodarskih
                vprašanjih, je Viktor Avbelj opozoril, da se krepijo centralistični pritiski.
                Citiral je članek Nenada Kecmanovića iz NIN-a, v katerem je pisec razglabljal o
                povampirjenih republikah in potrebi po centralizaciji. ”Mislim, da gredo tudi
                nekateri poizkusi direktno na to, da bi hoteli politiko močne roke, ki naj v
                Jugoslaviji razrešuje vse, kar je spornega.”<note place="foot" xml:id="ftn41" n="40"> SI AS 1589/IV, šk. 470, a. e. 3963, Magnetogram
                        97. seje predsedstva CK ZKS z dne 12. 10. 1981, trak 11/1-PV.</note>
                Močne centralistične roke pa se ni bal samo Avbelj, ampak tudi predsednik CK ZKS
                France Popit, ki je sicer slovensko ZK vodil ”z železno disciplino”.<note place="foot" xml:id="ftn42" n="41"> Repe, <hi rend="italic">Slovenci v osemdesetih</hi>, 10.</note> Popit je bil
                do centralističnih poizkusov zelo oster. Samoupravljanje ni samo pravi sistem
                družbene ureditve, je tudi predpogoj za obstoj jugoslovanske države: ”Mislim, če bi
                mi odstopili od samoupravljanja, da se ta država razpade. To lahko trdim toliko
                daleč, ker noben etatizem, nobena centralizacija, nobena druga varianta, ki bi lahko
                prišla v poštev, ne more nadomestiti samoupravljanja in da je samoupravljanje
                istočasno tudi kohezijska sila, ki drži to državo pokonci in skupaj. Ker kakor hitro
                bomo šli od tega stran, je potem tu konec.”<note place="foot" xml:id="ftn43" n="42"> SI AS 1589/IV, šk. 470, a. e. 3963, Magnetogram
                        97. seje predsedstva CK ZKS z dne 12. 10. 1981, trak 19/2-PV.</note>
                Republike so lahko problematične, če jih gledamo s tehnokratsko-birokratskega
                vidika. Če pa republiko obravnavamo kot samoupravno interesno skupnost, potem
                pravice republik ne ovirajo delovanja gospodarstva. ”Kakor da so republike tiste, ki
                so veliko zlo. Naj se to poskusi. Jugoslavija lahko eksistira samo kot
                socialistična, samoupravna, federativno urejena Jugoslavija. Samo na tej osnovi.
                Drugače pa lahko samo s silo to skupaj držimo. To lahko nekaj časa traja, dolgo pa
                ne. /…/ ali bo sedaj to ojačalo samoupravno Jugoslavijo ali pa jo bo zaradi težav, v
                katerih smo, spet vrnilo nazaj. Samo tisti, ki misli, da se da to vrniti samo do
                nivoja federacije, ne pa do nivoja likvidiranja samoupravljanja in trde roke, se
                zelo moti.”<note place="foot" xml:id="ftn44" n="43"> Ibid.,
                        trak 20/1-VH.</note></p>
            </div>
            <div>
            <head>Zaključek</head>
            <p>Okvir poznega samoupravljanja ni nevtralen: po eni strani sistem ”samoupravne
                demokracije” omogoča dovolj prostora za nacionalistične projekte, po drugi strani pa
                ideologija samoupravljanja propagira odnose vključevanja posameznikov v različne
                ravni življenja. Skoraj vsak občan je hkrati tudi večkraten delegat. Poleg tega je
                vprašanje naroda povezano z vprašanjem lastnine. V gospodarstvu so se npr. borili
                proti državno-lastninskim in skupinsko-lastninskim odnosom. Ni sprejemljivo, če se
                delavci preveč navežejo na delovno organizacijo, kot da je njihova lastnina. To so
                že nastavki kapitalistične miselnosti. Organizacija združenega dela je dejansko
                njihova po ”družbenosti”, namenjena je združevanju dela in družbenih sredstev.<note place="foot" xml:id="ftn45" n="44"> Ivan Kristan, <hi rend="italic">Samoupravljanje. Gradivo za učence srednjih šol</hi>
                        (Ljubljana: Zavod SRS za šolstvo, 1976), 75.</note> Ni namenjena samo
                pridobivanju dobička in vzdrževanju osebnih dohodkov delavcev, ampak tudi širši
                reprodukciji družbe. Poenostavljeno bi lahko rekli: organizacija združenega dela je
                RES njihova, ampak ni SAMO njihova.</p>
            <p>Podobno analogijo bi lahko potegnili glede nacionalnega vprašanja v Jugoslaviji:
                partikularno nacionalno je sprejemljivo, če je umeščeno (”podružbljeno”) znotraj
                socialističnega in samoupravnega jugoslovanstva, če je v pravih razmerjih z drugimi
                pripadnostmi oziroma temelji na enotnem delavskem razredu. ”Bratstvo in enotnost” ni
                bila zgolj ponavljana fraza: enotnost je bila mišljena kot enotnost delavskega
                razreda, bratstvo pa kot bratstvo narodov. </p>
            <p>Nazor, ki je veljal v Sloveniji za unitarističnega, v Beogradu pa za jugoslovanskega
                ali ”federalnega” (večje poenotenje države) je temeljil na analogiji samoupravljanja
                in odmiranja države. Jugoslovanski narodi in narodnosti (ter republike in pokrajine)
                so zgolj sestavni deli višje kakovosti – jugoslovanstva oz. Jugoslavije. ”Sestavni
                deli” naj bi imeli lastnosti samo znotraj jugoslovanstva v razmerju z drugimi
                ”sestavnimi deli”. Jugoslovanski narodi in narodnosti naj bi imeli vse pravice,
                vendar zgolj v nekakšnem ”narodnem” eklekticizmu, kjer so, čeprav upoštevani,
                podrejeni višji, jugoslovanski entiteti. Če si dovolimo analogijo z delovnimi
                organizacijami, lahko odkrijemo naslednjo logiko: slovenstvo naj bi bilo RES
                ”slovensko”, vendar ne SAMO ”slovensko”, ampak tudi jugoslovansko. Slovenstvo torej
                ni samo slovenska stvar, ampak zadeva vso Jugoslavijo. Na videz tavtološko
                preigravanje jugoslovanstva ni trivialno in nedolžno, v različnih formulacijah
                odnosa slovensko – jugoslovansko se skrivajo bistveno drugačni pogledi na nacionalno
                vprašanje in na ustroj jugoslovanske države. Tega so se zavedali tudi tedanji
                akterji.</p>
            <p>Slovensko dojemanje je prav tako temeljilo na odmiranju države, vendar na doslednem
                zagovarjanju Kardeljevih izhodišč o nacionalnem vprašanju, predvsem pa je bilo
                poudarjeno mnenje, da so jugoslovanski narodi objektivno dejstvo, ki imajo
                zagotovljeno državnost (narodnosti pa določene pravice) in so tudi ekonomske
                skupnosti. Republike (kot odraz suverenih jugoslovanskih narodov) pa so predvsem
                samoupravne interesne skupnosti, zato so ključne za delovanje delavskega
                samoupravljanja. Oboji so se strinjali s teorijo odmiranja države, postavljalo pa se
                je konkretno vprašanje, na katerem koncu naj bi država pričela odmirati: pri centru
                ali pri republikah.</p>
            </div>
        </body>
        <back>
            <div type="bibliography">
            <head>Viri in literatura</head>
            <list>
            <head>Arhivski viri:</head>
            <item>SI AS, Arhiv Republike Slovenije: <list>
                <item>SI AS 1589/IV.</item></list></item>
            </list>
            <listBibl>
            <head>Literatura:</head>
            <bibl>Archer, Rory, Igor Duda in Paul Stubs. ”Bringing class back in. An
                    introduction.” V: <hi rend="italic">Social Inequalities and Discontent in
                        Yugoslav Socialism</hi>, ur. Rory Archer, Igor Duda in Paul Stubs, 1–20.
                    London in New York: Routledge, 2016.</bibl>
                <bibl>Cvetković-Sander, Ksenija. <hi rend="italic">Sprachpolitik und Nationale
                    Identitat im sozialistischen Jugoslawien (1954</hi>–<hi rend="italic">1991).</hi> Wiesbaden: Harrassowitz Verlag, 2011.</bibl>
                <bibl>Čepič, Zdenko. ”Gospodarska kriza.” V: <hi rend="italic">Slovenska novejša
                    zgodovina. Od programa Zedinjena Slovenija do mednarodnega priznanja
                    Republike Slovenije 1848–1992, I</hi>, 1151–53, ur. Jasna Fischer et al.
                    Ljubljana: Inštitut za novejšo zgodovino in Mladinska knjiga, 2005.</bibl>
                <bibl>Dragović-Soso, Jasna. ”Why did Yugoslavia Disintegrate? An Overview of
                    Contending Explanations.” V: <hi rend="italic">State Collapse in South-Eastern
                        Europe. New Perspectives on Yugoslavia's Disintegration</hi>, ur. Jasna
                    Dragović Soso in Lenard Cohen, 1–29. Purdue University Press, 2008.</bibl>
                <bibl>Dragović-Soso, Jasna. <hi rend="italic">Saviours of the Nation, Serbia’s
                    Intellectual Opposition and the Revival of Nationalism</hi>. London: Hurst
                    &amp; Company, 2002.</bibl>
                <bibl>Gabrič, Aleš. ”Cultural Activities as Political Action.” V: <hi rend="italic">The Repluralization of Slovenia in the 1980's. New Relevations from
                    Archival Records</hi>, ur. Lepoldina Plut-Pregelj, Aleš Gabrič in Božo Repe,
                    16–36. Washington: University of Washinton, 2000.</bibl>
                <bibl>Gabrič, Aleš. ”Kulturniška ’opozicija’ podira tabuje.” V: <hi rend="italic">Slovenska novejša zgodovina. Od programa Zedinjena Slovenija do
                    mednarodnega priznanja Republike Slovenije 1848–1992, I</hi>, ur. Jasna
                    Fischer et al., 1153–58. Ljubljana: Inštitut za novejšo zgodovino in Mladinska
                    knjiga, 2006.</bibl>
                <bibl>Gabrič, Aleš. ”Na zahodu vzhodnega sveta.” V: <hi rend="italic">Slovenska
                    novejša zgodovina. Od programa Zedinjena Slovenija do mednarodnega priznanja
                    Republike Slovenije 1848–1992, I</hi>, ur. Jasna Fischer et al., 1158–65.
                    Ljubljana: Inštitut za novejšo zgodovino in Mladinska knjiga, 2006.</bibl>
                <bibl>Gabrič, Aleš. ”Politična kriza.” V: <hi rend="italic">Slovenska novejša
                    zgodovina. Od programa Zedinjena Slovenija do mednarodnega priznanja
                    Republike Slovenije 1848–1992, I</hi>, ur. Jasna Fischer et al., 1148–51.
                    Ljubljana: Inštitut za novejšo zgodovino in Mladinska knjiga, 2006.</bibl>
                <bibl>Gabrič, Aleš. ”Nacionalno vprašanje v Jugoslaviji v prvem povojnem obdobju.”
                    V: <hi rend="italic">Jugoslavija v hladni vojni</hi>, ur. Jasna Fischer,
                    403–424. Ljubljana: Inštitut za novejšo zgodovino in University of Toronto,
                    2004.</bibl>
                <bibl>Gabrič, Aleš. ”Uveljavljanje slovenščine kot uradnega jezika po drugi svetovni
                    vojni.” V: <hi rend="italic">Slovenija v Jugoslaviji</hi>, ur. Zdenko Čepič,
                    213–240. Ljubljana: Inštitut za novejšo zgodovino, 2015.</bibl>
                <bibl>Granda, Stane. <hi rend="italic">Slovenia. An historical Overview</hi>.
                    Ljubljana: Government communication office, 2008.</bibl>
                <bibl>Hadalin, Jurij. ”Odnos varnostno-obveščevalnih služb do albanske manjšine v
                    Jugoslaviji po izbruhu demonstracij na Kosovu leta 1981.” <hi rend="italic">Prispevki za novejšo zgodovino</hi> 51, št. 1 (2011): 313–28.</bibl>
                <bibl>Hudson, Kate. <hi rend="italic">Breaking the South Slav Dream. The Rise and
                    Fall of Yugoslavia</hi>. London: Pluto Press, 2003. </bibl>
                <bibl>Jović, Dejan. <hi rend="italic">A State that Withered Away</hi>. West
                    Lafayette, Indiana: Purdue University Press, 2009.</bibl>
                <bibl>Kamusella, Tomasz. <hi rend="italic">The Politics of Language and Nationalism
                    in Modern Central Europé</hi>. Houndmills and New York: Palgrave Macmillian,
                    2009.</bibl>
                <bibl>Kardelj, Edvard. <hi rend="italic">Razvoj slovenskega narodnega
                    vprašanja</hi>. Ljubljana: Državna založba Slovenije, 1957.</bibl>
                <bibl>Kardelj, Edvard.
                    <hi rend="italic" xml:space="preserve">Smeri razvoja političnega sistema socialističnega samoupravljanja. </hi>Ljubljana:
                    ČGP Komunist, 1977.</bibl>
                <bibl>Kocka, Jürgen in Heinz-Gerhard Haupt. ”Comparison and Beyond Traditions,
                    Scope, and Perspectives of Comparative History.” V: <hi rend="italic">Comparative and Transnational History</hi>, ur. Jürgen Kocka in
                    Heinz-Gerhard Haupt, 1–32. New York in Oxford: Berghahn Books, 2009.</bibl>
                <bibl>Kolstø, Pål, ur. <hi rend="italic">Media Discourse and the Yugoslav Conflicts,
                    Representations of Self and Other</hi>. Farnham: Ashgate, 2009.</bibl>
                <bibl>Košmrlj, Drago. ”Kakšen boj proti nacionalizmu.” <hi rend="italic">Komunist</hi>, 18. 9. 1981. </bibl>
                <bibl>Kraigher, Sergej. ”V iskanju odgovora na stara vprašanja v spremenjenih
                    razmerah ali na nova vprašanja se naša progresivna družbena misel nenehno sooča
                    z družbeno prakso.” <hi rend="italic">Komunist</hi>, 5. 2. 1982.</bibl>
                <bibl>Kristan, Ivan. <hi rend="italic">Samoupravljanje. Gradivo za učence srednjih
                    šol</hi>. Ljubljana: Zavod SRS za šolstvo, 1976.</bibl>
                <bibl>Lampe, John R. <hi rend="italic">Yugoslavia as History. Twice There Was a
                    Country</hi>. Cambridge University Press, 2000.</bibl>
                <bibl>Lusa, Stefano. <hi rend="italic">Razkroj oblasti, Slovenski komunisti in
                    demokratizacija države</hi>. Ljubljana: Modrijan, 2012.</bibl>
                <bibl>Luthar, Oto, ur.
                    <hi rend="italic" xml:space="preserve">The Land in Between. A History of Slovenia. </hi>Frankfurt
                    am Main: Peter Lang, 2008.</bibl>
                <bibl>Meier, Viktor. <hi rend="italic">Yugoslavia. A History of its Demise</hi>.
                    London in New York: Routledge, 1999. </bibl>
                <bibl>Pašić, Najdan. ”Korenine in posledice teritorialnega zapiranja.” <hi rend="italic">Komunist</hi>, 29. 1. 1982.</bibl>
                <bibl>Perovšek, Jurij. <hi rend="italic">Samoodločba in federacija. Slovenski
                    komunisti in nacionalno vprašanje 1920</hi>–<hi rend="italic">1941</hi>.
                    Ljubljana: Inštitut za novejšo zgodovino, 2012.</bibl>
                <bibl>Plut-Pregelj, Lepoldina. ”Slovenia's Concerns About the proposed Yugoslav Core
                    Curriculum in the 1980's.” V: <hi rend="italic">The Repluralization of Slovenia
                        in the 1980's. New Relevations from Archival Records</hi>, ur. Lepoldina
                    Plut-Pregelj, Aleš Gabrič in Božo Repe, 58–78. Washington: University of
                    Washinton, 2000.</bibl>
                <bibl>Prinčič, Jože. <hi rend="italic">Pot do slovenske narodnogospodarske
                    suverenosti 1945</hi>–<hi rend="italic">1991</hi>. Ljubljana: Inštitut za
                    novejšo zgodovino, 2013.</bibl>
                <bibl><hi rend="italic">Problemi (Razprave)</hi> 19/20, št. II/I (1981/1982), 85–97.
                    ”Kako so Slovenci postali pridni in kako bodo, če bodo pridni, pridni tudi
                    ostali.”</bibl>
                <bibl>Radelić, Zdenko.
                    <hi rend="italic" xml:space="preserve">Hrvatska u Jugoslaviji 1945. – 1991. Od zajedništva do razlaza. </hi>Zagreb:
                    Školska knjiga, 2006.</bibl>
                <bibl>Radeljić, Branislav. <hi rend="italic">Europe and the Collapse of Yugoslavia.
                    The Role of Non-State Actors and European Diplomacy</hi>. London in New
                    York: I. B. Tauris, 2012.</bibl>
                <bibl>Ramet, Pedro. <hi rend="italic">Nationalism and Federalism in Yugoslavia
                    1963–1983</hi>. Bloomington: Indiana University Press, 1984.</bibl>
                <bibl>Ramet, Sabrina P. <hi rend="italic">Balkan Babel. The Disintegration of
                    Yugoslavia from the Death of Tito to the Fall of Milošević</hi>. Oxford:
                    Westview Press, 2002. </bibl>
                <bibl>Repe, Božo. <hi rend="italic">Jutri je nov dan. Slovenci in razpad
                    Jugoslavije</hi>. Ljubljana: Modrijan, 2002.</bibl>
                <bibl>Repe, Božo. <hi rend="italic">Slovenci v osemdesetih letih</hi>. Ljubljana:
                    Zveza zgodovinskih društev Slovenije, 2001.</bibl>
                <bibl>Sundhaussen, Holm. <hi rend="italic">Jugoslawien und seine Nachfolgstaaten.
                    Eine ungewöhnliche Geschichte des Gewöhnlichen</hi>. Wien, Köln in Weimar:
                    Böhlau, 2012.</bibl>
                <bibl>Tomašević, M. ”Interes nacionalistov ni interes ljudstva. Naš gost: Dušan
                    Dragosavac, član predsedstva CK ZKJ.” <hi rend="italic">Komunist</hi>, 16. 10.
                    1981.</bibl>
                <bibl><hi rend="italic">Ustava Socialistične federativne republike Jugoslavije.
                    Ustava Socialistične republike Slovenije</hi>. Ljubljana: Časopisni zavod
                    Uradni list SR Slovenije, 1974.</bibl>
                <bibl>Vurnik, Blaž. <hi rend="italic">Med Marxom in punkom. Vloga Zveze
                    socialistične mladine Slovenije pri demokratizaciji Slovenije
                    1980–1990</hi>. Ljubljana: Modrijan, 2005. </bibl>
                <bibl>Woodworth, Susan L. <hi rend="italic">Balkan Tragedy</hi>. Washington: The
                    Brookings Institution, 1995.</bibl>
                <bibl>Zajc, Marko. ”Slovenian Intellectuals and Yugoslavism in the 1980s.
                    Propositions, Theses, Questions”. <hi rend="italic">Südosteuropäische Hefte</hi>
                    4, št. 1 (2015): 46–65.</bibl>
                <bibl>Žižek, Slavoj. <hi rend="italic">Jezik, ideologija, Slovenci</hi>. Ljubljana:
                    Delavska enotnost, 1987.</bibl>
            </listBibl>
            </div>
            <div type="summary" xml:lang="en">
            <head type="main">THE INTERPRETATION OF YUGOSLAVISM IN SLOVENIA (AND OF SLOVENIA WITHIN YUGOSLAVISM) IN
                THE EARLY 1980S</head>
            <head>SUMMARY</head>
                <docAuthor>Marko Zajc</docAuthor>
                <p>The paper attempts to present the important discussions of nationalism, Slovenianism
                and Yugoslavism from the early 1980s and call attention to the (inter)dependence of
                nationalism (and its perceptions) and the social system and social issues. In doing
                so, it stems from the assumption that it is impossible to understand the national
                question/nationalism in the treated period without being familiar with the specifics
                of later-period workers’ self-management neither at the theoretical (ideological)
                nor the structural (practical) level. The paper initially lays out the reasons for
                the historical study of nationalism/national question in Slovenia and Yugoslavia in
                the early 1980s. The work presents a critical overview of the established
                periodisation of the 1980s in the Slovenian public opinion and history as well as
                the basic outlines of the period in question, also touching on the economic and
                social situation at the time. In order to better understand the concept of
                Yugoslavism, the paper proposes to interpret it as a “working misunderstanding”
                which highlights the contextuality and fluid nature of Yugoslavism. The official
                Yugoslav ideology was always the last line of compromise between the actors and it
                was always “negotiated” from differing, even contradictory theses. The main part of
                the article uses an analysis of articles published in the Komunist newsletter and of
                archived materials pertaining to the Central Committee of the League of Communists
                of Slovenia to present and analyse the various attitudes towards the national
                question held by members of the League of Communists of Yugoslavia during the period
                in question. In the conclusion, the paper underlines the connection between the
                interpretation of the national question and the interpretation of social property in
                self-management. Both the Slovenian leaders (who were in favour of the republics
                having more rights) and the proponents of a more unified Yugoslavia agreed with the
                theory of the withering away of the state, but one question remained: where was the
                withering away supposed to begin, at the centre or in the republics?</p>
                </div>
        </back>
    </text>
</TEI>