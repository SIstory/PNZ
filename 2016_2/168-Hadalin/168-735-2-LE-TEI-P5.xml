<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Slovenski zbornik 2016. Ob 75-obletnici ustanovitve Osvobodilne fronte
                    slovenskega naroda, uredila Janez Stanovnik in Nevenka Troha. Ljubljana:
                    Ustanova Franca Rozmana - Staneta, 2016, 375 str.</title>
                <author>
                    <name>
                        <forename>Jurij</forename>
                        <surname>Hadalin</surname>
                    </name>
                </author>
            </titleStmt>
            <editionStmt>
                <edition>
                    <date>2016-09-06</date>
                </edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Kongresni trg 1</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/168</pubPlace>
                <date>2016</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">56</biblScope>
                <biblScope unit="issue">2</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <revisionDesc>
            <listChange>
                <change>
                    <date>2016-10-13</date>
                    <name>Neja Blaj Hribar</name>
                    <desc>Pretvorba iz DOCX v TEI, dodatno kodiranje</desc>
                </change>
            </listChange>
        </revisionDesc>
    </teiHeader>
    <text>
        <front>
            <docAuthor>Jurij Hadalin</docAuthor>
        </front>
        <body>
            <p>Zveza združenj borcev za vrednote NOB Slovenije se je ob 75-letnici ustanovitve
                Osvobodilne fronte slovenskega naroda odločila za izdajo strokovne publikacije <hi
                    rend="italic">Slovenski zbornik 2016</hi>, ki se tesno naslanja na eno izmed
                žlahtnih tradicij te veteranske organizacije. Prvi <hi rend="italic">Slovenski
                    zbornik</hi> je v ilegali v ciklostilu izšel že leta 1942, drugi je pospremil
                osvoboditev slovenskega ozemlja, v zadnjih letih pa ponovno izhaja, in to vse bolj
                pogosto (2007, 2014). Koncept in vsebina zbornikov sta se sčasoma seveda spremenila,
                tako kot je ZZB z leti iz družbenopolitične organizacije prešla v novodobno
                civilnodružbeno organizacijo, ki združuje člane različnih generacij, a sorodnih
                pogledov. Vse manj je piscev spominskih zapisov iz časa druge svetovne vojne, vse
                več pa uglednih strokovnjakov, ki razmišljajo o različnih družbenih procesih, ki so
                zaznamovali čas po drugi svetovni vojni vse do današnjih dni. Iz časov ustanovitve
                fronte pa ostaja velika mobilizacijska moč imena Osvobodilna fronta, svoje prispevke
                je tako oddalo kar 59 avtorjev različnih generacij.</p>
            <p>Koncept zbornika, ki je izšel v za slovenske založniške okoliščine zares veliki
                nakladi 2000 izvodov (z naknadnim dotisom še tisoč primerkov), sloni na izvoru ideje
                Osvobodilne fronte. Devet vsebinskih sklopov sledi devetim temeljnim točkam
                Osvobodilne fronte, v vsak sklop nas popelje »uvodni esej«. Deseto poglavje je
                nekoliko drugačno, saj združuje pričevanja treh še živečih slovenskih narodnih
                heroin in herojev. Svoje spomine so delili Andreana Družina - Olga, Drago Flis -
                Strela in Jože Ožbolt. Naloga oziroma čast uvodničarja je pripadla akademiku Antonu
                Vratuši, ki je popisal del svoje vojne poti na podlagi življenjskih izkušenj oziroma
                »specifičnosti moje dolgoletne neposredne in posredne udeležbe v izvajanju
                celovitega programa OF na kulturnem, vojaškem in političnem področju tako v času
                narodnoosvobodilnega gibanja kot tudi po koncu druge svetovne vojne, zlasti pri
                graditvi nove socialistične domovine 'na dosleden ljudski demokratičen način' (sedma
                Temeljna točka OF) in pri uresničevanju osme Temeljne točke, ki zagotavlja, da 'bo
                po svoji narodni osvoboditvi o notranji ureditvi Združene Slovenije in o svojih
                zunanjih odnosih odločal slovenski narod sam; OF bo to elementarno pravico
                slovenskega naroda uveljavila in ubranila z vsemi sredstvi'«. Visoko doneči jezik,
                ki ga dandanes v javnem diskurzu nismo več vajeni, je kljub vsem političnim
                spremembah, ki smo jih doživeli, očitno preživel sodbo časa, saj tudi danes ne
                deluje izven konteksta. Ne pomaga pa nujno pri doseganju »osnovnega cilja
                publikacije«, ki je »avtentično obveščanje javnosti in v prvi vrsti mlajših
                generacij o oboroženem uporu slovenskega naroda«. </p>
            <p rend="No Spacing"><hi rend="italic bold">1. temeljna točka OF: Proti okupatorjem je
                    treba vršiti neizprosno oboroženo akcijo.</hi></p>
            <p rend="No Spacing">Nosilni esej prvega poglavja je napisal Janez Stanovnik, ki vabi k
                priklicovanju spomina na »svojo veličastno preteklost« in opominja na potrebo, da
                »prisluhnemo njenim sporočilom, ko kujemo svojo prihodnost«. V nadaljevanju Dušan
                Biber oriše mnenja zahodnih zaveznikov o NOB Slovenije, Božidar Gorjan prikaže
                organizacije slovenske mladine v politično burnem obdobju med letoma 1939 in 1941,
                Vladimir Prebilič ponudi oceno današnjega pogleda na Osvobodilno fronto, Sonja
                Zabric Vrščaj pa na podlagi lastnih izkušenj poda zgodbo o preživetju v krutem
                okolju koncentracijskih taborišč.</p>
            <p rend="No Spacing"><hi rend="italic bold">2. temeljna točka OF: Ta akcija predstavlja
                    izhodišče za osvoboditev in združitev vseh Slovencev.</hi></p>
            <p>Sklop uvede Janko Pleterski, ki razpravlja o kontinuiteti slovenskih narodnih
                odločitev in opozarja, da s tem, ko nekateri spodbijajo drugo samoodločbo, pod velik
                vprašaj postavljajo tretjo, nedavno. Sledijo mu Franc Bera z orisom medvojnega
                dogajanja v okraju Slovenska Bistrica, Marko Bulc s spominskim zapisom o ustanovitvi
                odbora OF na novomeški gimnaziji, Jože Hartman o Ljubljani – mestu heroju, Andrej
                Kerin o množičnosti upora, Helena Konda o napisnih akcijah OF in Avguštin Malle o
                uporu na Koroškem. O letu 1941 na Primorskem nato razmišlja Branko Marušič,
                štajerske prilike opiše Marjan Žnidarič, problematiko izgnancev pa Ivica
                Žnidaršič.</p>
            <p><hi rend="italic bold">3. temeljna točka OF: Stoječ na stališču naravne in usodne
                    skupnosti jugoslovanskih narodov OF ne priznava razkosanja Jugoslavije in deluje
                    z vsemi silami za slogo in enotnost njenih narodov. Hkrati stremi k povezanosti
                    slovanskih narodov pod vodstvom velikega ruskega naroda na temelju pravice
                    slehernega naroda do samoodločbe.</hi></p>
            <p>Če je prejšnje vprašanje večinoma združilo zgodovinarje, je tretja temeljna točka z
                željo po razjasnitvi nekaterih vprašanj združila nekatere slovenske politike,
                nekdanje in sedanje. Temo v eseju z naslovom Temeljne točke osvobodilne fronte in
                pravica slovenskega naroda do samoodločbe vpelje Ciril Ribičič, ki temeljne točke OF
                identificira kot osnovo preambule Temeljne ustavne listine, na kateri temelji
                današnja Ustava Republike Slovenije. Ustavni okvir je tudi tema prispevka Mirana
                Potrča, ki se dotika sprejemanja amandmajev k Ustavi SFRJ in SRS, sledita pa
                mnenjska članka evropskih poslancev Igorja Šoltesa in Iva Vajgla.</p>
            <p><hi rend="italic bold">4. temeljna točka OF: Z osvobodilno akcijo in aktivacijo
                    slovenskih množic preoblikuje OF slovenski narodni značaj. Slovenske ljudske
                    množice, ki se borijo za svoje narodne in človekove pravice, ustvarjajo nov lik
                    aktivnega slovenstva.</hi></p>
            <p>Uvodne misli o potrebi po preobrazbi slovenskega narodnega značaja, ki je verjetno
                najbolj očiten prispevek Edvarda Kocbeka v <hi rend="italic">Temeljnih točkah
                    OF</hi>, podaja Matjaž Kmecl. Sledi mu Andrej Babič, ki v spominskem zapisu
                opiše, kako je lokalno prebivalstvo poskrbelo zanj, ko je bil v času vojne ranjen.
                Miklavž Komelj v prispevku Umetnost v partizanski kulturni revoluciji ponovno
                dokaže, da je trenutno največji poznavalec omenjene tematike. Partizansko zdravstvo
                je tema, ki ga opiše neposredna pričevalka, zdravnica Zora Konjajev, h Kocbeku in
                vprašanju slovenskega narodnega značaja pa se ponovno vrne Boris Paternu. Cvetka
                Hedžet Toth kot zadnja v sklopu v prispevku Etična dilema upora analizira poglede
                škofa Vekoslava Grmiča.</p>
            <p><hi rend="italic bold">5. temeljna točka OF: Vse skupine, ki sodelujejo v OF, so se
                    obvezale, da bodo lojalne v medsebojnih odnosih.</hi></p>
            <p>Cikel prispevkov z reminiscenco vpelje Ciril Zlobec, o pluralnosti in enotnosti OF
                nato razmišlja Slavko Grčar, o svojih nekdanjih partizanskih enotah pa Lado Kocijan.
                Svoja vojna leta opisuje Martin Košir, sledi pa še nekaj zapisov iz časa dovške
                vstaje, kot se je spominja Matija Mirtič po zapisih Sonje Mirtič.</p>
            <p><hi rend="italic bold">6. temeljna točka OF: Po narodni osvoboditvi prevzame na
                    slovenskem ozemlju oblast OF slovenskega naroda kot celota.</hi></p>
            <p>Z razmišljanji o demokraciji temo načne Ljubo Bavcon, nato pa v prispevku o
                Osvobodilni fronti in vprašanju oblasti zadnje tri točke programa OF analizira
                Zdenko Čepič. Zakonske spremembe po demokratizaciji slovenske družbe in njihov vpliv
                na ustavno in zakonsko varstvo pravic borcev NOB jedrnato povzame Franc Godeša.
                Vlogo OF v »spremenljivem zgodovinskem spominu« obravnava Maca Jogan, ki se nasloni
                na izsledke iz raziskave <hi rend="italic">Slovensko javno mnenje</hi>. Razraščanje
                medijske krajine in vprašanje vrednot NOB je tema razmišljanja Boža Kovača, France
                Križanič pa lapidarno povzame povojni razvoj oblasti do današnjih dni.</p>
            <p><hi rend="italic bold">7. temeljna točka OF: Po narodni osvoboditvi uvede OF dosledno
                    ljudsko demokracijo. Vsa vprašanja, ki presegajo okvir narodne osvoboditve, se
                    bodo reševala na dosleden ljudski demokratični način.</hi></p>
            <p>O izvajanju določil te točke v nosilnem eseju piše Andrej Marinc in nekatera
                sporočila prenese tudi v današnji čas. O eni izmed posledic, ki danes ni na
                najboljšem glasu, samoupravljanju, pa se na podlagi lastnih izkušenj razpiše Zvone
                Dragan v prispevku z naslovom Upravljanje države v času samoupravljanja. O tem, ali
                se vprašanja dejansko rešujejo na podlagi dosledno ljudskega demokratičnega načina
                razmišlja Nataša Gabrovec v sestavku Zdravstvo danes. Z zgodovinsko bolj kočljivo
                temo, nastankom Varnostnoobveščevalne službe OF, se spopade Branko Jerkič, Jožica
                Jožef Breg pa se posveti partizanskim šolam.</p>
            <p><hi rend="italic bold">8. temeljna točka OF: V skladu s slovesnimi izjavami
                    Churchilla, Roosevelta in Stalina bo po svoji narodni osvoboditvi o notranji
                    ureditvi Združene Slovenije in o svojih zunanjih odnosih odločil slovenski narod
                    sam. OF bo to elementarno pravico slovenskega naroda uveljavila in branila z
                    vsemi sredstvi.</hi></p>
            <p>Razmišljanje o notranji ureditvi Združene Slovenije in njenih zunanjih odnosih
                Lojzeta Udeta je vodilo sklopa, kjer o 8. točki od njenega nastanka do njene
                uporabnosti v današnjih časih razmišlja še en ustavni pravnik, Ivan Kristan. Sledita
                ji Glosa Jožeta Pirjevca in razmisleki o razdružitvi, se pravi zapustitvi druge
                jugoslovanske države, ki je predmet prispevka Mihe Ribariča. O teh vprašanjih v
                nekoliko daljšem loku razmišlja tudi Aljaž Verhovnik, pridružuje se jima in sklop
                tudi zaključuje Viktor Žakelj.</p>
            <p><hi rend="italic bold">9. temeljna točka OF: Narodna vojska na slovenskem ozemlju
                    raste iz Slovenskih narodno-osvobodilnih partizanskih čet in Narodne zaščite,
                    kamor se pozivajo vsi zavedni Slovenci.</hi></p>
            <p>Poleg prve najbolj militantna točka programa OF je pritegnila največje število
                piscev. Kljub vsemu je obletnica začetka upora proti okupatorju, pa čeprav v poznih
                aprilskih dneh bolj političnega značaja, še vedno posvečena oboroženemu uporu. O
                Narodni vojski, ki je vzniknila iz OF, je nosilne misli najprej nanizal Anton
                Bebler. Bolj osebno noto ima v svojih spominih na partizanske čase Alojz Dolničar,
                vpliv OF na organizacijo in delovanje partizanske vojske oriše Milan Gorjanc,
                nastanek vojaške zakonodaje pa opiše Savin Jogan. Spomine na svojo partizanščino
                dodata še Alojz Kajin in Alojz Kovačič - Sine. Nastanek Teritorialne obrambe je bil
                leta 1968 močno pogojen z izkušnjo partizanskega bojevanja, o vlogi TO ob koncu
                druge jugoslovanske države piše Ladislav Lipič. Sklop zaključujeta prispevka Franca
                Severja - Frante o IV. operativni coni in Emila Škrla o specifikah primorskega
                upora.</p>
            <p>Slovenski zbornik 2016 je zanimiva mešanica prispevkov neposrednih pričevalcev,
                strokovnjakov z različnih področij in nekdanjih ter sedanjih političnih akterjev.
                Osnovna naloga zbornika je bila sicer obeležitev tričetrtstoletnice ustanovitve
                Osvobodilne fronte Slovenskega naroda, kar pa je nehvaležna naloga, saj pogosto
                kmalu po obletnici pozabimo tudi na spremljajoče publikacije. Tega pa bi bilo škoda.
                Zbornik ne prinaša bistvenih novosti, ki bi bile zelo pomembne za zgodovinopisno
                stroko, kar tudi ni njegov namen. Čeprav mu to konec koncev z velikim deležem
                pričevanj neposrednih udeležencev NOB tudi uspeva. A pravo vrednost zbornika vidim
                ravno v plejadi mnenj, ki jih prinaša, in prispevkov, ki na enem mestu izražajo
                današnje razumevanje pomena vrednot NOB in njegove zapuščine. Tako lahko mirne duše
                zapišem, da je zbornik dokument časa, odraz družbenopolitičnega stanja na Slovenskem
                (vsaj v točno določenem delu slovenske civilnodružbene sfere) in bo zato v
                prihodnosti bistveno bolj pomemben za zgodovinopisce. Nekako kot vino, ki mu čas
                dobro dene. Vsaj v večini primerov.</p>
        </body>
    </text>
</TEI>
