<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Lisa Rettl in Magnus Koch, »Da habe ich gesprochen als
                    Deserteur.« Richard Wadani. Eine politische Biografie.
                    Wien, 2015. Milena Verlag, 295 str. (s fotografsko dokumentacijo)</title>
                <author>
                    <name>
                        <forename>Avguštin</forename>
                        <surname>Malle</surname>
                    </name>
                </author>
            </titleStmt>
            <editionStmt>
                <edition><date>2016-09-12</date></edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Kongresni trg 1</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/172</pubPlace>
                <date>2016</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">56</biblScope>
                <biblScope unit="issue">2</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <revisionDesc>
            <listChange>
                <change>
                    <date>2016-10-13</date>
                    <name>Neja Blaj Hribar</name>
                    <desc>Pretvorba iz DOCX v TEI, dodatno kodiranje</desc>
                </change>
            </listChange>
        </revisionDesc>
    </teiHeader>
    <text>
        <front>
            <docAuthor>Avguštin Malle</docAuthor>
        </front>
        <body>
            <p>Marsikateri načitan in izkušen zgodovinar se bo vprašal, kdo je vendar Richard
                Wadani, ki mu Lisa Rettl in Magnus Koch namenjata obširno biografsko razpravo. Bil
                je eden izmed številnih »malih ljudi«, ki se je vse od svoje zgodnje mladosti naprej
                zapisal delavskemu gibanju. Najprej je deloval v vrstah socialdemokratičnega gibanja
                v Pragi, zatem je desetletja vse svoje moči namenjal Komunistični partiji Avstrije
                in deloval na Dunaju, dokler se v poteku krize avstrijskih komunistov konec
                šestdesetih let prejšnjega stoletja kot posledici intervencije varšavskega pakta na
                Češkoslovaškem ni oddaljil od njih, izstopil iz partije in se spet približal
                socialdemokratom. Njegovo življenje je po eni strani bistveno krojil mednarodni
                družbenopolitični razvoj, saj je kot avstrijski državljan na Češkoslovaškem jeseni
                1938 kar naenkrat postal državljan nemškega rajha in kot tak moral decembra 1938
                zapustiti močno okrnjeno Češko, po drugi strani pa je po vojni občutil tudi moč
                avstrijske birokracije, saj je vse do 19. aprila 1957 nemoteno živel kot Richard
                Wedenig. Tega leta ga je dunajski matičar spomnil na koroški izvor njegovih
                prednikov po očetovi strani, ki so se v matičnih knjigah pojavljali kot Wedeniggi,
                Wedenigi, Wedeniki in Benediki s pristavkom »recte Wadani«. »Recte Wadani« je potem
                kot družinsko ime uveljavil matičar z besedami: »Sto let ste se lahko pisali
                Wedenig, sedaj se pišete Wadani.«</p>
            <p>Biografija je nastala na osnovi devetih obširnih pogovorov z Richardom Wadanijem, ki
                je sam v epilogu zapisal: »Avtorici in avtorju knjige, s katerima se čutim – tako
                kot z vsemi ostalimi – prijateljsko povezanega, bi se prav iz srca rad zahvalil za
                to, da sta celotno obdobje moje biografije tako odlično zgodovinsko dokumentirala in
                podkrepila. Šele tako, menim, je postala knjiga vredna branja.« Odlomki, ki sta jih
                avtorica in avtor dobesedno povzela po pripovedovanju Wadanija, so postavljene
                kurzivno. V petih delih se pred nami odvije življenje in delo Richarda Wadanija.</p>
            <p>Richarda Wadanija so številni Avstrijci zaznali šele po njegovi upokojitvi, ko je z
                dvema iniciativama zbudil politično pozornost. S pomočjo tima mladih raziskovalcev
                in stranke Zelenih je sprožil parlamentarno razpravo o rehabilitaciji
                dezerterjev-Avstrijcev iz wehrmachta, jo vodil vse do sprejetja ustreznega zakona v
                avstrijskem parlamentu, zatem pa stopil še na čelo odbora, ki je zasledoval namen,
                da se prav tem dezerterjem na centralnem dunajskem prostoru postavi spomenik. Ta
                cilj je odbor dosegel. Spomenik je bil odkrit 24. oktobra 2014 v neposredni bližini
                sedeža Urada zveznega kanclerja in sedeža zveznega predsednika, in sicer na mestu,
                ki ga je nekdanji avtoritarni režim namenil svojemu »mučeniku«, žrtvi nacističnega
                puča leta 1934, Engelbertu Dollfußu. Odnos tega avstrijskega kanclerja do delavstva
                je Richard Wadani kot šolar spoznal že v prvih mesecih leta 1934, ko je njegova
                družina v Pragi solidarno gostila nekaj šucbindlerjev, ki so po delavski vstaji
                februarja 1934, vojaško jo je zadušil prav Dollfuß, zbežali na Češkoslovaško, kot je
                to naredilo tudi vodstvo Socialdemokratske delavske stranke.</p>
            <p>Richard Wadani se je rodil 11. oktobra 1922 v Pragi v delavski družini. Mati je bila
                šivilja, oče pa mehanik-manipulant v Nemškem teatru v Pragi. Šolal se je v ljudski
                in meščanski šoli z nemškim učnim jezikom, vendar gladko govoril tudi češčino. Svojo
                politično socializacijo je sprva doživljal v socialdemokratskih organizacijah in
                društvih, vendar se je kmalu približal komunističnim. Zanimale so ga predvsem
                športne dejavnosti in dejavnosti, povezane z aktivnostmi v prostem času. Vse so se
                dotikale tudi političnega šolanja, ki je pri Richardu Wadaniju zbudilo politično
                zavest, distanco do nemškonacionalnih turnerjev in solidarnost oz. povezanost s
                sorodnimi češkimi organizacijami. V Pragi se je seznanil tudi s številnimi
                judovskimi meščanskimi otroki in mladinci. V šoli je spoznal učitelje levičarje.
                Posebej ga je privlačila odbojka, zanimala pa sta ga tudi namizni tenis in
                gimnastika. Avtorica in avtor v skopih besedah orišeta značilnosti češkoslovaške
                politike v času med obema svetovnima vojnama, kratko omenjata etnično sestavo
                prebivalstva države, politično strukturo, nastanek komunistične partije in razmerje
                do sudetskih Nemcev. V ospredju vsega dogajanja pa je bilo socialno vprašanje, saj
                se je država soočala z 800.000 brezposelnimi, kljub temu pa v tridesetih letih
                prejšnjega stoletja sprejela veliko število političnih beguncev iz avtoritarne
                avstrijske stanovske države in tudi iz nemškega rajha. Država je bila edina v
                srednji Evropi, kjer je še funkcionirala parlamentarna demokracija, kar avtorica in
                avtor premalo upoštevata, predvsem pa je bila industrijsko razvita. Namig na
                ekstremno češko desnico je sicer umesten, vendar ostaja nepojasnjeno, ali je igrala
                kako vlogo v politiki države in kakšna je ta bila. Münchenski sporazum, ki je Sudete
                pripisal nemškemu rajhu, dele države pa Poljski in Madžarski, označujeta kot
                največjo travmo. Ta je prekinil tudi Wadanijevo poklicno pot in ga naposled napotil
                na njemu povsem tuj Dunaj, kjer je bilo mesto decembra 1938 zavito v nacistične
                zastave, prebivalstvo pa je po zaznavanju Wadanija pridno in neprestano
                »hajlalo«.</p>
            <p>Dunaj je Richarda Wadanija in njegovo mater – oče se je že nekaj let prej ločil –
                sprejel neprijazno. Richard Wadani se ni znašel, ni vedel, komu lahko politično
                zaupa. Šele s pomočjo svoje mame je našel stik z ilegalnimi komunisti. Eden izmed
                njih mu je svetoval, naj se prostovoljno javi k vojnemu letalstvu. Vrnil se je na
                okupirano Češko in tam zaman iskal svoje tovariše. O svojih učiteljih levičarjih je
                izvedel, da so se pridružili uporu, bili zajeti in likvidirani. V Pragi je zaman
                iskal tudi svoje judovske sošolke in sošolce. Osvajalni pohod nemških armad ga je
                pripeljal vse do Kavkaza. V Ukrajini je izvedel o stalinističnih čistkah pa tudi
                marsikaj o vzrokih in posledicah lakote v tridesetih letih. S prebivalstvom je brez
                večjih težav lahko navezal stike, ker je dobro obvladal ruščino. Znanje jezikov pa
                ga je naposled privedlo k obveščevalni službi nemškega letalstva. Skupaj z drugimi
                je zasliševal ruske pilote in analiziral njihove podatke, eni skupini pa omogočil
                pobeg. Že na ruskih bojiščih je razmišljal o pobegu, vendar svojih načrtov ni
                uresničil. V zaledju je spoznal ravnanje nemških enot, ob umiku pa opazoval
                posledice uničevalne vojske na materialu in ljudeh. Naposled je bil poslan na
                zahodna bojišča, od koder je blizu Aachena 16. oktobra 1944 dezertiral k zahodnim
                zaveznikom. Američane je spraševal, ali v sestavu njihovih vojaških formacij obstaja
                kaka avstrijska enota. Ameriški major se mu je po njegovem pripovedovanju smejal, to
                zanikal in ga opozoril, da pa so pri njih Čehi. Richard Wadani se je prijavil in
                tako prišel v sestavo II. brigade čeških vojaških sil v eksilu ter bil poslan v
                Anglijo. Vojaških operacij se ni več udeležil, pač pa je poleti in jeseni bil
                dodeljen konvojem, ki so z osnovnimi potrebščinami iz Anglije oskrbovali
                Češkoslovaško. </p>
            <p>Konec decembra 1945 je dobil vest, da njegova mama še živi, zato se je odločil, da
                zapusti II. češko brigado in odrine na Dunaj, kamor je dospel januarja 1946. Ta mu
                je bil enako tuj kot decembra 1938. Prvo zaposlitev je našel kot mehanik pri
                angleški zasedbeni sili. Kmalu je bil soočen s politično realnostjo. Ko je iskal
                drugo zaposlitev in v prošnjah omenil, da je dezertiral, je spoznal, da tega ni
                nihče cenil. Rettl in Koch opozarjata, da je bila »prava« interpretacija zgodovine
                od maja 1945 centralna državnopolitična skrb avstrijskih vladnih reprezentantov, in
                pravita: »Šlo je skratka za to, da se s strani aliiranih priznajo kot 'žrtev' in kot
                'osvobojena država'. To naj bi – tak je bil cilj – Avstrijo mednarodnopravno
                obvarovalo pred tem, da kot udeleženec v vojni na strani nemškega rajha plača
                obširna reparacijska in odškodninska plačila, deželi pa omogoči tudi ugoden položaj,
                da sama stavi teritorialne zahteve (glede Kanalske doline, Južne Tirolske,
                Ödenburga).« Omenjata znamenito knjigo <hi rend="italic">Rot-Weiß-Rot-Buch</hi>
                (Dunaj, 1946), ki je bila namenjena zaveznikom in v kateri je po mnenju avtorice in
                avtorja dezertacija še pozitivno konotirana. Vprašanje je, ali ni to že zelo
                pozitivna interpretacija stavka oz. stavkov v knjigi, ki govorijo o prestopu
                Avstrijcev v vrste aliiranih, da bi se z njimi borili za osvoboditev očetnjave.
                Rettl in Koch namreč ne tematizirata recepcije imenovane knjige po aliiranih.
                Negativno sovjetsko oceno knjige so prevzele druge komunistične države in njihovi
                tiski, tako tudi Federativna ljudska republika Jugoslavija in slovenski tisk. Rusi
                so dokumentacijo namreč ostro zavrnili in februarja 1947 – verjetno tudi na pritisk
                Jugoslavije ali za njeno pomiritev – zahtevali, da Avstrija nemudoma pojasni svoj
                doprinos k svoji osvoboditvi, kot je zahteval moskovski memorandum. Avstrija je tej
                zahtevi takoj ugodila, vendar aneks »m« k avstrijskemu stališču za pogajanja o
                državni pogodbi ni nič drugega kot slab in površen povzetek imenovane knjige oziroma
                tistih njenih delov, ki govorijo o oboroženem odporu. Februarja 1947 so Avstrijci
                dobro ocenili mednarodni položaj in poznali stališča zahodnih velesil. </p>
            <p>Tudi če pritrdimo mnenju avtorice in avtorja, da je bila za kratek trenutek v
                avstrijski zgodovini dezertacija vrednotena kot pozitivno dejanje, velja opozoriti
                na nadaljnji vidik, ki ga puščata ob strani. Ko je imenovana knjiga poleti 1946
                zagledala luč sveta, so se povratniki iz vojne že zbirali pod nesumljivimi
                zastavami. Ni še raziskano, kdo je prevzel iniciativo: ali je to bila Cerkev ali so
                to bile skupine bivših vojakov. Vsekakor so se poleti 1946 zvrstile zahvalne maše in
                zahvalne procesije za srečno vrnitev iz vojske in tu prvič zaznamo sistematično
                ponavljanje znamenitega gesla, da so vojaki izpolnjevali svojo dolžnost. </p>
            <p>Povojna življenjska pot Richarda Wadanija je bila tesno povezana s Komunistično
                stranko Avstrije, ki ji je pristopil aprila 1946. Lahko pa bi tudi rekli, da je
                njegova zgodovina tudi zgodovina partije z zornega kota njenega zavzetega in
                predanega nižjega oziroma srednjega kadra, ki je pridno sledil direktivam tudi v
                primerih svoje poklicne poti: ko je partija klicala, je bil na mestu. K Wadanijevi
                sreči so se želje partije pogosto ujemale z njegovimi osebnimi ambicijami in
                nagnjenji. Rad je delal z mladimi in rad se je ukvarjal s športom. Poklicno je bil
                najprej navezan na podjetja USIA (koncern za upravljanje s sovjetskim premoženjem v
                Avstriji), potem na partijsko tiskovno in založniško hišo Globus, zatem na partijsko
                transportno podjetje Express, dokler ni postal referent za šport, kjer se je osebno
                posebej posvečal odbojki in namiznemu tenisu. K poklicnem delu je prišlo delo za
                partijo na področju športa in sindikata. Angažiral se je v vrstah Svobodne
                avstrijske mladine in se v tej svoji funkciji srečeval tudi s funkcionarji Zveze
                slovenske mladine za slovensko Koroško, na Hodiškem jezeru pa tudi s predstavniki
                Zveze slovenske mladine iz Ljubljane. Z zadnjimi je diskutiral o informbiroju
                oziroma o sporih med Stalinom in Titom ter o jugoslovanskem zadržanju do grških
                partizanov. Na avstrijskem političnem prizorišču je zaznal porast konservativnih
                sil, se soočal s povratniki iz vojne in njihovim organiziranjem v društvih
                kameradov, ki so imela svoj vpliv zlasti na podeželju. Veliki stranki sta se konec
                štiridesetih let prejšnjega stoletja začeli boriti za bivše naciste in v njih videli
                velik potencial volivcev.</p>
            <p>Richard Wadani je prav v Komunistični partiji Avstrije in v Svobodni avstrijski
                mladini videl svojo domovino in se podrejal v prid kolektivu. Te identifikacije niso
                mogli omajati dogodki leta 1951, ko so na Dunaju delavci množično demonstrirali in
                ko je po njegovem odpovedal sindikat. Trenutek negotovosti pa je ostal. Taki
                trenutki odtujitve od partije so se množili ob dogodkih na Madžarskem leta 1956,
                boleče je občutil, da tudi v partiji ni bilo mogoče razpravljati o justifikaciji
                oziroma likvidaciji šucbindlerjev v Sovjetski zvezi, ki so mu leta 1934 tako
                prirasli k srcu. Niti ni mogel načeti svoje povsem osebne odločitve, vprašanja svoje
                dezertacije, ki jo je izvedel na napačnem mestu in v napačnem trenutku, vsaj tako je
                s pogledom na partijo presodil sam. Spomnil se je tudi preloma Tita s Stalinom in na
                posledice, ki jih je partija v zvezi s tem nosila na Koroškem. Postopni razhod in
                naposled prelom s partijo pa je povzročilo vkorakanje sil Varšavskega pakta v
                Češkoslovaško, ko se je poklicno že preusmerjal. Hotel je postati športni učitelj in
                se za to šolal na Zveznem zavodu za telesno vzgojo. Študij je zaključil leta 1970 in
                takoj našel zaposlitev kot predavatelj in trener na omenjenem zavodu. Predaval je na
                Dunaju, v Gradcu, Salzburgu in Linzu. Ko se je leta 1984 upokojil, je prevzel
                športno sekcijo pri Socialdemokratski zvezi penzionistov. V najkrajšem času je
                število športnih odsekov dvignil s 34 na 1146.</p>
            <p>Čeprav nikakor ne moremo podcenjevati delovanja Richarda Wadanija v vrstah
                Komunistične stranke Avstrije, je povsem jasno, da se je v avstrijsko povojno
                zgodovino zapisal kot centralni akter razprav o rehabilitaciji dezerterjev, ki so jo
                v letih 1998/99 sprožili Zeleni najprej na lokalni ravni, kmalu pa jo prenesli na
                parlamentarno. Wadani je svoje nasprotovanje povojnim avstrijskim epigonom
                nacionalsocializma začel takoj, ko so se v začetku petdesetih let dvajsetega
                stoletja pojavili na družbenopolitični sceni. Te je videl predvsem v Avstrijski
                zvezi turnerjev (Österreichischer Turnerbund) in v Avstrijski zvezi kameradov
                (Österreichischer Kameradschaftsbund). Zaveznike je našel le v partiji in njenih
                organizacijah ter v strankinem listu. Ni bil neuspešen. Skupaj z drugimi je uspešno
                nasprotoval sprejetju turnerjev v Centralno športno komisijo, njihovo organizacijo
                je sodišče obsodilo kot neonacistično.</p>
            <p>Odločilni za končni uspeh Richarda Wadanija so bili med drugimi ti dejavniki: njegova
                vztrajnost, ki jo je kazal predvsem z neprestanimi pismi bralcev v raznih listih,
                njegova sposobnost, da je znal najti stik z raziskovalci novejše avstrijske
                zgodovine, pravilno je ocenil spremembe v miselnosti prebivalstva glede nacistične
                preteklosti in preobrat miselnosti v večinskem delu političnih elit, ki je bil
                zaznaven v tem, da Avstrije niso več videle le kot žrtve, temveč so spoznale, da so
                bili Avstrijci tudi na strani storilcev. Pozorno je spremljal razprave glede
                dezerterjev v Nemčiji in se povezal s stranko Zelenih. Ko je prišla v Avstriji na
                oblast koalicija ljudske in svobodnjaške stranke, so Wadanijeva prizadevanja in
                prizadevanja njegovih zaveznikov zastala, vendar niso bila pretrgana. Razprave so
                intenzivneje potekale pred ozadjem tako imenovane afere Waldheim (1986), afere
                Walter Reder (1985), postavitve spomenika Avstrijcem v Stalingradu (1996) in
                nazadnje precej zmešanega govora poslanca Siegfrieda Kampla v zveznem svetu
                avstrijskega parlamenta (2005), ko je vehementno nastopil proti vsaki rehabilitaciji
                dezerterjev. Wadanijeva prizadevanja, da dunajska občina odpove častni grob na
                Centralnem pokopališču pilotu in nacistični ikoni Walterju Nowotnyju, so se vlekla
                od 1992 do 2003. Zgodovinopisje se je v tem času začelo zanimati za usodo
                dezerterjev najprej na lokalni ravni na Predarlskem. V Mauthausenu je bil leta 1987
                postavljen prvi spominski kamen dezerterjem v Avstriji, razstavi o wehrmachtu
                hamburškega Instituta za socialne razprave sta sprožili širok interes prebivalstva
                in pripeljali do intenzivnejših razprav o vključenosti vojske v zločine zlasti na
                vzhodnih bojiščih, ustanovljen je bil nacionalni fond, ki se je posvetil tudi
                marginaliziranim skupinam žrtev nacizma.</p>
            <p>Richard Wadani je občutil kot posebno slabost, da dezerterji niso imeli svoje
                organizacije. Ko so bili zaznavni že prvi rezultati znanstvenih analiz glede
                dezerterjev in ko so Zeleni v parlamentu sprožili prve zakonske iniciative v njihovo
                korist, mu je uspelo ustanoviti komite oseb, ki naj bi boj za rehabilitacijo vodil
                naprej in koordiniral vsa prizadevanja. Šele po šestih letih je bil komite
                preoblikovan v društvo. Koalicijska vlada ljudske in svobodnjaške stranke se je
                medtem otepala mednarodnopolitične izolacije. V parlamentu je Zelenim in
                Socialdemokratični stranki uspelo prodreti s predlogom, da vlada oziroma pristojno
                ministrstvo financira poseben raziskovalni projekt. Predlogu se ljudska stranka ni
                mogla upreti in je glasovala za. V vrstah socialistov je na pobudo Casparja Einema
                skupina raziskovalcev interno raziskala vpletenost lastnih ljudi v
                nacionalsocializem in objavila rezultate v knjižni obliki. Omenjeno raziskavo je
                opravil tim univerzitetnega profesorja Walterja Manoscheka. Komite oseb je maja 2004
                sklical tiskovno konferenco, ki je v tisku odmevala predvsem zaradi tega, ker sta jo
                zapustila dva vidna konservativna odpornika, založnik in diplomat Fritz Molden in
                generalni direktor Creditanstalta Heinrich Treichel. Walter Manoschek, ki je
                konferenco vodil, ni ugodil njihovi zahtevi, da se vsi navzoči priznajo k tako
                imenovani tezi o Avstriji in Avstrijcih kot »kolektivnim žrtvam«. Manoschek je tezi
                pritrdil le glede državnopravne dimenzije, namreč, da je Avstrija okupiral in
                zasedel nemški rajh. Postopoma so v komiteju izoblikovali skupni imenovalec. Ne
                glede na motivacijo dezertacije naj bi zakon upošteval vse žrtve zločinskega
                (vojaškega) pravosodja.</p>
            <p>Mejnik v prizadevanjih za rehabilitacijo dezerterjev je pomenila razstava iz leta
                2007 <hi rend="italic">Kar je bila tedaj pravica</hi>, ki jo je komite okoli
                Wadanija prevzel iz Zvezne republike Nemčije, jo prilagodil avstrijskim potrebam in
                jo 1. septembra 2009 predstavil na Dunaju kot potujočo. Postavitev razstave je
                omogočil širok krog osebnosti, odprla jo je predsednica parlamenta Barbara Prammer.
                Ta je obljubila, da se bo v parlamentu zavzela za rehabilitacijo dezerterjev. Leta
                2010 je izšla knjiga Thomasa Geldmacherja idr. (izd.) »<hi rend="italic">Da machen
                    wir nicht mehr mit
                …</hi>«<hi rend="italic" xml:space="preserve"> Österreichische Soldaten und Zivilisten vor Gerichten der Wehrmacht</hi>,
                ki je v široki meri upoštevala tudi odpor Slovencev na Koroškem. Lisa Rettl v njej
                na straneh 94–102 razpravlja o dezerterjih v okviru partizanskega boja, Peter Pirker
                na straneh 103–116 o usodah duhovnikov Antona Kuteja in Štefana Singerja ter
                pisatelja Janka Messnerja, Klaus Amann pa posamezna dela slovenskih koroških
                avtorjev vključuje v svojo razpravo <hi rend="italic">Beg pred zastavami. Wehrmacht,
                    vojna in dezertacija v avstrijski literaturi</hi> (str. 63–75).</p>
            <p>Zeleni so v začetku leta 2009 v parlamentu sprožili zakonsko iniciativo, ki je
                slonela na delu ljudi Manoschekovega tima, deloma osebno povezanega z Zelenimi.
                Njegovi težišči sta bili priznanje krivice, povzročene dezerterjem in tistim, ki so
                zavrnili služenje vojske, pa tudi izničenje vseh obsodb proti nasilno steriliziranim
                in homoseksualnim. Oktobra 2009 je sledila zadnja parlamentarna etapa. Parlament je
                večinsko »končno in brez pridržkov« izrekel, da so bili dezerterji žrtve
                nacizma.</p>
            <p>Komite oseb je v poteku razprav za rehabilitacijo žrtev zločinskega vojaškega sodstva
                sklenil, da bo, čim bo dosegel ta cilj, nadaljeval z delom, zato si je zastavil cilj
                na centralnem mestu Dunaja postaviti spomenik dezerterjem. Tudi pri tem je vodilno
                sodeloval Richard Wadani in cilj vseh je bil, da spomin na dezerterje z mestne
                periferije prenese v center mesta. Že nekaj let so se namreč teh žrtev spominjali v
                mestnem delu Kagran, kjer je bilo usmrčenih precej več kot 100 dezerterjev. Nanje je
                spominjala skromna spominska plošča. Spet je prišlo do intenzivnih razprav, kje naj
                bi postavili spomenik. Nekateri ugledni zgodovinarji so menili, da je treba spomin
                nanje vključiti v centralno spominsko obeležje na Heldenplatzu, kjer pa so se
                spominjali vseh žrtev obeh svetovnih vojn. Tedaj je potekala tudi razprava o glavnem
                oblikovalcu tega že obstoječega spominskega obeležja, posebnega »posvečenega
                prostora« v vhodnem ansamblu znamenitega dunajskega trga. Zagovorniki so bili
                mnenja, da bi ta korak le podkrepil miselnost o Avstriji in Avstrijcih kot
                »kolektivnih žrtvah« in da morajo za dezerterje uveljaviti svoj spomenik. Že leta
                2012 je potekala centralna spominska svečanost za dezerterje na Ballhausplatzu in
                tako naj bi tudi ostalo. Postavitev spomenika je omogočila šele koalicija med
                Zelenimi in Socialistično stranko Avstrije na Dunaju. V koalicijski pogodbi sta
                stranki zapisali, da bosta dezerterjem postavili poseben spomenik. Dokončni sklep,
                da spomenik postavita na Ballhausplatzu, je bil sprejet v soglasju z društvom
                dezerterjev 12. oktobra 2012, odkritje pa je potekalo 24. oktobra 2014 v obliki
                državnega akta. S tem aktom je Richard Wadani tako rekoč zaključil življenjsko delo
                in občutil veliko zadoščenje.</p>
            <p>Verjetno je primer rehabilitacije dezerterjev in postavitve spomenika eden od redkih,
                za katerega je zaslužen upokojen politično osveščen posameznik. Wadani se je za to
                intenzivno boril od svoje upokojitve v letu 1984 vse do leta 2014. S svojim
                vztrajnim delom je najprej prepričal stroko, postopoma pa še politične predstavnike
                in dal državi in državljanom »prijaznejši« obraz. </p>
        </body>
    </text>
</TEI>
