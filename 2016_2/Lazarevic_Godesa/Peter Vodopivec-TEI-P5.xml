<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Peter Vodopivec – ob 70. obletnici</title>
                <author>
                    <name>
                        <forename>Žarko</forename>
                        <surname>Lazarević</surname>
                    </name>
                    <name>
                        <forename>Bojan</forename>
                        <surname>Godeša</surname>
                    </name>
                </author>
            </titleStmt>
            <editionStmt>
                <edition><date>2016-10-25</date></edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Kongresni trg 1</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/157</pubPlace>
                <date>2016</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">56</biblScope>
                <biblScope unit="issue">2</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <revisionDesc>
            <listChange>
                <change>
                    <date>2016-10-25</date>
                    <name>Neja Blaj Hribar</name>
                    <desc>Pretvorba iz DOCX v TEI, dodatno kodiranje</desc>
                </change>
            </listChange>
        </revisionDesc>
    </teiHeader>
    <text>
        <front>
            <docAuthor>Žarko Lazarević, Bojan Godeša</docAuthor>
        </front>
        <body>
            <p>Sedemdesetletnice že po svoji naravi, po impresivnosti številk zbujajo pozornost in
                spoštovanje. V našem kulturnem krogu smo jih vzpostavili kot trenutke razmisleka.
                Vzpostavili smo jih kot trenutke, ki kličejo k refleksiji o našem skupnem bivanju in
                o naši skupni poti – kot zgodovinarji, a tudi kot ljudje. Kajti vsak zapis o
                slavljencu je neizbežno tudi zapis o nas samih, je zapis naše izkušnje, našega
                doživljanja slavljenca, njegovega časa in prostora, v katerem je intelektualno zorel
                in deloval. </p>
            <p>V tem pogledu ni prav nič drugače v primeru Petra Vodopivca, ki je v letošnjem
                poletju dopolnil sedemdeset let. Toda pri Petru Vodopivcu se zastavlja drugo, precej
                bolj zagatno vprašanje. Kako na kratko povzeti njegovo pestro ustvarjanje? Kako na
                nekaj straneh povzeti vsestranski in večplasten strokovni in človeški napor pri
                premikanju meja znotraj stroke in v različnih javnostih v njegovi širini in
                pomenskih odtenkih? Tematski in organizacijski opus, ki ga je ustvaril Peter
                Vodopivec, je ne samo širok, temveč tudi zelo raznovrsten. Kot se za kritičnega
                intelektualca tudi spodobi! </p>
            <p>Peter Vodopivec se je rodil leta 1946 in je po študiju na oddelku za zgodovino
                ljubljanske FF leta 1978 doktoriral pod mentorstvom profesorja Frana Zwittra. Postal
                je redni profesor za občo zgodovino 18. in 19. stoletja na Filozofski fakulteti v
                Ljubljani, od leta 1999 do upokojitve leta 2012 je bil zaposlen kot znanstveni
                svetnik na INZ v Ljubljani. </p>
            <p>Za Petra Vodopivca nedvomno velja, da je značaj tudi usoda. Dinamičnost,
                premišljenost, potrpežljivost, radovednost (ki sega čez okvire zgodovinopisne
                stroke), posluh za druge oziroma za drugačna (tudi nasprotna) stališča in
                interpretacije niso lastnosti, ki bi krojile zgolj njegovo zasebno življenje.
                Vplivale so tudi na njegovo strokovno delovanje. S takšnimi značajskimi lastnostmi
                je Peter Vodopivec prav gotovo pomembno zaznamoval slovensko zgodovinopisje, in to
                kot osebnost in znanstvenik. V zadnjih štirih desetletjih nastopa v različnih
                zgodovinarskih vlogah: kot profesor, raziskovalec, mentor, urednik, svetovalec,
                kritik in ne nazadnje kot zelo ploden pisec. S teh položajev je neprisiljeno, z
                močjo argumentov spodbudil mnoge vsebinske in metodološke premike v našem
                zgodovinopisju, spodbujal samokritičen razmislek o lastni stroki (o ciljih in
                dometu), o njeni vlogi v družbi nasploh, o prenosu rezultatov raziskovalnega dela v
                širšo, zlasti šolsko javnost. </p>
            <p>Kot pisec teži k sintetičnemu ter poglobljenemu razumevanju zgodovinskih procesov in
                obdobij, in sicer na podlagi poznavanja empiričnih podatkov, soočenih s teoretskimi
                premisami, ter ob upoštevanju relevantne sodobne strokovne literature. Takšno
                razumevanje preteklosti je v najbolj celoviti obliki podal v monografiji <hi
                    rend="italic">Od Pohlinove slovnice do samostojne države. Slovenska zgodovina od
                    konca 18. stoletja do konca 20. stoletja</hi> (Ljubljana: Modrijan, 2006) ter v
                sodelovanju s kolegoma Petrom Štihom in Vaskom Simonitijem v sintezi <hi
                    rend="italic">Slowenische Geschichte: Gesellschaft - Politik - Kultur</hi>
                (Graz: Leykam, 2008).</p>
            <p>Bolj kot kdorkoli drug je po vzpostavitvi interpretativnega pluralizma poudarjal
                potrebo po konstruktivnem dialogu v zgodovinopisju kot eno njegovih temeljnih
                značilnosti. Bolj kot kdorkoli drug je poudarjal nujnost komparativnega
                raziskovalnega dela, nujnost interakcije med domačim in mednarodnim znanstvenim
                prostorom, prenos znanja in metodologij raziskovalnega dela iz mednarodnega okolja.
                Bolj kot kdor koli drug je že zelo zgodaj poudarjal tudi potrebo
                internacionalizacije slovenskega zgodovinopisja. Pisal in govoril je proti konceptu
                razvojne premočrtnosti (včasih celo teleološkosti), plediral za kategorije procesnih
                značilnosti (to je za tolmačenje notranje logike in vzajemnosti historičnih
                procesov), dolgoročnosti, večperspektivnosti, kontekstualizacije in dialoškosti, ki
                naj bi bile vodilo raziskovalnega dela vsakega zgodovinarja. Poudarjal je položaj
                zgodovinarjev kot prevajalcev miselnih struktur preteklosti in sedanjosti,
                zgodovinarja kot agensa dialoga med preteklostjo in sedanjostjo. Zgodovinopisje naj
                bi z vključitvijo momenta narativnosti spremenilo način komuniciranja z javnostmi.
                Vse to se je izteklo v željo po opustitvi etnocentrizma oziroma drugih oblik
                ideološkosti kot raziskovalnih strategij in interpretacijskih paradigem v slovenskem
                zgodovinopisju. S temi stališči je imel Peter Vodopivec v osemdesetih in
                devetdesetih letih kot univerzitetni profesor ali kot pobudnik različnih projektov
                velik vpliv na cele generacije dodiplomskih in podiplomskih študentov, na njihove
                konceptualne in metodološke usmeritve. </p>
            <p> Našteti poudarki Vodopivčevega angažmaja niso nastali naenkrat, pač pa so postopno
                prihajali do veljave od osemdesetih let 20. stoletja dalje, pri čemer mu je vsekakor
                močno koristilo znanstveno izpopolnjevanje v tujini. V letih 1978/79 se je strokovno
                izpopolnjeval v Parizu, leta 1982 v Združenih državah Amerike, kasneje je bil tudi
                gostujoči profesor na univerzi v Celovcu (1987), leta 1991 v Clevelandu, leta 1993 v
                Gradcu in v letih 1995/96 v Budimpešti. S svojim delovanjem si je pridobil ugled v
                (tedanjem) jugoslovanskem prostoru pa tudi med avstrijskimi, nemškimi, francoskimi
                in ameriškimi kolegi.</p>
            <p>Osemdeseta leta 20. stoletja sodijo v historično prelomne čase, ko se je z opuščanjem
                ideološke ortodoksije postopno odpiral družbeni prostor, ki je nato po padcu
                berlinskega zidu zaživel v podobi interpretativnega in metodološko pluralnega
                strokovnega okolja. Družbeni prostor se je neizogibno odpiral tudi za
                zgodovinopisje, ki je dobilo priložnost preseči redukcionistični in ideološki
                interpretativni vzorec, na kar je med prvimi v slovenskem okolju v člankih (npr. o
                razmerju med ideologijo in zgodovinopisjem v <hi rend="italic">Problemih</hi> leta
                1984) opozarjal prav Vodopivec. Takrat se je ponujala priložnost za redefinicijo
                položaja zgodovinopisja kot humanistične discipline, čez meje ideoloških omejitev
                ali delitev. Ta leta je Peter Vodopivec aktivno soustvarjal kot kritičen
                intelektualec. Tudi z zavedanjem, da taka drža praviloma ni vzbujala naklonjenosti
                tedanjih oblasti in njihovih predstavnikov v javnosti. S položaja zagovornika
                zgodovine kot znanosti o družbi, kot vede, ki naj celovito razlaga družbene procese
                ali posamezne fenomene, je Vodopivec na ozadju historičnih spoznanj kritično mislil
                tudi vsakokratno aktualno sodobnost. </p>
            <p>Tovrstne težnje so najbolj razvidne iz njegovih posegov na področje šolske zgodovine.
                Na področje torej, kjer zgodovinopisje prihaja v stik z najširšim občinstvom, z
                učenci in dijaki v občutljivem obdobju oblikovanja osebnostnih identitet, kulturnih
                in vrednostnih preferenc. Po Vodopivcu gre za veliko odgovornost discipline (piscev
                učbenikov in učiteljev), kako skozi govor o preteklosti na zanimiv in ilustrativen
                način interpretirati današnji svet.</p>
            <p>Pomembno vlogo je imel pri prenovi pouka zgodovine v začetku devetdesetih let
                prejšnjega stoletja, saj je vodil komisijo, ki je bila zaslužna za spremembo učnih
                načrtov leta 1998. Postal je tudi prvi predsednik Državne predmetne komisije za
                splošno maturo za zgodovino v času, ko je bila matura vnovič uvedena kot zaključek
                srednješolskega izobraževanja, hkrati pa je aktivno sodeloval pri organizaciji
                raznih seminarjev za učitelje zgodovine. Bil je tudi eden izmed pobudnikov in
                ustanoviteljev slovenskega Društva učiteljev zgodovine v letu 2000.</p>
            <p>Peter Vodopivec je deloval oziroma še deluje tudi v številnih uredništvih revij in
                strokovnih društvih. Med drugimi posegi v javnosti lahko omenimo še to, da je bil že
                v študentskih letih član uredništva študentskega časopisa <hi rend="italic"
                    >Tribuna</hi>, kasneje pa je bil aktiven v uredništvu <hi rend="italic">Naših
                    razgledov</hi>,<hi rend="italic"> Glasnika Slovenske matice in Nove revije</hi>,
                uredil je več zbornikov, v zadnjem obdobju pa je sourednik zbirke <hi rend="italic"
                    >Zgodovina držav in narodov</hi>, ki jo izdaja Slovenska matica.</p>
            <p> Za svoje raziskovalno delo je prejel več priznanj – leta 1996 francosko odlikovanje
                vitez akademskih palm, leta 2008 avstrijsko nagrado Antona Gindelyja za kulturo in
                zgodovino srednje, vzhodne in južne Evrope za monografijo<hi rend="italic"> Od
                    Pohlinove slovnice do samostojne države: Slovenska zgodovina od konca 18.
                    stoletja do konca 20. stoletja,</hi> istega leta je delo prejelo tudi nagrado
                klio, v letu 2009 pa še nagrado oddelka za zgodovino Jagiellonske univerze in
                Zgodovinskega društva v Krakovu. Dve leti pozneje je bil odlikovan z avstrijskim
                častnim križcem za znanost in umetnost I. reda. </p>
            <p>Dosedanja življenjska in profesionalna pot Petra Vodopivca je bila pestra in polna
                ustvarjalnosti. A Peter Vodopivec se ni ustavil pri doseženem. Tako upokojitve ni
                razumel samo kot ugodja spokoja, temveč tudi kot priložnost, da v miru uresniči
                zastale, nedokončane ali na novo domišljene projekte v zgodovinopisju ali izven
                njega. Da torej še naprej prispeva k dinamiki stroke, k razumevanju historičnih
                okolij. In v tem stremljenju ga lahko samo podpremo in mu za naprej zaželimo veliko
                zdravja in sreče! </p>
        </body>
    </text>
</TEI>
