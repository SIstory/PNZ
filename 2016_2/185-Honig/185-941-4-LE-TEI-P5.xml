<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Leni Riefenstahl v službi tretjega rajha</title>
                <author>
                    <name>
                        <forename>Nataša</forename>
                        <surname>Hönig</surname>
                        <roleName>mag.</roleName>
                        <roleName>mlada raziskovalka</roleName>
                        <affiliation>Inštitut za novejšo zgodovino</affiliation>
                        <address>
                            <addrLine>Kongresni trg 1</addrLine>
                            <addrLine>1000 Ljubljana</addrLine>
                        </address>
                        <email>natasa.henig@inz.si</email>
                    </name>
                </author>
            </titleStmt>
            <editionStmt>
                <edition><date>2016-10-17</date></edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Kongresni trg 1</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/185</pubPlace>
                <date>2016</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">56</biblScope>
                <biblScope unit="issue">2</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <profileDesc>
            <langUsage>
                <language ident="sl"/>
                <language ident="en"/>
            </langUsage>
            <textClass>
                <keywords xml:lang="en">
                    <term>film</term>
                    <term>analysis</term>
                    <term>National Socialism</term>
                    <term>propaganda</term>
                    <term>Leni Riefenstahl</term>
                </keywords>
                <keywords xml:lang="sl">
                    <term>film</term>
                    <term>analiza</term>
                    <term>nacionalsocializem</term>
                    <term>propaganda</term>
                    <term>Leni Riefenstahl</term>
                </keywords>
            </textClass>
        </profileDesc>
        <revisionDesc>
            <listChange>
                <change>
                    <date>2016-11-07</date>
                    <name>Neja Blaj Hribar</name>
                    <desc>Pretvorba iz DOCX v TEI, dodatno kodiranje</desc>
                </change>
            </listChange>
        </revisionDesc>
    </teiHeader>
    <text>
        <front>
            <docAuthor>Nataša Hönig<note place="foot" xml:id="ftn00" n="*"><hi rend="bold">mag.,
                        mlada raziskovalka, Inštitut za novejšo zgodovino, Kongresni trg 1, SI–1000
                        Ljubljana, <ref target="mailto:natasa.henig@inz.si"
                            >natasa.henig@inz.si</ref></hi></note></docAuthor>
            <docImprint>
                <idno type="cobissType">Cobiss tip: 1.01</idno>
                <idno type="UDC">UDK: 929 Riefenstahl L:791.43:32.019.5930(430)"1933/1938"</idno>
            </docImprint>
            <div type="abstract">
                <head>IZVLEČEK</head>
                <p><hi rend="italic" xml:space="preserve">Riefenstahlova je bila Hitlerjeva osebna režiserka, njeni štirije dokumentarno-propagandni filmi pa so bili posneti po Hitlerjevih navodilih za potrebe nacistične stranke. Članek vsebuje teoretično podlago, na katero se opira praktični del oz. analiza omenjenih filmov. Zajeto je obdobje med leti 1933 in 1938, obdobje v katerem je Riefenstahlova ustvarjala za nacistični režim. Minister za propagando, Joseph Goebbels, je te filme zelo spretno uporabil v svoji propagandni strategiji. V propagandno-ideološkem in političnem smislu je najpomembnejši Triumf volje, ideologija arijske rase pa je najbolj izražena v Olympii. Film je opredeljen kot zgodovinski vir, prikazana je njegova uporabna vrednost. </hi></p>
                <p><hi rend="italic" xml:space="preserve">Ključne besede: film, analiza, nacionalsocializem, propaganda, Leni Riefenstahl  </hi></p>
            </div>
            <div type="abstract" xml:lang="en">
                <head type="main">ABSTRACT</head>
                <head>LENI RIEFENSTAHL IN THE SERVICE OF THE THIRD REICH</head>
                <p><hi rend="italic" xml:space="preserve">Leni Reiefenstahl, Hitler’s personal film director, produced four documentary propaganda films following Hitler’s instructions for the needs of the Nazi Party. The article presents the theoretical framework that serves as the basis for the practical part, i.e. the analysis of these films. The discussion covers the period from 1933 to 1938, when Reiefenstahl did her work for the Nazi regime. The then Reich Minister of Propaganda Joseph Goebbels used her films very effectively as part of his propaganda strategy. The Triumph of the Will made the greatest impact in terms of propaganda, ideology and politics, whereas the ideology of the Aryan race was most strongly supported in Olympia. The film is defined as a historical source and presented is its historic value. </hi></p>
                <p><hi rend="italic" xml:space="preserve">Key words: film, analysis, National Socialism, propaganda, Leni Riefenstahl  </hi></p>
            </div>
        </front>
        <body>
            <div>
                <head>Značilnosti filma kot zgodovinskega vira</head>
                <p>V zgodovini 20. stoletja film zavzema zelo pomembno mesto kot tehničen in izrazen
                    instrument. Ne samo da neposredno in živo prikazuje dejstva in dogajanja, ampak
                    tudi ideje, običaje, modo in vzorce obnašanja. Številni filmi omogočajo
                    istočasno sliko stvarnosti in njeno interpretacijo. Filme treba razumeti kot
                    dokumente, kronološko in kulturno umeščene v določen časovni okvir.<note
                        place="foot" xml:id="ftn2" n="1"> Mario Ričardi, <hi rend="italic">Vek
                            italijanskog filma</hi> (Beograd: Clio 2008), 9.</note> Predstavljajo
                    medij, ki odpira prostor za vizualizacijo realnega dogajanja, izmišljenih zgodb,
                    mitov ipd. Zelo hitro so postali dejavniki zabave, umetnosti in spektaklov. </p>
                <p>Zaradi svoje posebne oblike ima med vsemi umetnostnimi vrstami film z zgodovino
                    najbolj neposredno in zapleteno razmerje. Pri <hi rend="italic">evidenčnem
                        položaju</hi> filma, pojma evidence ne razumemo kot dejstva neposredne
                    navezave na <hi rend="italic">resnico</hi> ali <hi rend="italic">realnost</hi>,
                    temveč kot fenomen zaupanja gledalca, zajetega v predpostavki, da se človek
                    enostavno najbolj zanaša na videno, ne da bi se ob tem dejansko spraševal o
                    resničnosti podob na platnu.<note place="foot" xml:id="ftn3" n="2"> Simon Popek
                        in Andrej Šparoh, ur. <hi rend="italic">Kako pisati zgodovino filma oziroma
                            zgodovino umetnosti. Mednarodni kolokvij filmske teorije in kritike</hi>
                        (Ljubljana: Slovenska kinoteka in Revija Ekran, 2000), 10, 11.</note></p>
                <p>Tako kot obsežna razstava je tudi film montaža podob, zbirka, nekaj, nad čimer
                        <hi rend="italic">bdi</hi> režiser, ki mora vsako posamezno delo na tej
                    razstavi izoblikovati in kontekstualizirati. Prizor ali posnetek je lahko <hi
                        rend="italic">najden objekt</hi> – s tem sta mišljena dokumentarna
                    resničnost, nekaj, kar bi se lahko na enak način zgodilo tudi brez prisotnosti
                    režiserja in filmske ekipe, in tudi nekaj v celoti ustvarjenega z uporabo
                    igralcev, statistov, z neverjetnimi učinki ognja in dima, z vsemi triki
                    narativnega ali dramskega filma.<note place="foot" xml:id="ftn4" n="3"> Michael
                        Benson, “Zgodovina/Umetnostna zgodovina/Filmska zgodovina. 'Black Square on
                        Red Square' kot zgodovinski dogodek, umetniška akcija in filmska scena, ”v:
                            <hi rend="italic">Kako pisati zgodovino filma oziroma zgodovino
                            umetnosti. Mednarodni kolokvij filmske teorije in kritike</hi>, ur.
                        Simon Popek in Andrej Šparoh, (Ljubljana: Slovenska kinoteka in Revija
                        Ekran, 2000), 13.</note>
                </p>
                <p>Filmi so producirani in konzumirani v specifičnih zgodovinskih kontekstih. Film
                    ali kinematografija ni samo zbirka posameznih filmov, je niz kompleksnih,
                    interaktivnih sistemov človeške komunikacije, poslovne prakse, družbene
                    interakcije, umetniških zmožnosti in tehnologije. Zato mora vsaka definicija
                    filmske zgodovine priznati, da razvoj kinematografije zajema spremembe v filmu
                    kot specifični tehnologiji, filmu kot industriji, filmu kot sistemu
                    avdio-vizualne reprezentacije in filmu kot družbeni instituciji.<note
                        place="foot" xml:id="ftn5" n="4"> Douglas Gomery in Robert C. Allen,
                        ”Predmet raziskovanja filmske zgodovine,“ v: <hi rend="italic">Kako pisati
                            zgodovino filma</hi>, 25, 26.</note></p>
                <p>Razumeti film zgodovinsko bi pomenilo, da ga razumemo kot specifično kombinacijo
                    ozadij ali generativnih mehanizmov. Vsak film, tudi najbolj rutinski, je
                    zgodovinsko edinstven, ker predstavlja določeno razvrstitev elementov. Ta
                    edinstvenost pa ne pomeni, da mora zgodovinar vsak film razumeti kot
                    nerazložljiv zgodovinski primer; kar se od filma do filma razlikuje, je
                    posamezna razvrstitev, ne pa sam sistem elementov.<note place="foot"
                        xml:id="ftn6" n="5"> Ibid, 29.</note></p>
                <p>Filmi nastajajo iz želje, da se določena vsebina posreduje vizualno. Vse
                    kategorije predstavljajo pomemben zgodovinski vir, ki bi moral biti obravnavan
                    enakopravno z drugimi viri in ne zgolj kot pomožno sredstvo, ki služi
                    podrobnejšemu pojasnjevanju preteklosti. Kot deskriptivno-ilustrativno sredstvo
                    za beleženje dogajanja in stanja presega dogmatične elemente. V nasprotju
                    ostalim arhivskim gradivom ne pričuje, ampak nastaja v trenutku dogajanja.
                    Ideološki vplivi so prisotni, toda treba se je omejiti samo na filme, ki so
                    oblikovani kot končni proizvodi, namenjeni izključno javnemu prikazovanju. Film
                    služi tudi spoznavanju političnih dogajanj, preučevanju psiholoških, kulturnih,
                    umetniških in družbenih značilnosti, analizi posameznikov ali celih slojev
                    prebivalstva pa tudi sociološki analizi določenega obdobja. S pomočjo
                    avdiovizualnih medijev dobimo sporočila, stališča, izjave, ki konstantno
                    vplivajo na odnos ljudi do materialne stvarnosti. </p>
                <p>Zgodovinska kritika filma se ukvarja z vprašanjem, koliko je film v resnici
                    enoznačna slika dogajanja in koliko je obremenjen z ideološkimi in osebnostnimi
                    razlogi, da bi lahko bil verodostojen zgodovinski vir. Zelo pomembna oznaka
                    filma je, da so z njegovo pomočjo deskriptivno in ilustrativno prikazana
                    različna dogajanja. Film sicer beleži celoto, ampak se s pomočjo kamere
                    osredotoča na podrobnosti in posameznosti ter tako odpira možnost za širšo
                    analizo dogajanja ali osebnosti, ki so v centru pozornosti. Zgodovinarji za film
                    pravijo, da predstavlja samo enostransko sliko, prežeto z ideološkimi in
                    osebnostnimi motivi. Šele ko opravimo ustrezno analizo ga lahko imamo za
                    neposredno pričo dogajanja. Njegova vrednost pa nikakor ni sporna, enako kot pri
                    ostalih medijih.<note place="foot" xml:id="ftn7" n="6"> Ibid.</note></p>
                <p>Ko govorimo o filmu kot zgodovinskem viru, ki je neposredna priča dogajanja, ne
                    smemo pozabiti na elemente, ki jih vsebuje, in lahko služijo za demantiranje,
                    kadar imamo na razpolago samo neposredne vire. Pozorni moramo biti na dejstvo,
                    da ima filmska tehnika avtonomnost in da je posrednik, ki se mu ni mogoče
                    izogniti. Zelo pogosto se dogaja, da se s kamero beležijo tudi posameznosti, ki
                    v trenutku snemanja niso v središču pozornosti, zato lahko za film rečemo, da je
                    sredstvo, s katerim se dogajanje beleži posredno. Na ta način lahko ves zbrani
                    posneti material uporabimo za širšo analizo pojavov in procesov.<note
                        place="foot" xml:id="ftn8" n="7"> Ibid.</note></p>
            </div>
            <div>
                <head>Analiza filmov</head>
                <p>Leni Riefenstahl je v obdobju vladavine nacistov v Nemčiji posnela štiri filme.
                    Prvi trije so nastali v kontekstu obeležitve
                    <hi rend="italic" xml:space="preserve">dneva stranke </hi>oz. strankinega
                    kongresa v Nürnbergu v letih 1933, 1934 in 1935:
                        <hi rend="italic" xml:space="preserve">Zmaga vere </hi>(<hi rend="italic"
                        >Sieg des Glaubens</hi>),
                        <hi rend="italic" xml:space="preserve">Triumf volje </hi>(<hi rend="italic"
                        >Triumph des Willens</hi>) in
                        <hi rend="italic" xml:space="preserve">Dan svobode! Naša vojska! </hi>(<hi
                        rend="italic">Tag der Freitag! Unsere Wehrmacht</hi>). Naročnik vseh treh
                    filmov je bil Hitler. Vsi trije predstavljajo logično zaporedje, zato jih
                    imenujemo z enotnim imenom <hi rend="italic">Nürnberški triptih</hi>. Dokončen
                    odgovor na vprašanje, zakaj je Hitler izbral prav njo, ostaja še do danes
                    nepojasnjen. Dejstvo pa je, da je snemanje tovrstnih filmov Lenino prepoznavnost
                    in njen ugled skokovito pognalo v višave. Vrhunec svoje režiserske kariere je
                    dosegla s četrtim filmom <hi rend="italic">Olympia</hi>, ki je sestavljen iz
                    dveh delov oz. dveh celovečernih filmov:
                        <hi rend="italic" xml:space="preserve">Praznik narodov </hi>(<hi
                        rend="italic">Fest der Völker</hi>) in
                        <hi rend="italic" xml:space="preserve">Praznik lepote </hi>(<hi
                        rend="italic">Fest der Schönheit</hi>). Filma prikazujeta potek olimpijskih
                    iger v Berlinu leta 1936. To delo hkrati povzroči zaton njene kariere izven meja
                    takratne Nemčije. </p>
            </div>
            <div>
                <head>Nürnberški triptih</head>
                <p><hi rend="italic" xml:space="preserve">Zmaga vere </hi>je bila prvič prikazana
                    decembra 1933.<note place="foot" xml:id="ftn9" n="8"> Leta 1927 je bil prvi
                        kongres stranke, ki je bil hkrati posnet. Od takrat dalje je veljalo
                        pravilo, da je treba snemati vsak kongres. Do prihoda Hitlerja na oblasto so
                        snemani samo filmi v obliki filmskega žurnala.</note> Povod za snemanje
                    filma je bila svečanost ob praznik <hi rend="italic">Dnevu stranke</hi>, ki se
                    je prvič odvijala v Nürnbergu. Peti kongres stranke je bil od 30. avgusta do 3.
                    septembra 1933. Rudolf Hess ga je imenoval <hi rend="italic">Zmaga nacistične
                        stranke</hi>, pri tem pa je imel v mislih vzpon na oblast v januarju istega
                        leta.<note place="foot" xml:id="ftn10" n="9"> Prostor obsega 11 km<hi
                            rend="superscript">2</hi> je bil v tradicionalnem turističnem kraju ob
                        desetih ribnikih, služil pa je za izvajanje svečanosti ob <hi rend="italic"
                            >dnevih stranke</hi> vse do zime 1942/43. Hkrati je predstavljal tudi
                        nikoli do konca dograjeno gradbišče. Na Hitlerjev ukaz je Albert Speer
                        projektiral do takrat še nevideno monumentalno arhitekturno delo, ki naj bi
                        ponazarjalo utrjevanje diktatorske oblasti. Načelo nacionalsocialističnega
                        firerja mu je kot glavnemu arhitektu tretjega rajha služilo kot vodilo pri
                        arhitekturnem delu. – Stefanie Grote, “<hi rend="italic">Objekt Mensch.
                            Körper als Ikon und Ideologem in den cineastischen Werken Leni
                            Riefenstahls. Ästhetisierter Despotismus oder die Reziprozität von
                            Auftragskunst und Politik im Dritten Reich</hi>” (doktorska disertacija,
                        Kulturwissenschaftlichen Fakultät der Europa-Universität Viadrina Frankfurt,
                        2004), 33.</note> Predpostavimo lahko, da je Hitler želel v letu, ko je bil
                    dosežen težko pričakovani cilj – prihod na oblast – posneti dokumentarni film o
                        <hi rend="italic">dnevu stranke</hi>, ki bi ga lahko kasneje uporabil tudi v
                    propagandne namene. Splet okoliščin je privedel do tega, da ni zadostoval samo
                    en film, zato sta bila v naslednjih letih posneta še dva. Za to nalogo je bila
                    izbrana Leni Riefenstahl. Glede na nestabilne razmere v tem času lahko
                    predpostavimo, da njeno delo ni bilo lahko. Vodstvo stranke je od nje
                    pričakovalo, da posname film, ki bo prikazoval moč nacistične stranke, ob tem pa
                    proslavo in poveličevanje
                    <hi rend="italic" xml:space="preserve">velikega dogodka. </hi></p>
                <p>Kot ugotavlja Stefanie Grote v svoji doktorski disertaciji, zgodovinar Siegfried
                    Zelnhefer predpostavlja, da je bila odločitev za svečanosti ob
                    <hi rend="italic" xml:space="preserve">dnevu stranke </hi>sprejeta dva meseca
                    pred izvedbo, kot rezultat političnih nemirov v letu 1933. To predpostavko
                    potrjuje tudi očitna improvizacija dogajanja, na prvi pogled spontana, ki so jo
                    izvedli nacisti s pomočjo vseh takratnih medijskih in organizacijskih virov, da
                    bi na impresiven način prikazali svoji <hi rend="italic">zmago</hi> (spremembo
                    oblasti) in <hi rend="italic">vero</hi>. Po letu 1933 je štiridnevna
                    manifestacija prerasla v celotedensko dogajanje, organizirano kot dovršen
                    liturgičen obred. Estetske značilnosti so prevzeli iz krščanskih religioznih
                    ritualov: procesij, litanij, hvalospevov, govorov in tihih molitev. V takem
                    okolju je nastal psevdo-svet, atmosfera, v kateri je bil Hitler predstavljen kot
                        <hi rend="italic">rešitelj</hi> in kot nekdo, ki naj prevzame mesto boga.
                    Hitlerjev odhod iz zapora Landensberg je bil predstavljen kot njegovo <hi
                        rend="italic">vstajenje</hi>, kar je nacionalsocialistična doktrina
                    prikazala kot sinonim za <hi rend="italic">dobre novice</hi>. Speer je zasnoval
                    svoj dizajn za Zeppelintribüne na oltarju iz starega pergamona in povezal tretji
                    rajh s helenističnim centrom <hi rend="italic">arijske</hi> kulture.<note
                        place="foot" xml:id="ftn11" n="10"> Ibid, 37, 38.</note></p>
                <p>Film se začenja s kadrom, v katerem vidimo njegov naslov in plapolajočo zastavo s
                    kljukastim križem. Sledi uvodna sekvenca, v kateri je režiserka označila film za
                    zgodovinski dokument. Svoje ime je navedla v funkciji umetniškega aranžmaja,
                    svoje avtorske vloge pa ni poudarila. Ta okoliščina odpira vprašanje, zakaj se
                    je odločila za to potezo. Predpostavimo lahko, da zaradi tega, ker ni bila
                    članica stranke<note place="foot" xml:id="ftn12" n="11"> Čeprav je
                        Riefenstahlova zatrjevala, da tudi njena starša nista bila člana nobene
                        stranke, se je njen oče, Alfred, uradno včlanil v NSDAP prav 1. aprila 1933,
                        ko je potekal dan bojkota judovskih trgovin in je prejel člansko izkaznico z
                        zaporedno številko 1670383. – Steven Bach, <hi rend="italic">Leni
                            Riefenstahl</hi>. <hi rend="italic">Neizprosna moč slik</hi> (Ljubljana:
                        Modrijan, 2013), 155. </note> in zaradi nasprotovanja nekaterih znotraj
                    NSDAP, da ji dodelijo to vlogo. Ta poteza bi lahko bila kompromisna rešitev. </p>
                <p>Uradno je film naredilo nacistično vodstvo oz. <hi rend="italic">Filmski oddelek
                        nacistične stranke</hi> (<hi rend="italic">Hergestellt von der Reichsleitung
                        der NSDAP Abteilung Film</hi>). Za distribucijo je bil zadolžen <hi
                        rend="italic">Regionalni filmski biro stranke</hi> (<hi rend="italic"
                        >Verleih durch die Landesfilmsteelen der Partai</hi>), glasbo pa je
                    komponiral Herbert Windt. V filmu je posebej poudarjeno, da je imela Leni na
                    razpolago tudi vse posnetke, ki so nastali za potrebe filmskih žurnalov,
                    sestavnih delov vsakega kongresa. Za vse nove arhitekturne konstrukcije v
                    Nürnbergu je bil zadolžen Albert Speer, uradne pravice za prikazovanje filma pa
                    je dobilo filmsko podjetje Tobis.<note place="foot" xml:id="ftn13" n="12"> Leni
                        Riefenstahl, <hi rend="italic">Der Sieg des Glaubens</hi>, [dokumentarni
                        film] (Berlin, 1933), pridobljeno 15. 6. 2015 <ref
                            target="https://archive.org/details/DerSiegDesGlaubens1933"
                            >https://archive.org/details/DerSiegDesGlaubens1933</ref>.</note>
                </p>
                <p>Po uvodnem delu sledijo posnetki Nürnberga s srednjeveško arhitekturo, na
                    katerega se kamera in z njo pogled spuščata iz oblakov. Temi, ki jo je Leni
                    dodatno razdelala v naslednjem filmu, je dodala posnetke aviona in simbolizirala
                    Hitlerjevo spuščanje na zemljo v funkciji <hi rend="italic">rešitelja</hi>. Na
                    to se navezujejo tudi posnetki, v katerih vidimo delavce, ki pripravljajo
                    stadion za izvedbo svečanosti, pri tem pa je simbolično prikazana izgradnja nove
                    Nemčije, pri kateri bodo sodelovali njeni državljani oz. navadni delavci. Ta
                    motiv se zaključuje s pogledom na prapor z napisom: <hi rend="italic">Za
                        enotnost naroda! Za moč rajha!</hi> (<hi rend="italic">Für die Einigkeit des
                        Volkes! Für die Stärke des Reich!</hi>). Nato se pojavijo posnetki
                    Nürnberga, tokrat kot modernega in razvitega mesta. V središču pozornosti so
                    promet, urbano meščanstvo ter enote SA in SS.<note place="foot" xml:id="ftn14"
                        n="13"> Ibid. </note></p>
                <p>Po otvoritvenem kadru in svečani otvoritvi kongresa, vidimo Hitlerja, kako stoji
                    za govornico in vehementno prične s svojim značilnim in retorično prepoznavnim
                    govorom: <hi rend="italic">2. septembra 1923 smo se prvič v velikem številu
                        zbrali v tem mestu, v času, ko je bilo še vedno v rokah naših sovražnikov –
                        v času, ko je bilo težje pokazati radost kot sedaj. V imenu milijona vseh
                        tistih, ki sprejemajo gibanje nacionalsocialistične stranke, želim mestu
                        Nürnberg srečo in prosperiteto. Verjamem, da bosta stranka in njeno gibanje
                        pomagala povečati slavo tega nemškega mesta, ter ga jasno predstaviti pred
                        svetom. Staremu nemškemu mestu
                        Nürnberg</hi>:<hi rend="italic" xml:space="preserve"> Heil!</hi><note
                        place="foot" xml:id="ftn15" n="14"> Ibid.</note>
                </p>
                <p>Sledil je prihod paravojaških enot, ki so v rokah nosile prapore s kljukastim
                    križem in začetnicami NSDAP. Zbranim je spregovoril Rudolf Hess: ”Začenja se 5.
                    kongres stranke NSDAP, Kongres zmage!” V trenutku ko Hess izgovarja te besede,
                    se fokus kamere usmeri na nacistično zastavo, s čimer Leni dodatno poudari pomen
                    trenutka, posvečenega Hitlerju. </p>
                <p><hi rend="italic">Dragi firer, kot vodja stranke si zagotovil zmago. V trenutkih,
                        ko je druge razjedal dvom, si bil neomajen. Ko so drugi sklepali kompromise,
                        si bil odločen. Ko so drugi izgubljali pogum, si nas ti hrabril. Ko so nas
                        drugi zapuščali, si ti uzel zastavo in jo še z močnejšo voljo postavil na
                        čelo nacije, kjer zmagoslavno plapola. Pozdravljamo te, vodja nacije, v
                        čigar rokah se nahaja naša prihodnost! Firer naš, pozdravljen!</hi><note
                        place="foot" xml:id="ftn16" n="15"> Ibid.</note></p>
                <p>Posebni gost na kongresu stranke je bil vicesekretar fašistične stranke, profesor
                    Marcipati, ki je spregovoril v imenu Mussolinija in prenesel posebne pozdrave,
                    namenjene vodji nacionalsocialistov.<note place="foot" xml:id="ftn17" n="16">
                        Ibid.</note> Leni je s temi posnetki dala poseben poudarek kongresu in
                    poskušala prikazati odnos med dvema državama s podobnimi ideološkimi vrednotami. </p>
                <p>Posebna pozornost je bila namenjena kadrom, v katerih je predstavila organizacijo
                    Hitlerjugenda. Po podatkih, ki jih je Leni navedla v filmu, se je v Nürnbergu
                    zbralo okoli 65000 pripadnikov te mladinske organizacije, pri tem pa je navedla
                    da je število članov bistveno večje, vendar zaradi prostorskih omejitev ni bilo
                    mogoče zagotoviti, da se kongresa udeleži ves milijon in pol njenih pripadnikov. </p>
                <p>Hitler je mlade nagovoril s posebnim žarom: </p>
                <p><hi rend="italic">Nemška mladina! Tako kot smo se ob tej priložnosti zbrali mi,
                        bi se moral zbrati ves narod. Razmere niso bile vedno take. Ljudje niso
                        želeli razumeti drug drugega. Vsak je mislil le nase. Bili smo priče
                        odstopanja od življenskih načel. Med svojo mladostjo morate najti način, da
                        zaščitite občutke prijateljstva in pripadnost določeni skupini. Če vam to
                        uspe, vam nobena sila tega ne bo mogla vzeti. Vi boste en narod, ki bo
                        povezan tako, kot ste v teh trenutkih. Nemška mladina je naše edino upanje –
                        hrabrost in vera našega naroda. Vi, mladina moja predstavljate prihodnost
                        Nemčije, in ne prazne ideje ali praznega formalizma neokusnega načrta. Ne!
                        Vi ste kri naše krvi, meso našega mesa, duh našega duha! Vi predstavljate
                        nadaljevanje našega naroda. Moja Nemčija živi in njena prihodnost živi v
                        vas. Nemčija: Heil! Heil! Heil!</hi><note place="foot" xml:id="ftn18" n="17"
                        > Ibid.</note>
                </p>
                <p>Kamera med govorom izmenično prikazuje Hitlerja in nasmejano občinstvo, ki ga
                    pozorno posluša.</p>
                <p>Podoben govor je bil posnet tudi v filmu <hi rend="italic">Trijumf volje</hi> v
                    katerem je Leni ponovno našla posebno mesto za Hitlerjev nagovor mladine. Tudi v
                    njem je poudaril pomen in poslanstvo mladih. V čustveno nabitem govoru je
                    poudaril življenjsko nalogo: ”vzdrževanje in podaljševanje življenja nemškega
                        naroda.”<note place="foot" xml:id="ftn19" n="18"> Ibid.</note></p>
                <p>V drugem delu filma <hi rend="italic">Zmaga vere</hi> je pozornost posvečena
                    enotam SA in SS. V njem vidimo marš in demonstracijo moči ter enotnosti, ki
                    poteka po ulicah Nürnberga. Hitler jih v spremstvu vodje enot SA Ernesta Röhma
                    pozdravlja. Kadre, ki so usmerjeni proti nebu hitro zamenjajo posnetki, v
                    katerih vidimo zastave različnih evropskih držav. V naslednjem trenutku vidimo
                    posnetek Hitlerja, ki izkazuje posebno čast Horstu Wesselu, simbolu
                    požrtvovanosti in junaštva. Paravojaškim enotam nameni naslednje besede: </p>
                <p><hi rend="italic">SA, SS in ST</hi>.
                    <hi rend="italic" xml:space="preserve">Deset let je minilo od dneva nacionalsocialističnega gibanja, v sodelovanju z drugimi nacionalističnimi skupinami je bil organiziran pomemben dogodek mladega nemškega gibanja, ki se je borilo za svobodo. Od takrat pa do danes je bil dosežen velik napredek. </hi>[…]<hi rend="italic" xml:space="preserve"> Zborovanje, organizirano na dan stranke je vedno predstavljalo priložnost za vojaški pregled vseh ljudi, pripravljenih in odločnih braniti načela skupnosti naroda ne samo v teoriji, ampak tudi v praksi. To je skupnost, ki se ne ozira na družbeni status, poklic, premoženje ali izobrazbo. Skupnost, ki jo združujeta vera in odločnost. Ne borimo se za položaje ali stranko, niti za poklice ali družbene sloje, ampak smo združeni za našo Nemčijo. </hi>[…]<hi rend="italic" xml:space="preserve"> Stotine in stotine ljudi je za vas dalo življenje. Deset tisoč je bilo ranjenih. Sto tisoč jih je izgubilo svoje položaje ali zaposlitev. Če nas je goreča vera privedla v položaj, da je naša zastava iz opozicije postala zastava rajha, če nam boginja sreče 14 let ni bila naklonjena, smo vseeno vedeli, da za vse to lahko krivimo le sebe. Vedeli pa smo, da se bo sreča spet obrnila v našo smer, ko bodo naši dolgovi odplačani. Nebesa naj nam bodo priča. Dolg našega naroda je odplačan! Maščevali smo krivice! Sramota je sprana! </hi>[…]<hi rend="italic" xml:space="preserve"> Namen našega obstajanja nismo mi sami, ampak koristi našega naroda. Mi ne želimo zase nič, za Nemčijo pa vse. Mi bomo umrli, Nemčija pa mora živeti!</hi>
                </p>
                <p>Film se zaključuje s pogledom, ki je usmerjen proti zastavi, plapolajoči med
                        oblaki.<note place="foot" xml:id="ftn20" n="19"> Ibid.</note></p>
                <p>Film je bil predvajan samo eno leto in je bil hitro pozabljen. Tudi Leni, kot je
                    opisala v svojih spominih, ni bila zadovoljna s svojim delom, ki ga je dojemala
                    kot nedokončano. Cilj filma je bil zelo jasen zaradi vnaprej pripravljene in
                    skrbno izbrane scenografije, zato ga ne moremo označiti samo kot dokumentarnega
                    filma. Kot se je kasneje izkazalo, je bil to še v manjši meri film, ki ga je
                    nadomestil. Določeni motivi in ideje se v filmu ponovijo, je pa <hi
                        rend="italic">Triumf volje</hi> precej veličastnejši in vsebinsko bogatejši
                    propagandni material. V njem lahko zasledimo precejšen napredek in nadgradnjo
                    Leninega režiserskega razvoja. </p>
                <p>Leto 1934 je za Hitlerja in njegovo vlado predstavljalo veliki izziv. Režim se je
                    soočil s prvo notranjo in ekonomsko krizo, ki je resno načela Hitlerjev položaj
                    moči, ogrozila pa je tudi Hitlerjeve načrte, da predsednika von Hindenburga
                    nasledi po njegovi smrti. To je bil skupek več konfliktov, problemov in
                    neskladij, na katere sta vplivali pomanjkljiva preskrba in na mnogih področjih
                    še vedno visoka brezposelnost. Korenine njihovih vzrokov so bile predvsem v
                    notranjepolitičnih sporih za oblast. Šele ko so nasprotja dosegla vrhunec, je v
                    navezi z vodstvom Reichswehra in SS izkoristil <hi rend="italic">Röhmovo
                        afero</hi> in se 30. junija 1934 uveljavil z dvojnim udarcem proti notranjim
                    strankarskim tekmecem in konservativnim nasprotnikom.<note place="foot"
                        xml:id="ftn21" n="20"> Hans-Urlich Thamer, <hi rend="italic"
                            >Nacionalsocializem</hi> (Ljubljana: Modrijan, 2009), 110.</note></p>
                <p>Izvedena čistka znotraj stranke je povzročila neuporabnost filma, ki je bil
                    posnet na kongresu predhodno leto. Razumljivo je, da Hitler in njegov minister
                    za propagando nista želela, da se v kinematografih prikazuje film, v katerem se
                    poleg Hitlerja pojavlja še Ernst Röhm. Kongres v Nürnbergu je pomenil dogodek
                    leta, na katerem je stranka imela priložnost, da pokaže svoje dosežke in začrta
                    pot za nove uspehe v prihodnosti. </p>
                <p>Leta 1934 je Hitler dobil priložnost, da se znova predstavi kot rešitelj nemškega
                    naroda in edini, ki lahko zagotovi mir in dolgo pričakovan razcvet. Leni
                    Riefenstahl je ponovno dobila priložnost, da posname film, tokrat z naslovom <hi
                        rend="italic">Triumf volje</hi>. Kasneje se je izkazalo, da gre za najboljši
                    propagandni film, posnet v tridesetih letih prejšnjega stoletja. Hkrati se je
                    ponudila tudi priložnost, da se zapolni vrzel, ki je na področju filmske
                    propagande nastala zaradi neuporabnosti filma <hi rend="italic">Zmaga vere</hi>. </p>
                <p>Drugi film iz <hi rend="italic">Nürnberškega triptiha</hi>, <hi rend="italic"
                        >Triumf volje</hi>, v uvodu je označen kot ”dokument o kongresu stranke leta
                    1934, posnet po navodilih firerja.”<note place="foot" xml:id="ftn22" n="21">
                        Leni Riefenstahl, <hi rend="italic">Triumph des Willens</hi> [dokumentarni
                        film] (Berlin, 1935), pridobljeno 15. 6. 2015 <ref
                            target="https://archive.org/details/TriumphOfTheWillgermanTriumphDesWillens"
                            >https://archive.org/details/TriumphOfTheWillgermanTriumphDesWillens</ref><hi
                            rend="Hyperlink">.</hi></note> Že na samem začetku lahko vidimo
                    drastično spremembo, ki je nastala v času med dvema kongresoma stranke. Leta
                    1933 je bil Hitlerjev položaj še v veliki meri odvisen od volje in dejavnosti
                    predsednika von Hindenburga, zato je bil uvod filma <hi rend="italic">Zmaga
                        vere</hi> precej skromnejši od uvoda <hi rend="italic">Triumfa volje</hi>.
                    <hi rend="italic" xml:space="preserve">Triumf volje </hi>predstavlja dvourni
                    spektakel, v katerem se vrstijo posnetki Hitlerja, drugih vodilnih pripadnikov
                    stranke, njihovi govori ter korakanje enot SA in SS, delavcev in Hitlerjeve
                    mladine. Vodilna misel je bila preporod Nemčije, zanj pa je bil zaslužen Hitler.
                    Leni je s svojo filmsko stvaritvijo omogočila vizualizacijo mita o firerju, ki
                    ga je Goebbels skrbno pripravljal. Smrt predsednika von Hindenburga je
                    povzročila, da se je na državni ravni začel javno propagirati in poveličevati
                    mit o <hi rend="italic">ljubljenem vodji</hi>. </p>
                <p>V obeh filmih lahko zasledimo skupno sporočilo, ki govori o moči in preporodu
                    Nemčije, pri čemer imata vsak svojo osnovo. V filmu <hi rend="italic">Triumf
                        volje</hi> je osnova večplastna. Jasno so poudarjeni trenutek <hi
                        rend="italic">očiščenja stranke</hi>, ponovno vzpostavljanje sistema vrednot
                    in prepričanj znotraj same nacistične stranke. Riefenstahlova je poskušala
                    prikazati reinkarnacijo nacizma, ki je sledila <hi rend="italic">duhovnemu
                        zatonu</hi>, pri tem pa namiguje na Röhmov udar. Vrhunec predstavlja nagovor
                    Hitlerja paravojaškim enotam:</p>
                <p><hi rend="italic">Moji SA in SS-ovci: pred nekaj meseci se je nad našim gibanjem
                        pojavila temna senca. SA in druge institucije v okviru stranke niso imele z
                        njo nobene veze. Motijo se vsi tisti, ki mislijo, da je v našem edinstvenem
                        gibanju prišlo do razkola. Še vedno je trdno kot blok in nič v Nemčiji ga ne
                        more zlomiti. Če bo nekdo hotel uničiti duh mojih SA enot, ne bo prizadet
                        nihče od članov SA, ampak on sam. Samo norec ali nekdo, ki namerno laže, si
                        lahko zamisli, da bi jaz ali bilo kdo drugi uničil to, kar smo toliko let
                        skrbno gradili. Ne, prijatelji, mi stojimo trdno skupaj za našo Nemčijo.
                        Moramo stati čvrsto in skupaj za to Nemčijo.</hi>
                        […]<hi rend="italic" xml:space="preserve"> Svojo lojalnost do mene ste v preteklosti dokazali že tisočkrat. V času, ki prihaja, to ne more biti in ne bo drugače. Pozdravljam vas kot moje stare zaupne SA in SS-ovce. Sieg Heil!</hi><note
                        place="foot" xml:id="ftn23" n="22"> Ibid.</note></p>
                <p>V nasprotju z govoroma v predhodnem filmu Hitler tokrat stoji za veliko belo
                    marmorno govornico. Med govoroma v ozadju vidimo občinstvo, sestavljeno iz
                    pripadnikov enot SA in SS, in tudi nemškega orla, s čimer se še posebej poudarja
                    pomen tega trenutka kot tudi pomembnost enotnosti ter moči, ki ju predstavlja.
                    Marširanje čet, katerih posnetki so pogosti tudi v <hi rend="italic">Zmagi
                        vere</hi>, je v <hi rend="italic">Triumfu volje</hi> še bolj
                        poudarjeno.<note place="foot" xml:id="ftn24" n="23"> Ibid.</note></p>
                <p>Film je popolnoma brez komentarjev, razen na samem začetku, ko najavno špico
                    zamenja tekst: ”5 septembra 1934, dvajset let po začetku svetovne vojne, 16 let
                    po začetku trpljenja Nemčije, 19 mesecev po ponovnem rojstvu Nemčije, je Adolf
                    Hitler priletel v Nürnberg, da bi pozdravil svoje zveste privržence<hi
                        rend="italic">.</hi>”<note place="foot" xml:id="ftn25" n="24">
                        Riefenstahl,<hi rend="italic" xml:space="preserve"> Triumph des Willens</hi>.</note>
                    Na začetku filma lahko opazimo poudarek na močni Nemčiji, ki je neločljivo
                    povezana z močjo in voljo njenega voditelja. Ti motivi se na različne načine
                    pojavljajo skozi ves film in predstavljajo kombinacijo stiliziranih prikazov.
                    Pudarja se pomen kulta, kar še posebej podkrepi način, s katerim so gledalcu
                    podani miti in simboli, njihove osnove pa najdemo že v ideji ”Völkisch”.</p>
                <p>Film se začne s posnetki mesta, na katerih se vidi letalo, ki leti skozi goste
                    oblake in nato pristane. Riefenstahlova je znala zelo dobro poudariti motive, ki
                    jih je bilo treba prikazati v glavnem planu. Najprej je v posebnem segmentu
                    videno mesto Nürnberg kot staro nemško srednjeveško mesto. Te posnetke spremlja
                    kompozicija <hi rend="italic">Der Meistersinger von Nürnberg</hi>, kasneje pa jo
                    zamenja <hi rend="italic">Horst Wessel Lied</hi>. Simbolično gre za predstavo
                    stare Nemčije, ki jo postopno zamenja nova.</p>
                <p>Monotonija dokumentarne naracije je uspešno razbita že na začetku, ko je v kadrih
                    prikazan Hitler, ki se <hi rend="italic">spušča iz oblakov</hi>. Gledalca na ta
                    način postopoma uvaja v sporočilo in glavno temo filma, poudarja se simbolika
                    liderja, ki jo dopolnjuje med oblaki leteče letalo. V tem delu filma se ponovno
                    pojavi motiv <hi rend="italic">očiščenja</hi>. Hitler izstopi iz letala, pričaka
                    pa ga navdušen in nasmejan nemški narod. Na simboličen način je prikazan
                    Hitlerjev položaj v odnosu do vseh prisotnih, ki ga pričakajo kot <hi
                        rend="italic">rešitelja</hi>. Občinstvo ni postavljeno v položaj
                    spremljevalca dogajanja, ki bi mu bilo trebna pojasniti nacistično ideologijo.
                    Videti je, kot bi ljudje točno vedeli, zakaj so se zbrali. Sledijo posnetki
                    jutra, kampa v katerem so bili nameščeni delavci, mladina ter enote SA in SS.
                    Prikazane so skupnost, skladnost in dobra organizacija. V teh posnetkih je
                    poudarjen t. i. <hi rend="italic">nacistični etos</hi>, ki je izrazito
                    antiindividualističen in prisega na podrejanje posameznika skupnosti. V odnosu
                    do Hitlerja naj bi se narod moral žrtvovati za <hi rend="italic">velike
                        ljudi</hi>, ki predstavljajo <hi rend="italic">dušo naroda</hi>, pri tem pa
                    posledice niso pomembne. </p>
                <p>V odlomku, imenovanem <hi rend="italic">Parada zastav</hi>, vidimo scenografijo,
                    ki jo je izdelal Albert Speer. On je bil zadolžen tudi za vse kadre, v katerih
                    prevladujejo praporji z nacističnimi zastavami. V Luitpoldhalle se je odvijala
                    svečana otvoritev praznika nacistične stranke, na kateri so nepregledne kolone
                    SA in SS formirale jasno strukturirane prvokotnike, nad katerimi je bilo morje
                    zastav s kljukastimi križi, ki jih kamera prikazuje iz oddaljene ptičije
                    perspektive. </p>
                <p>Kamera je postavljena pod takim kotom, da posname hipnotični učinek zbrane
                    množice, pri tem pa je posameznik v njej pomemben le kot del. Ta pristop
                    snemanja je prisoten v celem filmu. Ikonografija v <hi rend="italic">Triumfu
                        volje</hi> ni slučajna, ampak likovno predstavlja naravo nacističnih idej,
                    nad katerimi je bila prevzeta tudi Leni.<note place="foot" xml:id="ftn26" n="25"
                        > Winston, “<hi rend="italic">Reconsidering Triumph of the Will</hi>,”
                        102.</note></p>
                <p>Ob otvoritvi kongresa vidimo govore različnih predstavnikov nacističnih
                    organizacij oblasti, med katerimi se pojavlja tudi Goebbels, ki predstavi svoj
                    pogled na propagando. V govoru je zaznati tudi strah pred grožnjo prikrite
                    opozicije manifestacijam nacionalsocializma. Poudarjena je tudi Bismarckova
                    ideja, ki so jo nacisti prevzeli – <hi rend="italic">entuziazma ni mogoče
                        konzervirati kot ribe</hi>.<note place="foot" xml:id="ftn27" n="26"> David
                        Welch, <hi rend="italic">Propaganda and the German Cinema 1933</hi>–<hi
                            rend="italic">1945</hi> (London: IB Tauris, 2001), 132.</note>
                    Predstavljena je moč javnih demonstracij, ki jih v filmu zasledimo večkrat, ena
                    izmed tipičnih pa je predstavitev delavcev na polju Zeppelin Field, ki držijo
                    lopate v enakem položaju kot bi vojaki držali svoje orožje. Taka skupinska
                    dinamika kaže tudi pripadnost Hitlerju in vsej Nemčiji. </p>
                <p>Hitler je med filmom prikazan v glavnem planu, največkrat v izoliranem kadru brez
                    spremstva drugih vodilnih članov stranke. Domnevamo lahko, da se je Leni s tem
                    poskušala izogniti slabi izkušnji, ki jo je dobila, ko je v filmu <hi
                        rend="italic">Zmaga vere</hi> posnela Röhma v enakovrednem položaju kot
                    Hitlerja. Ko je Hitler prikazan v spremstvu, je vedno v središču pozornosti
                    kamere. Pogosto je prikazan iz profila, prikaz njegove veličine pa je poudarjen
                    s postavitvijo kamere, ki ga snema navzgor. </p>
                <p>V svojem zadnjem govoru tega filma je Hitler prikazan kot zelo umirjen, po drugi
                    strani pa je opazna strast, usmerjena na poslušalce. S tem jih je želel privesti
                    do stanja duhovnega fanatizma. Leni je to uspelo prikazati s poudarkom na
                    zaključku firerjevega govora: ”V Nemčiji v naslednjih tisoč letjih ne bo nobene
                    nove revolucije!”<note place="foot" xml:id="ftn28" n="27"> Riefenstahl, <hi
                            rend="italic">Triumph des Willens</hi>. </note> Film se zaključuje v
                    Luitpoldhalle, svečanem prostoru, kjer je potekala otvoritev kongresa. Kamera je
                    usmerjena na visoko dvignjene plapolajoče praporje in zastave, dogajanje pa
                    spremlja pesem <hi rend="italic">Horst Wessel Lied</hi>. Udeleženci kongresa
                    držijo iztegnjene roke v pozdrav Hitlerju.<note place="foot" xml:id="ftn29"
                        n="28"> Ibid.</note> V poslednjih kadrih je kamera v t.i. jukstapoziciji –
                    pod kotom, ki omogoča pogled udeležencev, usmerjen v nebo. S tem se nemški narod
                    <hi rend="italic" xml:space="preserve">podzavestno </hi>usmerja k oblakom, iz
                    katerih je prišel Hitler na začetku filma. V teh delih vidimo simboliko zadnjega
                    in <hi rend="italic">končnega</hi> utelešenja triumfa volje, s čimer Leni
                    uspešno zabriše meje med mitom in realnostjo. </p>
                <p>Znanje Leni Riefenstahl o montaži in nadarjenost zanjo prideta še posebej do
                    izraza pri posnetkih govorov Hitlerja in drugih nacističnih voditeljev. Govori
                    so trajali tudi po celo uro, zato jih je morala rezati in montirati, pri tem pa
                    paziti, da se ne izgubi glavno sporočilo. Posamezne dele je jemala iz konteksta,
                    s čimer so celotni govori izgubili svojo avtentičnost, pridobili pa so nov
                    pomen. </p>
                <p>Postavlja se vprašanje, zakaj v filmu <hi rend="italic">Triumf volje</hi> (1935)
                    ni bilo prostora za prikaz Reichswehra. Hitler je namreč postal vrhovni
                    komandant oboroženih sil Nemčije, Reichswehr pa je na kongresu
                    nacionalsocialistične stranke prvič prisostvoval leta 1934 (na 6. kongresu).
                    Leni v svojih <hi rend="italic">Spominih</hi> posebej poudarja, da so ji vodilni
                    generali to zamerili. Kot izgovor je navedla slabo vreme, zaradi česar je bil
                    posneti material slabše kakovosti. Pri filmu o
                    <hi rend="italic" xml:space="preserve">dnevu stranke </hi>ni bilo interesa, da
                    se veliko pozornosti nameni vojski, saj so nacisti želeli oboroževanje izvesti
                    čim bolj tajno, da se s tem nebi kompromitirali in jasno kazali, da kršijo
                    odredbe versajske pogodbe. Ne glede na pomembnost dogodka, ki se ga je vojska
                    udeležila prvič, je Hitler dal prednost zunanji politiki. S tega vidika je težko
                    verjeti, da je Leni kdo posebej zameril, ker je iz filma izločila posnetke o
                    vojski, še posebej zato, ker so bili precej neuporabni, saj je bil tisti dan
                    oblačen.</p>
                <p><hi rend="italic" xml:space="preserve">Dan svobode! Naša vojska! </hi>(<hi
                        rend="italic">Tag der Freiheit! Unsere Wehrmacht!</hi>) je naslov tretjega
                    filma iz triptiha, ki predstavlja polurno poveličevanje nemških oboroženih sil.
                    Posnet je bil leta 1935 na sedmem kongresu stranke. Shod so imenovali <hi
                        rend="italic">Kongres miru</hi>, morda zaradi Hitlerjevih nenehnih zagotovil
                    v tistem letu, da si v zunanji in obrambni politiki prizadeva predvsem za mir.
                    Nastal je kot dopolnitev predhodnega filma, ker je Leni v njem izpustila
                    posnetke o nemški vojski. Postavlja se vprašanje, zakaj je bila ta dopolnitev
                    izvedena na tak način. O tem je potekalo več razprav.<note place="foot"
                        xml:id="ftn30" n="29"> Obstaja skrivni načrt Ufe iz leta 1934, v katerem je
                        bil zapisan <hi rend="italic">projekt filma o Reichswehru</hi>. Skladno z
                        okoliščinami, ki so vplivale na dogajanje leta 1934, in na podlagi dogajanja
                        v naslednjih letih Stefanie Grote predpostavlja, da je bila realizacija tega
                        projekta prestavljena na primernejši čas. Razlogi so bili v domači in tudi
                        mednarodni politiki. – Grote, “<hi rend="italic">Objekt Mensch</hi>,”
                        154.</note> Na strankinem kongresu leta 1934, ko je bil sneman <hi
                        rend="italic">Triumf volje</hi>, je bila prvič prisotna tudi vojska, zato bi
                    bilo logično, da so določeni posnetki namenjeni tudi njej.</p>
                <p>Razumljivo je, da Hitler ni želel javno razkriti svojih načrtov v zvezi z
                    obnavljanjem in povečevanjem nemških oboroženih sil, dokler za to ne bi bili
                    doseženi ugodnejši pogoji. Poleg tega je imel film <hi rend="italic">Triumf
                        volje</hi> zelo jasen cilj, da prikaže enotnost in moč NSDAP. Stranko je
                    bilo treba prikazati kot neokrnjeno glede na dogodke v juniju in juliju 1934.
                    Prikaz notranje enotnosti bi lahko zbledel, če bi se hkrati posvetili dvema tako
                    pomembnima temama. S tega vidika je prikaz Wehrmachta v posebnem filmu, ki bi
                    obravnaval zgolj vojaški vidik, povsem razumljiv. </p>
                <p>Film <hi rend="italic" xml:space="preserve">Dan svobode! Naša vojska! </hi>lahko
                    razdelimo na pet glavnih delov: jutranje razpoloženje v vojaškem kampu, nastop
                    konjenice na Zeppelin–feldu, Hitlerjev govor, vojaško parado in vojaške manevre.
                    Film se začne s posnetki, na katerih vidimo prekiržane bajonete, ki gledalca
                    opozarjajo na temo filma. V začetni sekvenci vidimo, da je avtorica filma Leni
                    Riefenstahl, za glasbo je bil zadolžen Peter Kreuder, film pa je proizvedla
                        NSDAP.<note place="foot" xml:id="ftn31" n="30"> Leni Riefenstahl, <hi
                            rend="italic">Tag der Freiheit! Unsere Wehrmacht!</hi> [dokumentarni
                        film] (Berlin, 1935), pridobljeno 15. 6. 2015, <ref
                            target="https://archive.org/details/1935-Tag-der-Freiheit"
                            >https://archive.org/details/1935-Tag-der-Freiheit</ref><hi
                            rend="Hyperlink">.</hi></note></p>
                <p>16. septembra 1935 je bilo pred več kot 200.000 gledalci razglašeno oživljanje
                    nemških oboroženih sil. Nastopilo je 100.000 vojakov iz 13 različnih rodov
                    vojske, prikazana je najmodernejša oprema, še posebej je bila poudarjena
                    impozantna letalska enota Luftwaffe. Propagirala se je vojaška premoč, hkrati pa
                    so se vzbujala patriotska čustva. Hitler je v svojem govoru poudaril predvsem
                    težnjo po ohranjanju miru na eni strani, na drugi pa lahko zasledimo subtilno
                    posredno predstavljanje načrtov za prihajajočo vojno.<note place="foot"
                        xml:id="ftn32" n="31"> Grote, “<hi rend="italic">Objekt Mensch</hi>,”
                        140.</note></p>
                <p><hi rend="italic">Jutranje razpoloženje v vojaškem kampu</hi> predstavlja prvi
                    del filma in se začne s plapolajočo zastavo NSDAP in vojakom na straži. Vidne so
                    prve jutranje aktivnosti vojaka, osebna higijena in prvi obrok. Sledita postroj
                    in marš vojakov, ki dajeta močan občutek enotnosti. Pri tem se kamera ne usmerja
                    v njihove obraze, gledalec jih skoraj ne opazi, s čimer je Leni zmanjšala vpliv
                    vsake individualnosti, povečala pa občutek discipline in pomen skupnosti.
                    Sledita nastop konjenice in vojaške vaje na Zeppelinwiese.<note place="foot"
                        xml:id="ftn33" n="32"> Riefenstahl, <hi rend="italic">Tag der Freiheit!
                            Unsere Wehrmacht!</hi></note></p>
                <p>Film je narejen tako, da odgovarja klasični strukturni piramidi drame. Leni
                    postopoma povečuje napetost s prikazovanjem vodje, hkrati pa predstavlja
                    politični pomen teme, ki jo film obravnava. Dramaturški vrhunec filma
                    predstavlja govor, ki ga je imel Hitler na Zeppelinwiese 16. septembra 1935,
                    namenjen pa je bil nemškim oboroženim silam: </p>
                <p><hi rend="italic" xml:space="preserve">Vojaki našega Wehrmachta, že drugič so se zbrale formacije vojske in mornarice na tem kraju, prvikrat v Nemčiji, ki je svobodna in se lahko brani. Odslej se lahko vsak Nemec, če meni, da je to za narod pomembno, pridruži tem redovom. Vsak od vas bi moral žrtvovati svojo osebno svobodo. Vsak od vas bi moral spoštovati red in disciplino, vsak od vas bi moral posedovati predvsem moč in vzdržljivost, ter velik občutek odgovornosti. </hi>[…]
                    <hi rend="italic" xml:space="preserve">Vi tovariši s svojim orožjem in čeladami predstavljate edinstveno nasledstvo, vi ne predstavljate nekega mitološko ustvarjenega bitja, ki je oropano tradicije in brez preteklosti. Vse kar obstaja v nemških državljanih črpa svoje osnove iz tradicije, ki jo predstavljate vi. </hi>[…]<hi rend="italic" xml:space="preserve"> Ko je bila čast v rokah naših vojakov, nam je nihče na tem svetu ni zmogel odvzeti. Vaša obveza ni, da nam zagotovite prihodnjo slavo in slavo vojske. To je že doseženo. Vi jo morate samo obdržati. Takrat vas bo nemški narod ljubil, takrat bo nemški narod verjel, da sta mu zagotovljeni varnost in izobrazba.</hi>
                        […]<hi rend="italic" xml:space="preserve"> Želimo ustvariti generacijo, ki bo močna, predana, vredna zaupanja, poslušna in dostojna, taka, da naši državi ne bo v sramoto, ko se bomo soočali z zahtevami zgodovine</hi>.<note
                        place="foot" xml:id="ftn34" n="33"> Ibid.</note></p>
                <p>Hitlerjev govor predstavlja vrhunec filma in hkrati uvod v vojno parado in
                    manevre na Zeppelinfeldu. Po končanem govoru kamera prikazuje predstavnike
                    vojaškega vrha, ki pozdravljajo nepregledno vrsto vojakov iz reda pehote in
                    mornarice, ki marširajo pred njimi, nosijo pa zastave in prapore z nacističnimi
                    obeležji. Zatem se pojavi konjenica, kasneje pa še motorizirane enote, ki jih
                    predstavljajo vojaki na motorjih, ter kamioni, ki s sabo vlečejo topništvo. Nato
                    se pojavijo še oklepne enote.<note place="foot" xml:id="ftn35" n="34">
                        Ibid.</note> Cilj tega dela filma je prisotnim na kongresu prikazati novo,
                    izboljšano in napredno nemško vojsko. Tudi sporočilo je zelo jasno: nemška
                    vojska je dobro opremljena in pripravljena braniti svoje interese. </p>
                <p>Zadnji del filma najavi nacistično znamenje – orel, ki je v vseh treh filmih
                    sneman v Nürnbergu, pogosto pa je uporabljen kot prehod med dvema deloma filma.
                    Vojaški manevri predstavljajo zadnji del filma
                    <hi rend="italic" xml:space="preserve">Dan svobode! Naša vojska. </hi>V njih so
                    sodelovale vse enote in vojni rodovi, ki so se udeležili parade. Po ustaljenem
                    ritmu je prva nastopila pehota, kasneje pa so se ji priključili še ostali rodovi
                    vojske. Vrhunec zaključnega poglavja v filmu predstavlja prihod letalstva in
                    vaje, ki so jih izvedle ob tej priložnosti. Z ene strani vidimo prikaz vojaške
                    moči iz zraka, z druge pa pripravljenost na odgovor obrambe na tleh. Film se
                    zaključi veličastno – s kamero, usmerjeno proti nebu, na katerem letala
                    formirajo kljukasti križ, ki ga v naslednjem kadru zamenja plapolajoča
                    nacistična zastava.<note place="foot" xml:id="ftn36" n="35"> Ibid.</note></p>
                <p>Kongres iz leta 1935 se od predhodnega razlikuje po organizaciji, procesih in
                    udeležbi, kar je na filmu, ki je bil ob tej priložnosti posnet, marginalizirano.
                    Poseben pomen imajo idejno–politične, filmske in druge materialne inovacije ter
                    postavitev oboroženih sil v ospredje. Hitler je v nasprotju predhodnima dvema
                    filmoma, v katerih je bil osrednji lik, precej manj opažen, vidimo ga le v
                    uvodnem pozdravu in nagovoru udeležencem. Cilja filma sta bila provokacija in
                    preizkus morebitnega odziva svetovne javnosti. Hkrati pa je bila cenzura prave
                    zunanje politike s tem filmom prekinjena.</p>
                <p>Čeprav tretji film nosi naziv <hi rend="italic">Dan svobode! Naša vojska!</hi>,
                    kar naposredno kaže na njegovo tematiko, je zanimivo, da je nek drug dogodek
                    ostal povsem v ozadju. 15. septembra 1935, samo dan pred nastopom vojske na
                    kongresu, so bili sprejeti <hi rend="italic">nürnberški zakoni</hi>.<note
                        place="foot" xml:id="ftn37" n="36"> Overy, <hi rend="italic">Tretji
                            rajh</hi>, 124.</note></p>
            </div>
            <div>
                <head>Olympia</head>
                <p>Film <hi rend="italic">Olympia</hi> je bil posnet na 11. modernih olimpijskih
                    igrah, ki so potekale avgusta 1936 v Berlinu.<note place="foot" xml:id="ftn38"
                        n="37"> Z odločitvijo, da se Nemčiji zaupa organizacija letnih iger, so se
                        odprla številna nova politična vprašanja. V svetu so to odločitev ocenili
                        kot prehitro podporo novemu režimu. Pojavljali so se sumi, da bi lahko
                        prišlo do bojkota. O udeležbi ameriških športnikov je decembra 1935
                        glasovala Ameriška atletska zveza, ki je prisotnost z minimalno večino
                        potrdila. Določeni športniki so se kljub temu odločili, da se ne bodo
                        udeležili iger. – Overy, <hi rend="italic">Tretji rajh</hi>, 138.</note>
                    Posvečen je pionirju modernih olimpijskih iger baronu Pierru de Coubertinu in
                    mladosti sveta.<note place="foot" xml:id="ftn39" n="38"> Leni Riefenstahl, <hi
                            rend="italic">Olympia. Teil 1: Fest der Völker</hi> [dokumentarni film]
                        (Berlin, 1938), pridobljeno 15. 6. 2015, <ref
                            target="https://www.youtube.com/watch?v=lLnGqMoNXRI"
                            >https://www.youtube.com/watch?v=lLnGqMoNXRI</ref><hi rend="Hyperlink"
                            >.</hi></note> Občinstvu je bil premierno prikazan 20. aprila 1938, na
                    Hitlerjev rojstni dan. Koristi filma so bile večplastne, Ministrstvo za
                    propagando pa je film izkoristilo za predstavitev in popularizacijo Nemčije na
                    svetovni ravni. </p>
                <p>Igre so se začele 1. avgusta z veličastnim spektaklom v Hitlerjevi navzočnosti.
                    2. avgusta so se začela tekmovanja. Prvo zlato medaljo je osvojila nemška
                    metalka kopja, drugo pa nemški metalec krogle. Hitler je zmagovalcema osebno
                    čestital, zvečer pa je zapustil stadion, še preden so podelili medalji
                    temnopoltima ameriškima atletoma, ki sta osvojila prvo in drugo mesto pri skoku
                    v višino. Olimpijski komite je naslednji dan protestiral, zato se je Hitler
                    nadaljnjim zapletom izognil z izjavo, da zmagovalcem ne bo več čestital.<note
                        place="foot" xml:id="ftn40" n="39"> Overy, <hi rend="italic">Tretji
                            rajh</hi>, 141.</note> Riefenstahlova je imela na razpolago 130
                    zaposlenih: fotografe, snemalce, specialiste za različna področja, kamermane in
                    druge filmske delavce. Tehnična oprema je bila zelo napredna in dovršena:
                    specialne kamere, optični in filmski material. Za produkcijo je imela tri leta,
                    začela pa se je jeseni 1935 in trajala vse do premiere.<note place="foot"
                        xml:id="ftn41" n="40"> Leni Riefenstahl, <hi rend="italic">Five lives. Fünf
                            Leben. Cinq vies</hi>, ur. Angelika Taschen (Köln: Taschen, 2000),
                        270–72.</note></p>
                <p><hi rend="italic">Olympijo</hi> sestavljata dva celovečerna filma dolga po dve
                    uri. Prvi nosi naziv <hi rend="italic">Praznik narodov</hi>, drugega pa je Leni
                    poimenovala <hi rend="italic">Praznik lepote</hi>. Film predstavlja faktografski
                    dnevnik športnih dogodkov, poleg svojega propagandnega značaja in ciljev pa v
                    sebi nosi tudi hvalnico fizičnim sposobnostim in mladosti. </p>
                <p>Razumemo ga lahko tudi kot prepričljivo vajo za dviganje ugleda in propagando
                    nacionalsocialističnega režima, pri tem pa prikaz nacistične ideologije ni v
                    ospredju. <hi rend="italic">Olympia</hi> ponuja sijajno predstavo različnih
                    elementov nacističnega svetovnega nazora, še posebej pa poudarja pomen
                    idealiziranega arijskega telesa.<note place="foot" xml:id="ftn42" n="41"> Welch,
                            <hi rend="italic">Propaganda</hi>, 94.</note></p>
                <p>Nedolžna osnovna ideja o modernih olimpijskih igrah v duhu mirnega športnega
                    tekmovanja najboljših športnikov v luči izogibanja političnim, socialnim in
                    verskim razlikam je bila odlična priložnost za dvig ugleda Nemčije, od katerega
                    pa bi imela največje koristi nacistična vlada. Igre niso bile zlorabljene samo v
                    ta namen. S pomočjo športnih ekip in dobro grajenih ter fizično vrhunsko
                    pripravljenih športnikov in režiserke, ki jo je zanimala predvsem <hi
                        rend="italic">lepota</hi>, je bilo svetu mogoče predstaviti ”razumevanje
                    rasno čistega zdravega telesa.”</p>
                <p>Nacistični koncept moškosti je temeljil na osnovah, ki so se razvile v prvi
                    svetovni vojni. Ideje o idealnem moškem so bile uporabljene kot praktični način
                    krepitve političnih struktur, moškost so dojemali kot predanost višjim ciljem.
                    Nacistična preokupacija s človeškim telesom je počivala na vzponu takratnega
                    dojemanja moškosti. Golo moško telo je pomenilo klasičen pojem lepote in je
                    postalo nacionalsocialistični simbol, izvor tega ideala pa lahko najdemo že v
                    pojmovanju lepote v antični Grčiji.<note place="foot" xml:id="ftn43" n="42">
                        Hitler je v <hi rend="italic">Mein Kampfu</hi> zapisal, da sta grški ideal
                        in brezsmrtnost idealna kombinacija v povezavi z iskrivim duhom in plemenito
                        dušo. – George Mosse, <hi rend="italic">The image of man. The Creation of
                            Modern Masculinity</hi> (Oxford: University Press, 1998), 155–61.</note>
                </p>
                <p>V Nemčiji so že tradicionalno podpirali športne dejavnosti, saj so menili, da se
                    na ta način dviga raven prijateljstva, ki je bilo zelo spoštovano. Na fizični
                    trening se ni gledalo samo kot na priprave za prihajajoče vojne, ampak se je z
                    njim gradilo značaj in druge kvalitete, ki so značilne za nacistične moške.
                    Ničesar niso prepuščali naključju. Pravi Nemec s takimi značilnostmi je sposoben
                    uresničevati začrtane cilje in tako dati svoj prispevek k razvoju rasne države,
                    ki mora biti zgrajena na podlagi organskega razvoja iz preteklosti.<note
                        place="foot" xml:id="ftn44" n="43"> Ibid, 160, 161. </note></p>
                <p>Nacionalsocializem je bil rasistični režim, ki ni dopuščal vizije prihodnosti,
                    temelječe na negotovosti in nedorečenosti, zato so razvili idejo o utopiji, ki
                    je temeljila na nacionalni preteklosti. Simbol je predstavljal človek, idealen
                    arijec, opisan do najmanjših podrobnosti, te pa so skladne s tradicionalno
                    ustaljenimi predstavami. Definirali so se ideali lepote in predstava o izgledu
                    moškega in ženske je bila jasno določena. Taki stereotipi so običajno vodili v
                    ekstreme, ki jih lepo prikazuje izjava: ”Telo je božji dar, pripada pa narodu,
                    ki ga brani s služenjem državi in narodu.”<note place="foot" xml:id="ftn45"
                        n="44"> Ibid, 168–170.</note></p>
                <p>Veliko vlogo so imele grške antične skulpture, postavljene v kontekst
                    nacionalsocialistične ideologije in nacističnega moškega. Skulpture so bile kot
                    modeli zelo sprejemljive za srednji razred zaradi izraza čutnosti, kipi golih
                    mladeničev so bili povzdignjeni na abstraktno raven in s tem pretvorjeni v
                    slogovna načela.<note place="foot" xml:id="ftn46" n="45"> Ibid,
                    171–73.</note></p>
                <p>Hitler je občudoval antično civilizacijo in je pogosto ponavljal sledeč izrek:
                    ”Naša edina možnost, da postanemo zares veliki [...] je v posnemanju Grkov<hi
                        rend="italic">.</hi>” Menil je, da je estetski ideal v grški kulturi nekaj
                    najvišjega ter da njihov koncept lepote predstavlja kombinacijo veličastne
                    fizične lepote in moči, tako telo pa krasita tudi brilijanten um in plemenita
                        duša.<note place="foot" xml:id="ftn47" n="46"> Frederic Spotts<hi
                            rend="italic">, Hitler and the Power of Aesthetics</hi> (New York:
                        2003), 21.</note> Tak ideal je Leni v svojem filmu <hi rend="italic"
                        >Olympia</hi> lepo prikazala. Film predstavlja stilizacijo, ki ima nedvomno
                    svojo politično dimenzijo in svoj namen. Zgodovina olimpijskih iger je
                    interpretirana kot simbolika, postavljena v čas pred nacionalsocialističnimi
                    težnjami za oblast. Pri tem je treba posebej poudariti, da eksplicitnih
                    političnih izjav v samem filmu ni. </p>
                <p>Prolog prvega dela filma <hi rend="italic">Praznik narodov</hi>, ki traja dvajset
                    minut, predstavlja odličen primer vizualne metafore, s katero je Leni
                    predstavila nacionalsocialistični ideal lepote. V uvodni sceni je tretji rajh
                    prikazan kot naslednik Šparte. Film se začenja s kadri gostih oblakov, ki dajejo
                    vtis pravljičnosti, spremlja ga glasba Herberta Windta. Skozi meglo se počasi
                    kažejo nejasni obrisi arhitekturnih oblik, ki se spreminjajo v ruševine grških
                    templjev dorskega sloga. Gre za simbolično predstavo preteklih časov. Sledijo
                    posnetki kipov: Meduze, Afrodite, Apolona, Ahila in Parisa. V sporočilu, ki ga
                    je Tobis posebej za javnost pripravil v prvem delu filma, je prikazan oris
                    hierarhije, ki bi morala vladati med spoloma: ”Kipi bogov, polbogov in junakov,
                    kot so npr. Ahil, Paris in Aleksander Veliki izražajo ideal moške lepote. Ženski
                    lik Afrodite se preko njenega kipa kaže kot nujna dopolnitev ideala človeške
                    lepote in večne težnje po oblasti.”<note place="foot" xml:id="ftn48" n="47">
                        Grote, “<hi rend="italic">Objekt Mensch</hi>,” 194.</note></p>
                <p>Vrhunec prologa predstavlja kip <hi rend="italic">metalca diska</hi>, ki se
                    postopno spreminja v živega človeka, na koncu pa postane nemški atlet Erwin
                    Huber. Na tak način je režiserka želela poudariti pomembnost prehoda iz antične
                    preteklosti v čas, ko se odvijajo moderne olimpijske igre v Berlinu. David Welch
                    predpostavlja, da je s tem želela preusmeriti pozornost gledalcev v simboliko,
                    ki jo predstavlja kip v očeh nacistov. Gre za reprezentacijo ideje in idealov
                    vladajoče arijske rase.<note place="foot" xml:id="ftn49" n="48"> Welch, <hi
                            rend="italic">Propaganda</hi>, 272.</note>
                </p>
                <p>Metalec diska predstavlja primer <hi rend="italic">odločilnega trenutka</hi> oz.
                    moment kratkega zastoja med gibanjem in zamahom, s katerim bi odvrgel disk.
                    Povezovanje antične grške umetnosti z ideali nacističnega režima pomeni
                    idealizacijo, ki naj bi vodila do popolnosti. Visoki, vitki in popolni proporci
                    grških kipov se navezujejo na predstavo idealnega telesa arijskega človeka. </p>
                <p>Uvod naslednjega dela filma se osredotoča na športna tekmovanja, prikazan je
                    zvon, na katerem so jasno vidni nacistični orel in krogi, ki predstavljajo
                    simbol olimpijskih iger. Sledijo zastave držav udeleženk, izmenično sledijo
                    posnetki berlinskega stadiona, napolnjenega do zadnjega mesta. Zatem se pojavijo
                    kadri občinstva z iztegnjeno desno roko v pozdrav Hitlerju in hkratno
                    predstavljanje različnih držav, katerih športniki so sodelovali pri igrah.
                    Hitler je svečano otvoril 11. moderne olimpijske igre. Nato na stadion prinesejo
                    baklo, s katero prižgejo olimpijski ogenj.<note place="foot" xml:id="ftn50"
                        n="49"> Riefenstahl, <hi rend="italic">Olympia</hi>. <hi rend="italic">Teil
                            1</hi>.</note>
                </p>
                <p>Atletika kot kraljica športov v filmu <hi rend="italic">Praznik narodov</hi>
                    zavzema osrednje mesto. Prvo tekmovanje je bilo v metu diska, ki je sledilo
                    preobrazbi kipa, opisani v prologu. Največjo pozornost je pritegnilo tekmovanje
                    za moške v skoku s palico, ki je trajalo pozno v noč. V borbi za medaljo so
                    ostali trije Američani in dva Japonca. Navijači so bučno spodbujali tekmovalce.
                    Končni rezultat je bil naslednji: Amerika je dobila zlato in bronasto medaljo,
                    Japonska pa srebrno odličje. Naslednji dan se je odvijalo razburljivo tekmovanje
                    v štafeti 4 x 100 metrov za ženske, v katerem je bila sprva favorit nemška
                    reprezentanca, vendar je v zadnji predaji prišlo do napake in Nemčija je ostala
                    brez medalje. Tek sta s posebno pozornostjo spremljala tudi Hitler in Goebbels,
                    ki ju je izid vidno razočaral.<note place="foot" xml:id="ftn51" n="50">
                        Ibid.</note></p>
                <p>Zaključek prvega dela <hi rend="italic">Olympije</hi> predstavlja maraton.
                    Sledijo mu posnetki olimpijskega ognja, pred katerim vihrajo zastave z oznako
                    olimpijskih iger. Film se zaključi z mimohodom športnikov, ki nosijo zastave
                    držav udeleženk. V zadnji sekvenci filma se ponovno pojavi zvon z začetka
                    glavnega dela, kamera pa se počasi oddaljuje in v daljavi vidimo berlinski
                    stadion, ki se polagoma pretaplja v zastavo OI.<note place="foot" xml:id="ftn52"
                        n="51"> Ibid.</note></p>
                <p>Drugi del filma <hi rend="italic">Praznik lepote</hi> se začenja z idiličnimi
                    posnetki jezera in narave, ki jih prekinejo kadri, v katerih so prikazani
                    športniki. Ti posnetki predstavljajo intimen uvod, v katerem je Leni izkoristila
                    priložnost, da predstavi podobo idealnega moškega. Slog posnetkov in sama
                    vsebina sta podobna prologu prvega dela. Vzporednice najdemo v ponavljanju
                    posnetkov jutra, megle, somraka, naravnega spektakla in bujenja. Ti motivi so za
                    Leni značilni, ker so si zelo sorodni in se ponavljajo v vseh njenih filmih,
                    snemanih za NSDAP. Posebej do izraza prihaja Lenijino favoriziranje moških, ki
                    jim snemalci namenjajo veliko pozornost, vrhunec pa predstavljajo posnetki v
                        savni.<note place="foot" xml:id="ftn53" n="52"> Grote, “<hi rend="italic"
                            >Objekt Mensch</hi>,” 209.</note>
                </p>
                <p>Umetnica odkriva svojo veščino za prikazovanje dinamike gibanja na različne
                    načine in z različnimi športnimi dogajanji. V drugem delu filma je Leni izbrala,
                    verjetno zaradi omejenega prostora in velikega števila različnih tekmovanj,
                    prikaz nekaterih športnih disciplin kot so npr. boks, košarka, gimnastika,
                    nogomet, z neobvezno igroe udeležencev olimpijade. V tem delu filma so bila v
                    središču pozornosti tekmovanja v gimnastiki, jadranju, mečevanju, jahanju,
                    streljanju, od atletskih disciplin pa peteroboj, hokej na travi, nogomet in
                    kolesarstvo. Pri prikazu kolesarstva so bili najprej prikazani tehnični
                    pripomočki, priprava koles in opreme.<note place="foot" xml:id="ftn54" n="53">
                        Leni Riefenstahl, <hi rend="italic">Olympia. Teil 2: Fest der Schönheit</hi>
                        [dokumentarni film] (Berlin, 1938), pridobljeno 15. 6. 2015, <ref
                            target="https://www.youtube.com/watch?v=usTPricF8qo"
                            >https://www.youtube.com/watch?v=usTPricF8qo</ref><hi rend="Hyperlink"
                            >.</hi></note> Predpostavimo lahko, da izbor teh športov ni bil povsem
                    naključen, ker se na posnetkih implicitno kažejo skrajno militaristični motivi.
                    Riefenstahlova je v ta namen v <hi rend="italic">Prazniku narodov</hi> zelo
                    spretno izkoristila maraton dolžine 42,195 km, saj je bila to disciplina, za
                    katero sta potrebni posebna vzdržljivost in moč. Prikazati je želela moč
                    ljudskega duha, ki lahko premaga vse fizične ovire. </p>
                <p>V zadnjem delu filma je posebna pozornost namenjena vodnim športom, različnim
                    veslaškim disciplinam, plavanju in posebej skokom v vodo. Ti imajo še poseben
                    namen, režiserka pa se je pri posnetkih trudila, da na najboljši mogoč način
                    prikaže gracioznost in moč telesa. </p>
                <p>Film se zaključuje z zelo podobnimi kadri, ki jih je mogoče videti tudi na koncu
                    prvega dela. Iz oblakov se pojavi stadion ob spremljavi zvona. Odvija se
                    slovesnost in ob tej priložnosti so bile spuščene vse zastave držav udeleženk. V
                    poslednjem kadru vidimo zastavo s krogi, ki simbolizirajo olimpijske igre, v
                    ozadju pa oblake in dim pogašenega olimpijskega ognja.<note place="foot"
                        xml:id="ftn55" n="54"> Ibid.</note></p>
                <p><hi rend="italic">Olympia</hi> niti slučajno ni naivna kot propagandni film,
                    ampak olimpijsko dogajanje spretno vključuje v svoje mehanizme. Čeprav je Leni
                    Riefenstahl trdila, da je bila njena želja zgolj prikazati olimpijsko idejo, se
                    iz umetniških posnetkov da razbrati subtilno propagandno nacistične rasne
                    politike. Primer je viden že pri prikazu skoka v daljavo, ko v finale prideta
                    Američan Jesse Owens in Nemec Lutz Long. Riefenstahlova je poskušala s pomočjo
                    usmerjanja kamere izločiti vso konkurenco in favorizirati <hi rend="italic"
                        >arijce</hi> nasproti <hi rend="italic">nearijcem</hi>.<note place="foot"
                        xml:id="ftn56" n="55"> Grote, “<hi rend="italic">Objekt Menschm</hi>,”
                        217.</note> Napetost in negotovost sta dodatno poudarjeni s pomočjo montaže.
                    Kamera izmenično prikazuje tekmovalce in Hitlerjev odziv na dogajanje. S
                    spremembo perspektive, počasnimi posnetki in prikazom vseh šestih serij skokov
                    ob vrhunski fotografiji, je režiserki uspelo še dodatno dvigniti raven napetosti
                    in pričakovanje rezultatov. Poleg tega lahko v vseh sekvencah zasledimo poskus
                    vizualizacije, v kateri prihaja do izraza skrivna rasna borba. Hkrati je s
                    postavitvijo Hitlerja v glavno vlogo spremljevalca prikazala neposreden odnos
                    med narodom in njegovim vodjo, z neverbalno komunikacijo pa namiguje na željo po
                    zmagi in dominaciji.</p>
                <p>Slog in način snemanja nacističnih dokumentarnih in propagandnih filmov sta v
                    glavnem povezana z deli Leni Riefenstahl. Veličina njenih dosežkov se kaže v
                    inovacijah, ki so omogočile snemanje realnega dogajanja. Snemalci športnega
                    dogajanja so svoje izkušnje kasneje s pridom uporabili pri snemanju vojnih
                    žurnalov, ki so bili del propagandnih enot na bojnem polju. Riefenstahlove se je
                    oprijel filmski izraz vojaka-športnika, ki je postal prototip in del nemške
                    preteklosti, ki se je nanašala na nacistično identifikacijo. S svojim t.i. <hi
                        rend="italic">poganskim</hi> povzdigovanjem atletskega poguma, je film <hi
                        rend="italic">Olympia</hi> odločilno pripomogel k predstavitvi mistifikacije
                    nacionalsocialistične države, kar je bilo takrat globoko zakoreninjeno v
                    kulturnem in družbenem življenju naroda.<note place="foot" xml:id="ftn57" n="56"
                        > Welch, <hi rend="italic">Propaganda</hi>, 97–99.</note>
                </p>
                <p>Zaradi dogajanja, ki je po premieri filma Olympia privedlo do začetka druge
                    svetovne vojne, je bila propagandna vrednost filma omejena na domače tržišče,
                    saj je hitro prišlo do bojkota vseh nacističnih filmov.</p>
            </div>
            <div>
                <head>Zaključek</head>
                <p>Filmov Leni Riefenstahl ne moremo umestiti v eno filmsko zvrst. Težko jih
                    opredelimo kot izključno dokumentarne, kakor jih je avtorica večkrat označila.
                    Ker bi dokumentarni film moral predstavljati dokument o nečem, kar se je zares
                    zgodilo, lahko trdimo, da so omenjeni filmi v tem smislu zadostili kriterijem.
                    Po drugi strani položaj dodatno oteži dejstvo, da so bila prizorišča snemanja
                    pred samimi dogodki skrbno pripravljena. Če temu dodamo še očitne propagandne
                    cilje, dosežene tudi s pomočjo dramatizacije, lahko zaključimo, da gre tudi za
                    dramske filme, zamaskirane v dokumentarce. </p>
                <p>Politični kadri in stalne spremembe, ki so bile del življenja pod nacističnim
                    režimom, so s kamero zabeleženi na poseben način. Prvi film – <hi rend="italic"
                        >Zmaga vere</hi>, je od vseh najmanj veličasten. <hi rend="italic">Dan
                        svobode! Naša vojska!</hi> predstavlja nadaljevanje predhodnega filma <hi
                        rend="italic">Triumf volje</hi>. Za <hi rend="italic">Zmago vere</hi> lahko
                    rečemo, da poleg svojega propagandnega sporočila v veliki meri odgovarja
                    značilnostim dokumentarnega filma. Pri <hi rend="italic">Triumfu volje</hi> je
                    viden premik, ki se kaže v zelo uspešni vizualizaciji mita o firerju, z veliko
                    sijajnimi podrobnosmi. Te se pojavljajo že od samega začetka filma pa vse do
                    ključnih besed, ki jih izgovori ob fanatični podpori poslušalcev: ”V Nemčiji v
                    naslednjih tisočletjih ne bo nobene nove revolucije.”<note place="foot"
                        xml:id="ftn58" n="57"> Riefenstahl, <hi rend="italic">Triumph des
                            Willens</hi>.</note> S temi besedami je izražena ena glavnih značilnosti
                    nacističnega režima. V vseh treh filmih <hi rend="italic">Nürnberškega
                        triptiha</hi> je posebna pozornost namenjena prihodnosti nemške države, za
                    katero je najpomembnejša mladina, njen značaj pa je usklajen in formiran na
                    osnovi nacionalsocialistične ideologije, kar predhodno citirana Hitlerjeva
                    izjava samo dodatno podkrepi. Zadnji film iz nacističnega obdobja – <hi
                        rend="italic">Olympia</hi>, se ukvarja z drugo tematiko glede na predhodne
                    tri, je pa tudi v njem vidna nacistična ideologija. Predstavlja mitološki prikaz
                    ter veličino estetskega in skrbno izklesanega arijskega telesa, kakor je
                    definirano in široko sprejeto v nacistični ideologiji.</p>
                <p>Učinek propagande ni temeljil na izvirnosti ali prefinjenosti, ampak na njenih
                    intenzivnosti in doslednosti pri uporabi vseh orodij ter tehniki, ki je bila na
                    voljo. Predvsem so uporabljali zborovanja in pozive z množičnimi sprevodi in
                    svečanostmi. Vpliv propagande in njenih obljub je težko ločiti od vpliva
                    družbene politike režima.</p>
            </div>

        </body>
        <back>
            <div type="bibliography">
                <head>Viri in literatura</head>
                <listBibl>
                    <head>Literatura:</head>
                    <bibl>Bach, Steven. <hi rend="italic">Leni Riefenstahl</hi>. <hi rend="italic"
                            >Neizprosna moč slik</hi>. Ljubljana: Modrijan, 2013. </bibl>
                    <bibl>Benson, Michael. “Zgodovina/Umetnostna zgodovina/Filmska zgodovina. 'Black
                        Square on Red Square' kot zgodovinski dogodek, umetniška akcija in filmska
                        scena. ”V: <hi rend="italic">Kako pisati zgodovino filma oziroma zgodovino
                            umetnosti. Mednarodni kolokvij filmske teorije in kritike</hi>, ur.
                        Simon Popek in Andrej Šparoh. Ljubljana: Slovenska kinoteka in Revija Ekran,
                        2000.</bibl>
                    <bibl>Gomery, Douglas in Robert C. Allen. ”Predmet raziskovanja filmske
                        zgodovine.“ V: <hi rend="italic">Kako pisati zgodovino filma oziroma
                            zgodovino umetnosti. Mednarodni kolokvij filmske teorije in
                        kritike</hi>, ur. Simon Popek in Andrej Šparoh. Ljubljana: Slovenska
                        kinoteka in Revija Ekran, 2000.</bibl>
                    <bibl>Grote, Stefanie. “<hi rend="italic">Objekt Mensch. Körper als Ikon und
                            Ideologem in den cineastischen Werken Leni Riefenstahls. Ästhetisierter
                            Despotismus oder die Reziprozität von Auftragskunst und Politik im
                            Dritten Reich.</hi>” Doktorska disertacija, Kulturwissenschaftlichen
                        Fakultät der Europa-Universität Viadrina Frankfurt, 2004.</bibl>
                    <bibl>Mosse, George. <hi rend="italic">The image of man. The Creation of Modern
                            Maculinity</hi>. Oxford: University Press 1998.</bibl>
                    <bibl>Omon, Žak in Mišel Mari. <hi rend="italic">Analiza film(ov)a.</hi>
                        Beograd: Clio, 2007.</bibl>
                    <bibl>Popek, Simon in Andrej Šparoh, ur. <hi rend="italic">Kako pisati zgodovino
                            filma oziroma zgodovino umetnosti. Mednarodni kolokvij filmske teorije
                            in kritike</hi>. Ljubljana: Slovenska kinoteka in Revija Ekran,
                        2000.</bibl>
                    <bibl>Ričardi, Mario. <hi rend="italic">Vek italijanskog filma.</hi> Beograd:
                        Clio, 2008.</bibl>
                    <bibl>Riefenstahl, Leni. <hi rend="italic">Five lives. Fünf Leben. Cinq
                            vies</hi>, ur. Angelika Taschen. Köln: Taschen, 2000.</bibl>
                    <bibl>Spotts,
                        Frederic.<hi rend="italic" xml:space="preserve"> Hitler and the Power of Aesthetics</hi>.
                        New York: 2003. </bibl>
                    <bibl>Šato, Dominik. <hi rend="italic">Film i filozofija.</hi> Beograd: Clio,
                        2011.</bibl>
                    <bibl>Thamer, Hans-Urlich. <hi rend="italic">Nacionalsocializem</hi>. Ljubljana:
                        Modrijan, 2009.</bibl>
                    <bibl>Welch, David. <hi rend="italic">Propaganda and the German Cinema
                            1933</hi>–<hi rend="italic">1945</hi>. London: IB Tauris, 2001.</bibl>
                </listBibl>
                <listBibl>
                    <head>Viri:</head>
                    <bibl>Riefenstahl, Leni. <hi rend="italic">Der Sieg des Glaubens</hi>
                        [dokumentarni film]. Berlin, 1933. Pridobljeno 15. 6. 2015. <ref
                            target="https://archive.org/details/DerSiegDesGlaubens1933"
                            >https://archive.org/details/DerSiegDesGlaubens1933</ref>. </bibl>
                    <bibl>Riefenstahl, Leni. <hi rend="italic">Olympia. Teil 1. Fest der Völker</hi>
                        [dokumentarni film]. Berlin, 1938. Pridobljeno 15. 6. 2015. <ref
                            target="https://www.youtube.com/watch?v=lLnGqMoNXRI"
                            >https://www.youtube.com/watch?v=lLnGqMoNXRI</ref>. </bibl>
                    <bibl>Riefenstahl, Leni. <hi rend="italic">Olympia. Teil 2. Fest der
                            Schönheit</hi> [dokumentarni film]. Berlin, 1938. Pridobljeno 15. 6.
                        2015. <ref target="https://www.youtube.com/watch?v=usTPricF8qo"
                            >https://www.youtube.com/watch?v=usTPricF8qo</ref>. </bibl>
                    <bibl>Riefenstahl, Leni. <hi rend="italic">Tag der Freiheit! Unsere
                            Wehrmacht!</hi> [dokumentarni film]. Berlin, 1935. Pridobljeno 15. 6.
                        2015. <ref target="https://archive.org/details/1935-Tag-der-Freiheit"
                            >https://archive.org/details/1935-Tag-der-Freiheit</ref>. </bibl>
                    <bibl>Riefenstahl, Leni. <hi rend="italic">Triumph des Willens</hi>
                        [dokumentarni film]. Berlin, 1935. Pridobljeno 15. 6. 2015. <ref
                            target="https://archive.org/details/TriumphOfTheWillgermanTriumphDesWillens"
                            >https://archive.org/details/TriumphOfTheWillgermanTriumphDesWillens</ref>.
                    </bibl>
                </listBibl>
            </div>
            <div type="summary" xml:lang="en">
                <head type="main">LENI REIEFENSTAHL IN THE SERVICE OF THE THIRD REICH</head>
                <head>SUMMARY</head>
                <docAuthor>Nataša Hönig</docAuthor>
                <p>Propaganda played an important role in Nazi politics and organisation. The Nazis
                    carefully established their own system that gradually became more and more
                    complex. Upon the seizure of power in 1933, the Nazi Party had the opportunity
                    to establish a monopoly over news and information by directing and controlling
                    the mass media, press, radio and films. It was practically impossible for people
                    to see the background of the virtual world of propaganda and very difficult to
                    avoid the infiltration of Nazi symbols and phrases into their everyday
                    lives.</p>
                <p>Leni Riefenstahl wanted to present herself as a freelance artist whose films did
                    not promote political and ideological beliefs. She emphasised that her films
                    were not <hi rend="italic">harmful</hi>, and tried to conceal the negative
                    connotations and reactions from abroad. This is especially reflected in the <hi
                        rend="italic">Day of Freedom: Our Armed Forces!</hi>, which was, in her
                    words, intended exclusively for the military elite. Films directed by Leni
                    Riefenstahl are highly controversial and provoke intense debates. While she has
                    often been described as a creative genius due to the originality and perfection
                    of her work, her support for the Nazi regime was not considered a decisive
                    factor. Leni Riefenstahl set clear goals, one of the most important being to
                    present herself to the world in the best possible light. She was prepared to
                    accept any compromise for her reputation to remain spotless. For her, it was
                    important to achieve fame and power and build a career, which is way she
                    remained loyal to the Nazi regime and benefited from it personally. Her films
                    reflect her constant fascination with the body and aesthetics, which also
                    explains why she did not perceive the Nazi ideology presented in the film as an
                    ethical problem. This becomes especially clear in her last film, called <hi
                        rend="italic">Olympia</hi>, which not only presents various sporting events
                    from an artistic view but also includes subtle racist propaganda that requires
                    special consideration.</p>
                <p>The practical part of the article provides a presentation and analysis of the
                    films
                    <hi rend="italic" xml:space="preserve">The Victory of Faith, Triumph of the Will, Day of Freedom: Our Armed Forces! </hi>and
                        <hi rend="italic">Olympia</hi>. The first three films, which show
                    celebrations of<hi rend="italic" xml:space="preserve"> the Party Day</hi>, were
                    shot in Nuremberg for the purposes of popularising and promoting the unity and
                    power of the Nazi Party. The then political situation in the party (<hi
                        rend="italic">The night of the Long Knives</hi>) and in the state (the death
                    of German president Hindenburg in August 1934) led to the production of the <hi
                        rend="italic">Triumph of the Will.</hi> In this film, Leni Riefenstahl
                    skilfully portrayed the power and importance of the “Führer” cult for the Nazi
                    regime. In <hi rend="italic">Olympia</hi>, she wanted to capture and celebrate
                    the Olympic idea while subtly including the Aryan racial ideology, introducing
                    and praising the idea of an ideal Nazi male. </p>
                <p>All four films are documentary materials intended for screening in Germany as
                    well as across Europe and the USA. They are a good example of how film can be
                    used for propaganda. </p>
            </div>
        </back>
    </text>
</TEI>
