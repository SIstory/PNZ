<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Brigadirski ho-ruk!</title>
                <title>prva štiri leta mladinskih delovnih akcij v Brkinih 1975–1978</title>
                <author>
                    <name>
                        <forename>Rok</forename>
                        <surname>Filipčič</surname>
                    </name>
                    <roleName>Univ. dipl. zgod., kustos</roleName>
                    <affiliation>Vojaški muzej Slovenske vojske</affiliation>
                    <address>
                        <addrLine>Engelsova ulica 15</addrLine>
                        <addrLine>SI-2111 Maribor</addrLine>
                    </address>
                    <email>rok.filipcic@mors.si</email>
                </author>
            </titleStmt>
            <editionStmt>
                <edition><date>2016-10-06</date></edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Kongresni trg 1</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/135</pubPlace>
                <date>2016</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">56</biblScope>
                <biblScope unit="issue">2</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <profileDesc>
            <langUsage>
                <language ident="sl"/>
                <language ident="en"/>
            </langUsage>
            <textClass>
                <keywords xml:lang="en">
                    <term>Brkini</term>
                    <term>underdeveloped region</term>
                    <term>youth community campaigns</term>
                    <term>youth work brigades</term>
                </keywords>
                <keywords xml:lang="sl">
                    <term>Brkini</term>
                    <term>nerazvitost</term>
                    <term>mladinske delovne akcije</term>
                    <term>mladinske delovne brigade</term>
                </keywords>
            </textClass>
        </profileDesc>
        <revisionDesc>
            <listChange>
                <change>
                    <date>2016-10-06</date>
                    <name>Neja Blaj Hribar</name>
                    <desc>Pretvorba iz DOCX v TEI, dodatno kodiranje</desc>
                </change>
            </listChange>
        </revisionDesc>
    </teiHeader>
    <text>
        <front>
            <docAuthor>Rok Filipčič<note place="foot" xml:id="ftn0" n="*">Univ. dipl. zgod., kustos,
                    Vojaški muzej Slovenske vojske, Engelsova ulica 15, SI-2111 Maribor, <ref
                        target="mailito:rok.filipcic@mors.si"
                >rok.filipcic@mors.si</ref></note></docAuthor>
            <docImprint>
                <idno type="cobissType">Cobiss tip: 1.01</idno>
                <idno type="UDC">UDK: 331.578-053.6(497.4Brkini)"1975/1980"</idno>
                <date>Prejeto 29. 2. 2016</date>
            </docImprint>
            <div type="abstract">
                <head>IZVLEČEK</head>
                <p><hi rend="italic">Avtor v svojem prispevku obravnava mladinske delovne akcije, ki
                        so bile organizirane med letoma 1975 in 1978 v Brkinih in so pomenile korak
                        naprej v razvoju te demografsko ogrožene in gospodarsko slabše razvite
                        primorske pokrajine. V prispevku so Brkini geografsko umeščeni, na kratko je
                        prikazana slabša razvitost območja. Večino prispevka pa predstavlja opis
                        mladinskih delovnih akcij po posameznih letih in dosežki mladinskih delovnih
                        brigad na deloviščih brkinske slemenske ceste, vodovoda … in drugih
                        področjih.</hi></p>
                <p><hi rend="italic">Ključne besede: Brkini, nerazvitost, mladinske delovne akcije,
                        mladinske delovne brigade.</hi></p>
            </div>
            <div type="abstract" xml:lang="en">
                <head type="main">ABSTRACT</head>
                <head>WORK BRIGADE HEAVE-HO!</head>
                <head>THE FIRST FOUR YEARS OF YOUTH COMMUNITTY WORK CAMPAIGNS IN BRKINI 1975
                    –1978</head>
                <p><hi rend="italic">In his contribution the author focuses on the youth community
                        work campaigns, organised between 1975 and 1978 in Brkini. They meant a step
                        forward in the development of this demographically endangered and
                        economically underdeveloped region in the Slovenian Littoral. The
                        contribution defines Brkini geographically, and the poor development of this
                        area is briefly outlined. The majority of the article consists of the
                        description of the youth community work campaigns, broken down by individual
                        years, and their achievements at the construction sites of the Brkini ridge
                        road, waterworks, etc.</hi></p>
                <p><hi rend="italic">Keywords: Brkini, underdeveloped region, youth community
                        campaigns, youth work brigades</hi></p>
            </div>
        </front>
        <body>
            <div>
                <head>Brkini</head>
                <p>Brkini so okrog 235 km² obsežno hribovje, ki se jasno loči od kraške okolice.
                    Najverjetneje so ime dobili po značilnih zaobljenih kopah, brdinih. Nekateri ime
                    razlagajo s prebivalci vasi Barka v zahodnem delu Brkinov, Barkini.<note
                        place="foot" xml:id="ftn2" n="1"> Igor Šebenik in Drago Kladnik, »Brkini in
                        dolina Reke,« v: <hi rend="italic">Slovenija, pokrajina in ljudje</hi>, ur.
                        Drago Perko in Milan Orožen Adamič (Ljubljana: Založba Mladinska knjiga,
                        1999), 246.</note> Blaž Barborič s soavtorji je v svoji raziskavi Brkine
                    omejil na naslednji način. Na jugozahodni strani poteka meja po magistralni
                    cesti, ki teče na stiku Matarskega podolja in Brkinov. Na severozahodni strani
                    so mejo začrtali na prehodu med pobočji z večjim naklonom in uravnavami z
                    manjšim naklonom. Na severni in severovzhodni strani so po vsej dolžini mejo
                    potegnili na stiku pobočja Brkinov in dolinskega dna reke Reke. Na jugovzhodni
                    strani pa po mnenju avtorjev mejo določa državna meja med Slovenijo in
                        Hrvaško.<note place="foot" xml:id="ftn3" n="2"> Blaž Barborič et
                        al.,»Problematika slovenskega podeželja na primeru Brkinov,« v: <hi
                            rend="italic">Dela 17, Podeželje na prelomu tisočletja. Izzivi in
                            problemi</hi>, ur. Marijan Klemenčič (Ljubljana: Oddelek za geografijo
                        Filozofske fakultete Univerze v Ljubljani, 2002), 267.</note> Domačini so
                    mnenja, da so Brkini območje med Artvižami na severozahodu in Harijami na
                        jugovzhodu.<note place="foot" xml:id="ftn4" n="3"> Anja Volk, »Brkini v
                        postindustrijski dobi« (diplomsko delo, Univerza v Ljubljani, 2011),
                        3.</note> Krajevni leksikon Slovenije k Brkinom prišteva 48 naselij.</p>
                <p>Naselja v Brkinih imajo značilno slemensko lego. Nahajajo se tam, kjer je sleme
                    bolj ozko in strmo, v vzhodnih Brkinih pa predvsem na vrhu kopastih vzpetin.
                    Skoraj vsaka slepa dolina<note place="foot" xml:id="ftn5" n="4"> Slepa dolina je
                        oblika ponornega kontaktnega krasa, ki označuje prehod vodotoka, ki teče po
                        neprepustni podlagi po dolini ali erozijskem jarku na fluvialnem reliefu in
                        ponikne na prepustni, karbonatni podlagi pod strmim pobočjem in nadaljuje
                        tok pod kraškim površjem.</note> ima na robu svoje naselje. Večina naselij
                    je strnjeno gručasto pozidana, saj se tako ohrani največ kmetijskih površin.
                    Vasi so povečini podolgovate. Vaška jedra so razpotegnjena vzdolž osrednje
                        prometnice.<note place="foot" xml:id="ftn6" n="5"> Irma Slavič Potočnik, <hi
                            rend="italic">Endogeni razvojni potenciali slovenskega podeželja</hi>
                        (Ljubljana: Znanstvena založba Filozofske fakultete Univerze v Ljubljani,
                        2010), 68. Blaž Barborič et al., »Problematika,« 273.</note></p>
                <p>Brkine je močno zaznamovala druga svetovna vojna, ki je terjala velik krvni davek
                    med prebivalstvom. Po vojni so Brkini postali del cone B Julijske krajine. Z
                    uveljavitvijo mirovne pogodbe z Italijo septembra 1947 je cona B skupaj s še
                    nekaterimi predeli cone A Julijske krajine pripadla Jugoslaviji.</p>
                <p>Po drugi svetovni vojni je za Brkine in Brkince, ki so bili gospodarsko vezani na
                    Trst, nastopila nova realnost, saj so ostali brez ključnega trga za svoje
                    pridelke. Posebno težavo je predstavljala tudi zelo šibka prometna
                    infrastruktura v Brkinih. Do izgradnje t. i. slemenske ceste je bilo gibanje
                    prebivalstva v brkinskih vaseh zelo oteženo, saj do njih ni vodila cesta, temveč
                    neke vrste kolovoz. »Pot iz Markovščine je šla čez Slivje. Bila je ozka. Iz
                    Slivja je šla na Orehek, iz Orehka na Tatre. Ne tam, kjer gre zdaj cesta. Bila
                    je zelo blatna, ni bilo nič makadama. (…) Po vasi je bila isto taka, malo bolj
                    trda kot tam, samo je bila povsod luža in blato.«<note place="foot"
                        xml:id="ftn7" n="6"> Branko F., ustna izjava, 2. 5. 2015.</note> Vaščani
                    tako niso imeli možnosti dnevne migracije v bližnja gospodarska in industrijska
                    središča, možnosti za zaposlitev v domačih krajih pa ni bilo. Za vse omenjene
                    težave je predvsem mladi, delovno sposobni del prebivalstva Brkinov rešitev
                    poiskal v izseljevanju, predvsem v kraje ob slovenski Obali, nekateri pa tudi
                    dlje, po Evropi in v čezmorske dežele, predvsem v Avstralijo. Tedanjo razvitost
                    oz. nerazvitost Brkinov nazorno opiše primerjava z vlakom: »Če je Slovenija
                    vlak, predstavljajo Brkini in Kozjansko njena zadnja dva vagona.«<note
                        place="foot" xml:id="ftn8" n="7"> Avtor prispevka se ne spomni, kje je
                        slišal oz. prebral zapisano primerjavo.</note></p>
                <p>Slemenska cesta se je v Brkinih pričela graditi leta 1956, in sicer v okolici
                    Prema. V duhu tedanjega časa so cesto od Prema do Pregarij v letih 1956 in 1957
                    gradile delovne brigade. V prvem letu je 1225 brigadirjev, združenih v sedmih
                    brigadah, izgradilo približno 4,5 kilometra dolgo makadamsko cesto od Spodnjih
                    Bitenj do Čelij. Leto kasneje je bilo v delovni akciji udeleženih 1351
                    brigadirjev in brigadirk, ki so cesto potegnili do Pregarij. Večina brigadirjev
                    in brigadirk je med delovno akcijo prebivala v premskem gradu, nekateri tudi pri
                    domačinih. Razen gradbenih delovodij na gradbišču ni bilo izučenih gradbenikov.
                    Občasno so brigadirjem na pomoč priskočili domačini in pripadniki JLA<note
                        place="foot" xml:id="ftn9" n="8"> Jugoslovanska ljudska armada.</note> iz
                    Ilirske Bistrice.<note place="foot" xml:id="ftn10" n="9"> Zdenko Troha,
                        »Mladinska delovna brigada pred 40 leti zgradila cesto,« <hi rend="italic"
                            >Primorski dnevnik</hi>, 22. 3. 1998, 2.</note> Na nadaljevanje
                    gradbenih del na slemenski cesti je bilo treba čakati 15 let. Cesta, ki bi
                    povezala Vremsko dolino z vasmi Podgrad, Barka, Vareje, Misliče, Vatovlje,
                    Ostrovica, Artviže, Mrše, Orehek, Tatre, Kozjane, Rjavče in Gabrk ter bi se na
                    Pregarjah povezala s cesto Gornja Bitnja–Obrov, se je pričela graditi v letih
                        1971/72.<note place="foot" xml:id="ftn11" n="10"> Maks Zadnik, »Brkinska
                        slovenska cesta in priključek na cesto Reka–Trst,« <hi rend="italic"
                            >Primorske novice</hi>, 28. 6. 1974, 5.</note></p>
                <p>Da bi pospešili razvoj Brkinov, so se v prvi polovici leta 1974 v Lipici sestali
                    predstavniki občinskih skupščin, družbenopolitičnih organizacij in javni delavci
                    šestih južnoprimorskih občin. Srečanje je potekalo v duhu zasedanja 10. kongresa
                        ZKJ,<note place="foot" xml:id="ftn12" n="11"> Zveza komunistov Jugoslavije.
                    </note> na katerem so delegati razpravljali o pomoči manj razvitim območjem pa
                    tudi sam predsednik Tito je večkrat poudaril nujnost hitrejšega razvijanja
                    takšnih predelov.<note place="foot" xml:id="ftn13" n="12"> »Več za razvoj
                        Brkinov,« <hi rend="italic">Primorske novice</hi>, 7. 6. 1974,
                    28.</note></p>
                <p>Tako kot slabih 20 let pred tem so udeleženci posveta v Lipici odločilen dejavnik
                    za hitrejši razvoj Brkinov videli v dokončanju slemenske ceste. Želja je bila,
                    da bi bila cesta dokončana do septembra istega leta, ko je bila v brkinski
                    vasici Tatre napovedana proslava ob 30. obletnici ustanovitve Okrožnega
                    narodnoosvobodilnega odbora za južno Primorsko in predhodnih volitev v
                    narodnoosvobodilne odbore. Da so se problema zaostalosti Brkinov zavedali tudi
                    predstavniki republiških oblasti, priča obisk sekretarja Izvršnega komiteja CK
                        ZKS<note place="foot" xml:id="ftn14" n="13"> Centralni komite Zveze
                        komunistov Slovenije.</note> Franca Šetinca, ki jih je obiskal junija 1974.
                    Ta visoki predstavnik republiških oblasti se je lahko na lastne oči prepričal,
                    da so v Brkinih še vedno obstajale tudi vasi, skozi katere cestni promet
                    praktično ni bil mogoč. </p>
                <p>Gradbenim podjetjem je skupaj s pripadniki JLA, ki so pomagali na gradbiščih
                    slemenske ceste, dela uspelo zaključiti do predvidenega roka. 8. septembra 1974
                    so Brkini, sicer le za en dan, postali središče Slovenije. Na proslavi se je
                    zbralo več tisoč ljudi. Slovensko republiško vodstvo so predstavljali predsednik
                    slovenske skupščine dr. Marijan Brecelj, predsednik predsedstva SRS<note
                        place="foot" xml:id="ftn15" n="14"> Socialistična republika
                        Slovenija.</note> Sergej Kraigher, sekretar Izvršnega sveta CK ZKS Franc
                    Šetinc, članica sveta federacije Lidija Šentjurc, komandant ljubljanskega
                    armadnega območja generalpolkovnik Franc Tavčar in drugi.<note place="foot"
                        xml:id="ftn16" n="15"> Edi Fatur, »Veličastno slavje na Tatrah,« <hi
                            rend="italic">Primorske novice</hi>, 13. 9. 1974, 1.</note> Slavnostni
                    govorci na proslavi so se v svojih govorih spominjali prispevka, ki so ga Brkini
                    dali za svobodo. Dr. Marijan Brecelj pa se je zazrl tudi v prihodnost: »<hi
                        rend="italic">Vsi odgovorni družbeni in gospodarski dejavniki bodo morali s
                        samoupravnim dogovarjanjem skrbeti, da ne bo ostalo le pri
                        začetem</hi>.«<note place="foot" xml:id="ftn17" n="16"> Ibid., 6.</note>
                    Proslava se je končala z najboljšimi mislimi in željami. Prizorišče proslave so
                    pospravili. Prebivalcem Brkinov pa je ostalo 20 kilometrov nove slemenske
                    makadamske ceste. Da bi Brkini dosegli stik z razvitim delom Slovenije, pa je
                    manjkalo še mnogo. Treba je bilo dokončati slemensko cesto, urediti vodovod.
                    Prebivalcem Brkinov je manjkala kakovostna zdravstvena oskrba, kmetijstvo in
                    industrijo je bilo treba dvigniti na višjo raven. Sredi 70. let dvajsetega
                    stoletja pa tudi telefonske povezave niso bile več nekaj revolucionarno
                    novega.</p>
            </div>
            <div>
                <head>Mladinske delovne akcije</head>
                <p>Delovne enote so se v Sloveniji začele pojavljati že med drugo svetovno vojno.
                    Mladinke in mladinci so bili vključeni v delo za pomoč partizanski vojski;
                    mladina je zbirala hrano in najrazličnejši material, prala je in kuhala, šivala
                    in opravljala mnoge druge naloge. Razmah so delovne akcije doživele v letih 1944
                    in 1945 na osvobojenih in polosvobojenih ozemljih Slovenije.<note place="foot"
                        xml:id="ftn18" n="17"> Matjaž Stibilj, <hi rend="italic">Bratstvo na
                            delu</hi> (Trst: Založništvo tržaškega tiska ZTT-EST, 2015), 101.</note>
                    Mladinske delovne akcije<note place="foot" xml:id="ftn19" n="18"> Občasno se v
                        prispevku pojavlja pojem mladinska delovna akcija tudi v obliki kratice –
                        MDA.</note> so bile množične v prvih povojnih letih, ko je bilo treba
                    obnoviti od vojne porušeno domovino in postaviti temelje za zagon gospodarstva.
                    Za gradnjo večjih objektov, cest in prog je bila potrebna množična udeležba
                    prebivalstva, mladi pa so pomagali tudi pri kmečkih in drugih opravilih. Tako je
                    denimo mladinska delovna brigada iz Ljubljane septembra 1945 v bohinjskih
                    gozdovih pripravljala drva za meščane Ljubljane, leto kasneje pa je 5000
                    brigadirjev na njivah Krškega polja uničevalo koloradskega hrošča.<note
                        place="foot" xml:id="ftn20" n="19"> Tomo Martelanc, ur., <hi rend="italic">V
                            korak s časom – Slovensko mladinsko prostovoljno delo</hi> (Ljubljana:
                        Zveza za tehnično kulturo Slovenije, 1998), 12.</note> Za mladinske delovne
                    akcije je bilo značilno, da so bile organizirane tako, da je velika večina
                    posameznikov opravljala preprosta fizična dela in bila v delovnem procesu
                    enakopravna. Obstajala je sicer hierarhična delitev, ki je člane štabov ločevala
                    od drugih članov delovnih brigad, in delitev med plačanimi strokovnimi delavci,
                    ki so bili v manjšini, in neplačanimi brigadirji.<note place="foot"
                        xml:id="ftn21" n="20"> Stibilj, <hi rend="italic">Bratstvo na delu</hi>,
                        28.</note></p>
                <p>Po nekajletnem premoru na področju mladinskih delovnih akcij širšega pomena v
                    Sloveniji, ki je sledil povojni obnovi domovine, so v letu 1972 ponovno oživele
                    ideje o organiziranju večjih mladinskih delovnih akcij na ozemlju Slovenije.
                    Prva taka je še isto leto potekala na Kozjanskem, kjer so jo organizirali mladi
                    iz takratne občine Ljubljana – Center.<note place="foot" xml:id="ftn22" n="21">
                        SI AS 538, a. e. 445, šk. 272, Analiza uresničevanja nalog na področju MDA
                        dogovorjenih z družbenim dogovorom za obdobje 1976–1980.</note></p>
                <p>A mladinske delovne akcije niso imele le ekonomske funkcije. Bile so tudi
                    prostor, kjer so se »kovali« mladinski kadri, tovarištvo, bile so šola
                    samoupravljanja, bile so prostor, kjer so mladi lahko uresničevali svoje
                    interese, in bile so element utrjevanja in širjenja zavesti o bratstvu in
                        enotnosti.<note place="foot" xml:id="ftn23" n="22"> Ibid.</note> Mladinske
                    delovne akcije so bile v takratnem političnem besednjaku opredeljene tudi na
                    naslednji način: »Združevanje prostovoljnega dela mladih na mladinskih delovnih
                    akcijah, z družbenimi dogovori in samoupravnimi sporazumi izpeljana svobodna
                    menjava dela ter samoupravno uresničevanje družbenopolitičnih in
                    družbenoekonomskih smotrov mladinskih delovnih akcij predstavljajo realizacijo
                    vrednot socialističnega samoupravljanja kot elementa političnega in vzgojnega
                    smotra Zveze socialistične mladine<hi rend="italic">.</hi>«<note place="foot"
                        xml:id="ftn24" n="23"> SI AS 538, šk. 275, Mladinske delovne
                    akcije.</note></p>
                <p>Pri predsedstvu RK ZSMS<note place="foot" xml:id="ftn25" n="24"> Republiški
                        komite Zveze socialistične mladine Slovenije.</note> je deloval Center za
                    mladinske delovne akcije kot izvršilni organ predsedstva, ki je organiziral
                    akcije in skrbel za njihov dogovorjeni potek.<note place="foot" xml:id="ftn26"
                        n="25"> SI AS 538, šk. 275, Pravila o organiziranju mladinskih delovnih
                        akcij v SR Sloveniji.</note> Brigadirji iz posameznih delov Slovenije so
                    bili organizirani v mladinske delovne brigade. Organizatorji brigad so bila
                    regijska in občinska vodstva ZSMS, ki so bila dolžna izvesti vse potrebne
                    priprave, hkrati pa tudi spremljati delo brigade in zanj prevzeti moralno,
                    politično in materialno odgovornost.<note place="foot" xml:id="ftn27" n="26"> SI
                        AS 538, šk. 274, Navodilo o pripravah mladinskih delovnih brigad in
                        organiziranju lokalnih mladinskih delovnih akcijah.</note> To je prišlo v
                    poštev predvsem takrat, ko so bile brigade slabo organizirane in niso dosegale
                    predvidenih rezultatov.</p>
                <p>Pravilnik o organiziranju mladinskih delovnih akcij v Sloveniji je predvideval,
                    da bi te bile organizirane v najmanj treh izmenah, vsaka izmena naj bi trajala
                    najmanj 21 dni. V izmeni naj bi delovali najmanj dve brigadi, minimalno število
                    brigadirjev za vsako brigado je bilo določeno na 40. Kriteriji za sodelovanje na
                    mladinskih delovnih akcijah so bile zadovoljive družbenopolitične, osebne in
                    moralne kvalitete ter praviloma članstvo v ZSMS oziroma v organizacijah, ki so
                    bile kolektivne članice ZSMS in ZSMJ. Udeleženci mladinskih delovnih akcij
                    praviloma niso smeli biti mlajši od 16 let, izjeme so bile dovoljene na osnovi
                    dogovora na skupščini akcije ter ob privolitvi staršev in zdravnika. Praviloma
                    so bili udeleženci mladinskih delovnih akcij, ki so bili mlajši kot 16 let,
                    organizirani v pionirske brigade. Udeleženci delovnih akcij so lahko bili tudi
                    brigadirji veterani in pripadniki JLA.<note place="foot" xml:id="ftn28" n="27">
                        SI AS 538, šk. 275, Pravila o organiziranju mladinskih delovnih akcij v SR
                        Sloveniji.</note> Brigadir je moral na delovno akcijo prinesti osebno perilo
                    in vse potrebno za osebno higieno, obutev za delo na delovišču ter kratke hlače
                    in majico, obleko za slabo vreme in pokrivalo.<note place="foot" xml:id="ftn29"
                        n="28"> SI AS 538, šk. 274, Navodilo o pripravah mladinskih delovnih brigad
                        in organiziranju lokalnih mladinskih delovnih akcijah.</note></p>
                <p>Spomladi 1977 je RK ZSMS na osnovi predloga dopolnjenih in spremenjenih pravil o
                    zveznih delovnih akcijah v Jugoslaviji ter na osnovi dotedanjih izkušenj delno
                    spremenila pravila za organiziranje mladinskih delovnih akcij. Mladinske delovne
                    akcije so še vedno temeljile na načelu samoupravnega organiziranja in delovanja.
                    Osnovo tega sistema je predstavljala brigadna konferenca, ki so jo sestavljali
                    vsi pripadniki brigade in je odločala o vseh vprašanjih, povezanih z življenjem
                    in delom v brigadi. Najvišji samoupravni organ mladinske delovne akcije je bila
                    skupščina. Sestavljali so jo delegati izvajalca del, organizatorja MDA, brigad
                    udeleženk MDA, skupščine občine in krajevne skupnosti, na območju katere je
                    potekala delovna akcija oz. je bilo organizirano brigadirsko naselje, delegati
                    občinskih komitejev SZDL<note place="foot" xml:id="ftn30" n="29"> Socialistična
                        zveza delovnega ljudstva.</note> in občinskih komitejev ZSMS ter delegati
                    ostalih udeležencev samoupravnega sporazuma o mladinskih delovnih akcijah.
                    Mandat skupščine akcije je trajal od ustanovne seje do tiste seje skupščine, na
                    kateri je ta sprejela poročilo o delu skupščine, poročilo o poteku mladinske
                    delovne akcije in finančno poročilo. Organizacijsko strukturo mladinske delovne
                    akcije so sestavljali še skupščina izmene in vodstveni organi brigadne
                    konference, skupščine izmene ter skupščine akcije. Koordinator vseh dejavnosti
                    na delovni akciji je bil sekretariat akcije, ki je bil politično, moralno in
                    materialno odgovoren za nemoten potek akcije. V okviru brigad so se organizirali
                    tudi aktivi ZK in ZSMS.<note place="foot" xml:id="ftn31" n="30"> SI AS 538, šk.
                        273, Pravila o organiziranju mladinskih delovnih akcij v SR Sloveniji, 9. 5.
                        1977.</note></p>
            </div>
            <div>
                <head>Mladinske delovne akcije v Brkinih</head>
                <p>Leta 1975 je bila po oživitvi mladinskih delovnih akcij ta prvič organizirana v
                    Brkinih, poleg brkinske so bile na republiški ravni organizirane še v Halozah in
                    Suhi krajini, na Kozjanskem pa je bila mladinska delovna akcija organizirana na
                        zvezni,<note place="foot" xml:id="ftn32" n="31"> Za zvezno mladinsko delovno
                        akcijo je štela tista, na kateri je sodelovalo vsaj 50 odstotkov brigadirjev
                        iz drugih republik in pokrajin.</note> tj. državni ravni.</p>
                <p>Pobudo za delovno akcijo so podali mladi iz OK ZSMS Ilirska Bistrica in OK ZSMS
                    Sežana. Po njihovem mnenju je bila delovna akcija potrebna, ker je bilo brkinsko
                    področje brez vseh infrastrukturnih objektov in zato vrsto let izolirano od
                    večjih mestnih središč. Predlagatelji so menili, da bi z uspešno izgradnjo
                    infrastrukturnih objektov dosegli normalen razvoj Brkinov in revitalizirali
                    nekatere že zapuščene vasi.<note place="foot" xml:id="ftn33" n="32"> SI AS 538,
                        šk. 275, Poročilo o delu mladinskih delovnih brigad na mladinski delovni
                        akciji »Brkini 78«.</note> Osnovna naloga udeležencev mladinske delovne
                    akcije na Brkinih je bila dokončanje slemenske ceste. Republiška konferenca SZDL
                    je delovne akcije ovrednotila na 2.500.000 din. Republiška skupnost za ceste je
                    znesek potrdila in za Brkine odredila 1.400.000 din.<note place="foot"
                        xml:id="ftn34" n="33"> SI AS 1235, a. e. 2037, šk. 217, Skrajšani zapisnik
                        17. redne seje izvršilnega odbora Republiške skupnosti za ceste, 2. 4. 1975,
                        str. 14. Revalorizirana vrednost zneska 2.500.000 dinarjev znaša na dan 1.
                        1. 2016 653.193,85 evra, revalorizirana vrednost zneska 1.400.000 pa
                        365.788,55 evra.</note></p>
                <p>Brigadirsko naselje je bilo v vasi Tatre, v objektu bivše šole. Ker je bil ta
                    premajhen za nastanitev vseh brigadirjev, je del teh spal v šotorih.<note
                        place="foot" xml:id="ftn35" n="34"> SI AS 538, šk. 274, Poročilo o MDA
                        Brkini 75.</note></p>
                <p>Brigadirji so na Tatrah delovali v petih izmenah med 18. majem in 31. avgustom
                    1975. Komandant akcije je bil Stane Kogej. Brigadirji so bili organizirani v
                    desetih brigadah. V prvih dveh izmenah so delovale brigade Druga prekomorska,
                    Rudi Mahnič - Brkinc, Milan Mravlje in X. SNOUB, v tretji izmeni sta delovali
                    brigadi Dolomitski odred in Jeseniško-bohinjski odred, v četrti izmeni brigadi
                    Pohorskega bataljona in X. SNOUB, v peti izmeni pa brigadi Veljka Vlahovića in
                    Majde Šilc. Skupno se je mladinske delovne akcije Brkini '75 udeležilo 480
                    brigadirjev od predvidenih 650. Od tega je bilo 95 deklet, 99 brigadirjev je
                    bilo članov Zveze komunistov, 38 brigadirjev je bilo iz pobratenih mest in pet
                    iz zamejstva.<note place="foot" xml:id="ftn36" n="35"> Ibid.</note></p>
                <p>Delovišče je bilo razdeljeno na dva dela. Del brigadirjev je delal na dokončanju
                    slemenske ceste med vasjo Barka in Tatrami. Praktično nova cesta je bila zaradi
                    slabega odvodnjavanja na določenih mestih precej poškodovana. Delalo se je
                    predvsem na urejanju cestišča, izkopu odvodnih kanalov, urejanju brežin in
                    drenaže. Drugo delovišče je potekalo v sami vasi Tatre. Brigadirji so gradili
                    vaški vodovod. Na tem delovišču je bilo izkopanih približno 300 metrov vodovoda,
                    položene so bile cevi, zgrajena črpalna postaja in sanirano staro zajetje. Dela
                    na slemenski cesti so bila ovrednotena na 1.827.500 dinarjev, dela na vodovodu
                    pa na 65.000 dinarjev. Skupno so torej brigadirji opravili za 1.892.500 dinarjev
                        dela.<note place="foot" xml:id="ftn37" n="36"> Revalorizirana vrednost
                        zneska 1.892.500 dinarjev znaša na dan 1. 1. 2016 456.401,79 evra.</note>
                    Prispevek pripadnikov JLA, ki so ravno tako sodelovali pri dokončanju slemenske
                    ceste, je bil ovrednoten na 751.500 dinarjev.<note place="foot" xml:id="ftn38"
                        n="37"> SI AS 538, šk. 274, Poročilo o MDA Brkini 75. Edi Fatur, »Prej
                        partizanski Brkini – danes brigadirski,« <hi rend="italic">Primorske
                            novice</hi>, 22. 8. 1975, 4. Revalorizirana vrednost zneska 751.500
                        dinarjev znaša na dan 1. 1. 2016 181.234,32 evrov.</note></p>
                <p>V vsaki izmeni sta v dogovoru s krajevnimi skupnostmi potekali tudi najmanj dve
                    udarniški akciji, ki sta trajali tri do štiri ure. V vaseh Pregarje, Tatre,
                    Gabrk, Kozjane, Velike Loče, Veliko Brdo in nekaterih manjših zaselkih so
                    brigadirji delali na urejanju komunalnih objektov, ki so bili pomembni za
                    posamezne krajevne skupnosti. Potekale so tudi individualne udarniške akcije, ko
                    so posamezni brigadirji priskočili na pomoč vaščanom pri njihovem vsakdanjem
                        delu.<note place="foot" xml:id="ftn39" n="38"> SI AS 538, šk. 274, Poročilo
                        o MDA Brkini 75.</note></p>
                <p>Za najbolj uspešno brigado v mladinski delovni akciji Brkini '75 je bila izbrana
                    brigada Jeseniško-bohinjski odred, ki jo je sestavljalo 37 brigadirjev in osem
                    brigadirk iz Gorenjske. To je bila prva brigada, ki je razvila brigadirsko
                    samoupravljanje, kjer so brigadirji in brigadirke soodločali, kako bodo živeli
                    in delali.<note place="foot" xml:id="ftn40" n="39"> Ibid.</note></p>
                <p>Na osnovi izkušenj in potreb, ki so se pokazale pri organizaciji mladinskih
                    delovnih akcij v obdobju 1972–1975, so se pričele priprave na sistemsko rešitev
                    področja prostovoljnega dela mladih. S podpisom družbenega dogovora o mladinskih
                    delovnih akcijah aprila 1976 je ZSMS postala koordinator dejavnosti na tem
                    področju med podpisniki družbenega dogovora. Družbeni dogovor je urejal predvsem
                    načrtovanje mladinskih delovnih akcij ter njihovo financiranje na osnovi
                    sporazumevanja in dogovarjanja, s ciljem, da udeleženec mladinske delovne akcije
                    ne ostane le spremljevalec dogovarjanja in dogajanja, temveč postane aktiven
                        subjekt.<note place="foot" xml:id="ftn41" n="40"> SI AS 538, a. e. 445, šk.
                        272, Analiza uresničevanja nalog na področju MDA dogovorjenih z družbenim
                        dogovorom za obdobje 1976–1980.</note> V skladu z določili družbenega
                    dogovora so udeleženci dogovora vsako leto podpisali samoupravni sporazum o
                    medsebojnih obveznostih ter načinu združevanja in porabe sredstev za mladinske
                    delovne akcije v tekočem letu. Sporazum je predstavljal natančnejši dogovor o
                    programu akcij in načinu združevanja sredstev.<note place="foot" xml:id="ftn42"
                        n="41"> Ibid.</note></p>
                <p>Leta 1976 je mladinska delovna akcija v Brkinih potekala med 6. junijem in 29.
                    avgustom. Komandant akcije je bil Zvone Kobentar, namestnica komandanta za
                    delovišče Mirjana Križman, namestnik komandanta za naselje pa Bojan Pureber.
                    Brigadirsko naselje je bilo organizirano na Tatrah. Zaradi prostorske stiske je
                    del brigadirjev prenočeval pod šotorskimi platni. V bližini brigadirskega doma
                    sta bila postavljena dva šotora za 40 oseb, dva šotora za deset oseb in dva
                    šotora za štiri osebe. Bivalni in sanitarni prostori so bili bolj ali manj
                    improvizirani. Umivanju je bilo namenjenih osem umivalnikov v predprostoru
                    sanitarij, kopalnico so nadomeščali štirje tuši, nameščeni v skladišču za
                    orodje. Pomanjkanje osnovne sanitarne opreme je povzročalo veliko gnečo v času
                    jutranjega in večernega umivanja.<note place="foot" xml:id="ftn43" n="42"> SI AS
                        538, a. e. 467, šk. 297, Delo mladinskih delovnih brigad na delovišču na MDA
                        »Brkini 76«.</note></p>
                <p>Brigadirji so bili organizirani v desetih brigadah. Brigadi Rudi Mahnič - Brkinc
                    in Majda Vrhovnik - Lojzka sta delovali v prvi izmeni, v drugi izmeni sta
                    delovali brigadi Jože Kovačič in Dr. Josip Ropotec, v tretji izmeni so delovale
                    brigade Jože Slak - Silvo, II. prekomorska udarna brigada in Pionirska delovna
                    brigada, v četrti izmeni pa so delovale brigade Franc Pesterk - Lenart, Dušan
                    Kveder - Tomaž in Jeseniško-bohinjski odred. Skupno je v mladinski delovni
                    akciji leta 1976 sodelovalo 449 brigadirjev, med njimi 170 brigadirk. 40
                    udeležencev mladinske delovne akcije je bilo iz pobratenih mest, od tega kar 33
                    iz Zagreba, ki so bili člani mladinske delovne brigade Majda Vrhovnik - Lojzka.
                    63 brigadirjev in brigadirk je bilo članov Zveze komunistov.<note place="foot"
                        xml:id="ftn44" n="43"> Ibid.</note> Zanimiv je podatek, da so bila v
                    brigadah Majda Vrhovnik - Lojzka in Dr. Josip Ropotec dekleta v večini. Če je za
                    slednjo to še nekako razumljivo, saj je to brigado organiziral Rdeči križ, pa je
                    za »navadne« brigade to bil precej redek pojav.</p>
                <p>Brigadirji so večino svojega dela opravili na trasi brkinske slemenske ceste. Na
                    odseku od križišča Planina–Barka do Zavrha so širili obstoječo prometno
                    povezavo, zato so posekali drevje v dolžini 1200 metrov in širini šest metrov.
                    Na dolžini 1800 metrov so popolnoma na novo izsekali traso ceste v širini 14–16
                    metrov. Poleg tega so brigadirji prve izmene vršili vzdrževalna dela na odseku
                    ceste od Tater do križišča Planina–Barka. V času druge izmene so brigadirji
                    planirali cestišče s kamnito podlago v širini šestih metrov na razširjenem delu
                    trase, kjer so urejali tudi brežine in planirali nasipe. Brigadirji tretje
                    izmene so opravili planiranje cestišča s peščeno podlago in nadaljevali urejanje
                    brežin in planiranje nasipov ter pričeli z izkopom obcestnega jarka. V času
                    četrte izmene so brigadirji na cesti opravljali zaključna dela, izkop obcestnega
                    jarka, dokončno urejanje brežin, utrjevanje bankin, planiranje cestišča,
                    pospravljanje gradbišča … Brigadirjem so bili pri delu v pomoč gradbeni stroji
                    podjetja Vektor in usposobljen kader za upravljanje teh strojev. Posamezne
                    manjše skupine brigadirjev prve, tretje in četrte izmene so delale na širitvi
                    telefonskega omrežja na liniji Materija–Tatre. Brigadirji so na tem delovišču
                    čistili jame za telefonske drogove, kopali nove jame za telefonske drogove in
                    drogove tudi postavljali.<note place="foot" xml:id="ftn45" n="44"> SI AS 538,
                        šk. 300, dekadna in izmenska poročila komandanta akcije.</note></p>
                <p>Brigada dr. Josipa Ropotca je zaradi svoje specifike opravljala tudi specifične
                    zadolžitve. Tehnična četa je opravila sanacijo vaških studencev in izgradila
                    poljska stranišča v nekaterih vaseh. Četa vzgojiteljic je organizirala vrtca v
                    vaseh Slivje in Pregarje. Četa medicinskih sester je lokalno prebivalstvo
                    poučevala o pomenu higiene, četa anketarjev – socialnih delavcev pa je med
                    lokalnim prebivalstvom opravljala ankete. Pionirska brigada je bila zaradi
                    starosti udeležencev ravno tako specifična, zato so njeni pripadniki opravljali
                    lažja dela kot njihovi starejši tovariši.<note place="foot" xml:id="ftn46"
                        n="45"> SI AS 538, a. e. 467, šk. 297, Delo mladinskih delovnih brigad na
                        delovišču na MDA »Brkini 76«.</note></p>
                <p>V vsaki izmeni sta bila organizirana eden do dva udarna popoldneva, na katerih so
                    brigadirji pomagali pri posameznih brkinskih domačijah, predvsem pri spravilu
                    sena in gospodinjskih opravilih, brigadirji tretje in četrte izmene pa so
                    udarniško delo izvajali tudi v jami Dimnice, kjer so jamarjem pomagali urejati
                    jamske poti.<note place="foot" xml:id="ftn47" n="46"> Ibid.</note></p>
                <p>V času tretje izmene je prišlo na delavski akciji do neprijetne zdravstvene
                    težave, saj je v noči med 31. julijem in 1. avgustom zbolelo med 30 in 35
                    brigadirjev. Brigadirji so tožili zaradi povišane telesne temperature, bolečin v
                    trebuhu, diareje in bljuvanja. Obisk zdravnikov v brigadirskem naselju ni v
                    zadostni meri ublažil bolezenskih znakov med brigadirji, zato je bilo treba šest
                    brigadirjev in kuharico v brigadirskem naselju hospitalizirati. Za okužbo med
                    brigadirji je bila kriva <hi rend="italic">salmonella typhi murium</hi>.<note
                        place="foot" xml:id="ftn48" n="47"> SI AS 538, šk. 300, Poročilo o
                        bolezenskih primerih v III. izmeni MDA »Brkini 76«, 12. 8. 1976.</note></p>
                <p>Med vsemi delovnimi brigadami se je najbolj izkazala brigada Rudi Mahnič -
                    Brkinc, ki je na račun dobre tehnične pripravljenosti in izrednega vodenja
                    brigade pokazala odlične rezultate na delovišču ter na področju notranje
                    samouprave in interesnih dejavnosti. 20 pripadnikov brigade je prejelo udarniške
                    značke, 19 jih je prejelo priznanja, devet pripadnikov brigade pa je bilo
                    predlaganih za sprejem v Zvezo komunistov. Brigada je prejela še dekadna
                    priznanja: udarništvo 1. dekade, udarništvo 2. dekade, udarništvo 1. udarnega
                    dne, udarništvo 2. udarnega dne ter izmenska priznanja: devet priznanj za
                    interesne dejavnosti, priznanje MDA.<note place="foot" xml:id="ftn49" n="48"> SI
                        AS 538, a. e. 467, šk. 297, Delo mladinskih delovnih brigad na delovišču na
                        MDA »Brkini 76«.</note></p>
                <p>Ob koncu mladinske delovne akcije Brkini 76 so bili brigadirji lahko ponosni na
                    svoje delo. Dve leti po začetku gradnje brkinske slemenske ceste je bilo 35
                    kilometrov ceste utrjenih, primerno širokih in pripravljenih na zaključno fazo,
                    fazo asfaltiranja. Svečana otvoritev ceste je potekala v sklopu praznovanj ob
                    sežanskem občinskem prazniku. Ob tej priložnosti so Brkine obiskali številni
                    ljudje iz sveta republiške politike, med njimi dr. Marjan Brecelj in Mitja
                        Ribičič.<note place="foot" xml:id="ftn50" n="49"> »Brez naslova,« <hi
                            rend="italic">Primorske novice</hi>, 3. 9. 1976, 1. Dušan Kralj,
                        »Utripanje pomlajene aorte Brkinov,« <hi rend="italic">Primorske
                        novice</hi>, 3. 9. 1976, 7.</note></p>
                <p>Konec leta 1976 je občina Sežana sprejela srednjeročni načrt za mladinske delovne
                    akcije na območju občine za obdobje 1976–1980. Okvirni obseg del je med drugim
                    predvideval izgradnjo cestne povezave vasi Kozjane z brkinsko slemensko cesto na
                    Tatrah, rekonstrukcijo nekaterih odsekov brkinske slemenske ceste, investicijsko
                    in tekoče vzdrževanje brkinske slemenske ceste, dograditev nekaterih cestnih
                    odsekov, vgraditev cestne signalizacije, telefonsko povezavo štirih brkinskih
                    vasi s prostozračno telefonsko mrežo na drogovih, izgradnjo vodnega rezervoarja
                    in primerne vodovodne mreže po vasi Tatre, vodooskrbo vasi Artviže z lokalnim
                        vodovodom …<note place="foot" xml:id="ftn51" n="50"> SI AS 538, šk. 274,
                        Srednjeročni program za MDA v občini Sežana za obdobje 1976–1980, št.
                        351-306/76-3, 20. 12. 1976.</note> V sosednji ilirskobistriški občini, v
                    sklop katere so spadale nekatere brkinske vasi, so kot glavno nalogo za obdobje
                    1977–1980 predvideli gradnjo vodovoda Ilirska Bistrica–Tatre. Načrt za izvedbo
                    je bil že narejen. S tem, ko bi privedli pitno vodo v središče Brkinov, bi
                    oskrbo z vodo hkrati omogočili še v 18. drugih naseljih. Za izvedbo del, ki bi
                    jih v okviru omenjene naloge opravile mladinske delovne brigade, je bilo
                    predvidenih 63.272 delovnih ur.<note place="foot" xml:id="ftn52" n="51"> SI AS
                        538, šk. 273, Občina Ilirska Bistrica, Predlog programa del MDA »Brkini« za
                        obdobje 1977–1980, 12. 11. 1976.</note></p>
                <p>Težava dokončane slemenske ceste je bila, da ni imela asfaltne prevleke, zato so
                    nekateri njeni odseki pričeli propadati. Ob večjih nalivih se je cesta ponekod
                    spremenila v hudournik, voda je odnašala pesek s cestišča. Zima 1976 –77 je bila
                    še posebej »mokra« in razdiralna moč vode se je hitro pokazala. Poškodovan je
                    bil zlasti odsek od Artviž do Ostrovice in Mislič ter od križišča pred Barko do
                        Zavrhka.<note place="foot" xml:id="ftn53" n="52"> Edi Fatur, »Glej, cesta
                        bela …,« <hi rend="italic">Primorske novice</hi>, 11. 2. 1977, 12.</note>
                    Občine, v katere so Brkini spadali, so si močno prizadevale, da bi se gradnja
                    slemenske ceste dokončno zaključila. V nasprotnem primeru bi vse delo, ki so ga
                    na cesti opravili brigadirji, domačini, pripadniki JLA in drugi, lahko označili
                    za sizifovsko. Prav tako bi v zrak izpuhtel ves denar, ki so ga ljudje v obliki
                    prostovoljnih prispevkov namenili za gradnjo ceste ali posredno kot
                    davkoplačevalci. </p>
                <p>Da bi omenjeni črni scenarij preprečili, so bile tudi v letu 1977 v Brkinih
                    organizirane mladinske delovne brigade. Delovna akcija Brkini 77 je potekala od
                    5. junija do 27. avgusta, ko je bila akcija zaključena s slovesnostjo v
                    brigadirskem naselju na Tatrah.<note place="foot" xml:id="ftn54" n="53">
                        »Priprave za Brkine 77 že tečejo,« <hi rend="italic">Primorske novice</hi>,
                        18. 3. 1977, 3. »V Brkinih – voda,« <hi rend="italic">Primorske novice</hi>,
                        26. 8. 1977, 11.</note> Nastanitev brigadirjev tudi to leto še ni bila
                    zadovoljivo rešena, zato je del brigadirjev spal v šotorih.<note place="foot"
                        xml:id="ftn55" n="54"> Vlado Ž., pisna izjava, 21. 1. 2016.</note> Komandant
                    akcije je bil Stane Kogej, pomočnica komandanta za naselje Vida Kogej, pomočnik
                    komandanta za delovišče pa Slavko Klobasa.<note place="foot" xml:id="ftn56"
                        n="55"> SI AS 538, šk. 301, Seznam vodstvenih kadrov.</note> Delovne akcije
                    se je udeležilo 550 brigadirjev. Prve izmene so se udeležili brigadirji iz
                    Ljubljane in obalno-kraške regije, v drugi izmeni so delovale brigade Kočevski
                    zbor, Dušan Kveder - Tomaž in Dr. Josip Ropotec, v tretji izmeni pionirska
                    brigada France Prešeren, Franc Rozman - Stane in Slava Klavora, zadnje izmene pa
                    so se udeležili brigadirji iz Kamnika, Slovenske Bistrice in Žalca.<note
                        place="foot" xml:id="ftn57" n="56"> »Začetek mladinske delovne akcije Brkini
                        77,« <hi rend="italic">Primorske novice</hi>, 10. 6. 1977, 2. »Prišla je
                        tretja izmena,« <hi rend="italic">Primorske novice</hi>, 15. 7. 1977, 6.
                        Petar Nikolić, »Brkini so spet zaživeli,« <hi rend="italic">Primorske
                            novice</hi>«, 19. 8. 1977, 11. »V Brkinih – voda,« <hi rend="italic"
                            >Primorske novice</hi>, 26. 8. 1977, 11.</note> Primarne naloge
                    trinajstih delovnih brigad so bile gradnja cestnih odsekov za Kozjane in
                    Podgrad–Potok, gradnja cestnih prepustov in podpornih zidov na odseku
                    Harije–Pregarje, gradnja obcestnih jarkov in bankin na odsekih od Vremske doline
                    do Barke in od Harij do Pregarij ter vzdrževalna dela na slemenski cesti med
                    Vremsko dolino in Harijami. Poleg cestnih del so brigadirji gradili tudi vodovod
                    od Ilirske Bistrice čez Dobrepolje in Harije do Tominj. V drugi izmeni delovne
                    akcije je delovala brigada Rdečega križa Dr. Josip Ropotec. Njene tehnične čete
                    so pomagale domačinom pri saniranju gnojničnih jam, jaškov, sanitarij … V
                    Harijah, Slivju, Obrovu in na Pregarjah so bili organizirani vrtci, v katerih so
                    vzgojiteljice skrbele za skupno 120 otrok, četa medicinskih sester je nudila
                    zdravstveno pomoč brigadirjem in domačinom, četa socialnih delavcev pa je
                    domačinom nudila najrazličnejšo pomoč. Predvideni stroški dela v sežanski občini
                    so znašali 1.590.000 dinarjev, v ilirskobistriški pa 2.999.000 dinarjev.<note
                        place="foot" xml:id="ftn58" n="57"> »Mladinske delovne akcije 77,« <hi
                            rend="italic">Primorske novice</hi>, 11. 3. 1977, 1. »Priprave za Brkine
                        77 že tečejo,« <hi rend="italic">Primorske novice</hi>, 18. 3. 1977, 3.
                        »Samoupravni sporazum o mladinski delovni akciji,« <hi rend="italic"
                            >Primorske novice</hi>, 20. 5. 1977, 25. »Prišla je tretja izmena,« <hi
                            rend="italic">Primorske novice</hi>, 15. 7. 1977, 5.Revalorizirana
                        vrednost zneska 1.590.000 dinarjev znaša na dan 1. 1. 2016 320.269,87 evra,
                        revalorizirana vrednost zneska 2.999.000 pa 604.081,35 evra.. </note></p>
                <p>Na cestnih skladih sežanske in ilirskobistriške občine je bila v drugi polovici
                    leta 1977 sprejeta odločitev, da se slemenska cesta asfaltira ter izgradijo
                    potrebni prepusti in oporni zidovi na mestih, kjer voda odnaša cesto. Dela so
                    bila ocenjena na 40 milijonov dinarjev. Delegati sežanske občinske skupščine so
                    sklenili, da bo njihov cestni sklad najel 20 milijonov dinarjev posojila,
                    ilirskobistriški cestni sklad pa je od občinske skupščine prejel poroštvo za
                    najem posojila v višini 10 milijonov dinarjev. Krediti so bili najeti po
                    sedemodstotni obrestni meri za dobo 12 let. Preostala sredstva v višini 9
                    milijonov dinarjev pa se je obvezala prispevati republiška cestna skupnost.<note
                        place="foot" xml:id="ftn59" n="58"> »Rešitev za slemensko cesto,« <hi
                            rend="italic">Primorske novice</hi>, 7. 10. 1977, 1. »Asfalt na brkinsko
                        cesto,« <hi rend="italic">Primorske novice</hi>, 21. 10. 1977, 12–13. Petar
                        Nikolić, »Boljši izgledi za brkinsko cesto,« <hi rend="italic">Primorske
                            novice</hi>, 18. 11. 1977, 5. </note></p>
                <p>Samoupravni sporazum o mladinskih delovnih akcijah v Sloveniji je tudi za leto
                    1978 predvidel organiziranje delovne akcije v Brkinih.<note place="foot"
                        xml:id="ftn60" n="59"> SI AS 538, šk. 301, Samoupravni sporazum o
                        medsebojnih obveznostih ter načinu združevanja dela in sredstev, koriščenja
                        sredstev za pripravo in izvedbo mladinskih delovnih akcij v SR Sloveniji v
                        letu 1978.</note>Ta je potekala med 4. junijem in 27. avgustom 1978. Akcije
                    se je udeležilo 461 brigadirjev, ki so bili razdeljeni na brigade Franc Šavli
                    Medved in Slavko Šlander, ki sta delovali v prvi izmeni, na brigade Dušan Kveder
                    Tomaž, Dr. Josip Rapotec in Ivan Cankar, ki so delovale v drugi izmeni, na
                    brigade Janko Brodarič, Kokrški odred in Dr. France Prešeren, ki so delovale v
                    tretji izmeni, ter na brigade Stane Kosec, Milenko Kneževič in Simon Gregorčič,
                    ki so delovale v četrti izmeni.<note place="foot" xml:id="ftn61" n="60"> SI AS
                        538, šk. 275, Poročilo o delu mladinskih delovnih brigad na mladinski
                        delovni akciji »Brkini 78«.</note> Vodstvo akcije so sestavljali komandant
                    Janez Novak, namestnik komandanta za naselje Damjan Bogataj, namestnik
                    komandanta za delovišče Miran Sotlar in ekonom akcije Vladimir Vatovec.
                    Brigadirji so delali na pripravi slemenske ceste za asfaltiranje in na gradnji
                    višinskega vodovoda Harije–Tominje–Pregarje. Za organizacijo dela na slemenski
                    cesti je bil zadolžen tehnik izvajalca del SGP Primorje iz Ajdovščine, za
                    organizacijo del na vodovodu pa delovodja izvajalca KGP Ilirska Bistrica.<note
                        place="foot" xml:id="ftn62" n="61"> Ibid. SI AS 538, šk. 275, Članom
                        predsedstva Republiške konference ZSMS, zadeva: Vodstva MDA 78, 31. 5.
                        1978.</note></p>
                <p>Brigadirsko naselje je bilo ponovno organizirano na Tatrah. Dom, kjer so
                    prebivali brigadirji, je bil leta 1978 obnovljen, na njem so bili zamenjani
                    okna, vrata in streha. Asfaltiran pa je bil tudi prostor pred domom, ki ga je
                    bilo mogoče uporabljati kot športno igrišče. Zaradi hitrih in velikih
                    temperaturnih sprememb, ki so bile značilne za Tatre, se je vodstvo delovne
                    akcije odločilo, da šotore, v katerih so v preteklih akcijah spali nekateri
                    brigadirji, zamenjajo z 29 bivalnimi prikolicami.<note place="foot"
                        xml:id="ftn63" n="62"> SI AS 538, šk. 275, Poročilo o delu mladinskih
                        delovnih brigad na mladinski delovni akciji »Brkini 78«.</note></p>
                <p>V prvi izmeni so brigadirji urejali jarke za odvodnjavanje, brežine in bankine na
                    odseku slemenske ceste Tatre–Kozjane. Poleg tega so delali na izkopu in čiščenju
                    vodovodnih jarkov, pripravi peščenih posteljic, dovozu vodovodnih cevi in na
                    zasipu vodovodnega jarka. Vrednost izvedenih del prve izmene je bila ocenjena na
                    468.705,95 dinarja. V drugi izmeni so brigadirji brigad Dušan Kveder - Tomaž in
                    Ivan Cankar delali na odsekih slemenske ceste Tatre–Kozjane in Rjavče–Mrše ter
                    na gradnji vodovoda Harije–Tominje. Člani brigade Dr. Josip Ropotec so delali po
                    posebnem programu, ki je bil predviden za omenjeno brigado, ter pri sanaciji
                    vasi Kozjane. V brigadi je bilo med ostalimi vključenih šest brigadirk –
                    vzgojiteljic, pet zdravstvenih delavcev, ki so skrbeli za zdravstveno stanje med
                    brigadirji in lokalnim prebivalstvom, in trije socialni delavci, ki so
                    raziskovali socialno problematiko področja, kjer je delovala brigada, in so po
                    svojih zmožnostih nudili pomoč ogroženemu prebivalstvu. V vasi Slivje je bil
                    organiziran vrtec za otroke iz Slivja in okoliških vasi. »Šele sedaj sem končno
                    spoznala, kaj pomeni delo vzgojiteljice (…). Prakse v šoli nimamo, knjige pa je
                    seveda ne morejo nadomestiti«<note place="foot" xml:id="ftn64" n="63"> S.
                        Zavadlav, »Vaški vrtec,« <hi rend="italic">Primorske novice</hi>, 14. 7.
                        1978, 12.</note>, je bila nad udeležbo v mladinski delovni akciji navdušena
                    bodoča vzgojiteljica Milena. Sicer pa je vrednost izvedenih del druge izmene
                    bila ocenjena na 1.007.130,80 dinarja. Opravljena dela v tretji izmeni so bila
                    ocenjena na 600.576,80 dinarja. Brigade Stane Kosec, Milenko Kneževič in Simon
                    Gregorčič so v četrti izmeni izvajale dela na izkopu in zasipu vodovoda ter
                    polaganju vodovodnih cevi na odseku Harije–Tominje–Pregarje. Na cestnih odsekih
                    Kozjane–Tatre–Rjavče in Tatre–Mrše so brigadirji urejali bankine in brežine ter
                    nudili pomoč pri asfaltiranju. Poleg tega so nudili pomoč domačinom pri njihovih
                    opravilih. Opravljena dela v četrti izmeni so bila ocenjena na 700.815,50
                    dinarja. Vrednost del, opravljenih na MDA Brkini 78, je tako znašala
                    2.777.229,05 dinarja.<note place="foot" xml:id="ftn65" n="64"> Revalorizirana
                        vrednost zneska 2.777.229,05 dinarja znaša na dan 1. 1. 2016 480.750,07
                        evra.</note> Štab mladinske delovne akcije Brkini 78 je Centru za MDA pri RK
                    ZSMS predlagal, da drugo izmeno proglasi za najboljšo v akciji.<note
                        place="foot" xml:id="ftn66" n="65"> SI AS 538, šk. 275, Poročilo o delu
                        mladinskih delovnih brigad na mladinski delovni akciji »Brkini
                    78«.</note></p>
                <p>Brigadirji se na mladinskih delovnih akcijah niso udejstvovali samo na
                    deloviščih, temveč tudi v interesnih dejavnostih. Te so obsegale idejnopolitično
                    izobraževanje, kulturo, obveščanje, telesno kulturo in tečaje. Brigadirji so se
                    za udeležbo v interesnih dejavnostih odločali prostovoljno, brez kakšne prisile.
                    Vsak se je odločil za tisto, ki mu je bolj ležala.<note place="foot"
                        xml:id="ftn67" n="66"> Vlado Ž., pisna izjava, 21. 1. 2016.</note></p>
                <p>Predavanja v okviru idejnopolitičnega izobraževanja so potekala na ravni izmene
                    in brigade. Leta 1978 je obvezen program, ki je bil izveden s pomočjo Delavske
                    univerze Sežana in družbenopolitičnih organizacij, obsegal prvo pomoč in varstvo
                    pri delu, delegatski sistem, aktualne naloge ZSMS, predavanje o
                    narodnoosvobodilnem boju, mednarodne odnose, XI. Kongres ZKJ, razgovor s
                    slušateljem politične šole v Kumrovcu, družbenoekonomsko tematiko. Brigadirji so
                    na ravni izmene organizirali predavanja na teme: prosti čas mladih, razprava o
                    kongresnih dokumentih ZSMS, stalinizem, Tito – revolucija – mir, razvoj
                    delegatskega sistema, organiziranost ZSMS.<note place="foot" xml:id="ftn68"
                        n="67"> SI AS 538, šk. 275, Poročilo o delu mladinskih delovnih brigad na
                        mladinski delovni akciji »Brkini 78«.</note></p>
                <p>Kulturno-zabavni program ni bil namenjen izključno zabavi, temveč naj bi služil
                    tudi oblikovanju celovite osebnosti mladega človeka v socialistični samoupravni
                        družbi.<note place="foot" xml:id="ftn69" n="68"> SI AS 538, šk. 301,
                        Kulturno-zabavni program na MDA.</note> Kulturno-zabavne prireditve so bile
                    organizirane na ravni izmen. Sem so bile vključene predstavitve brigad ob
                    prihodu v naselje, taborni ognji, literarni večeri, gledališke uprizoritve
                    raznih amaterskih gledaliških skupin, ogledi kinopredstav, organizirani so bili
                    tudi plesi z gostovanji različnih ansamblov.</p>
                <p>Interno obveščanje udeležencev na delovnih akcijah je potekalo po brigadnih
                    biltenih, ki so jih urejali štabi brigad. Uredniška politika se je razlikovala,
                    v glavnem pa so v biltenih našli svoje mesto novice iz delovišč in brigadirskega
                    naselja ter literarni izdelki brigadirjev. Janja je denimo zapisala pesem <hi
                        rend="italic">Dežuje</hi>:</p>
                <lg>
                    <l rend="italic">Tiho mi po obrazu solze polzijo,</l>
                    <l rend="italic">mednje se mešajo kaplje dežja.</l>
                    <l rend="italic">Vedno, še vedno mislim nate, to mi srce prizna.</l>
                    <l rend="italic">Dež pojenjuje in solze umrejo,</l>
                    <l rend="italic">v mojem srcu le plamen živi,</l>
                    <l rend="italic">da sva se razšla, naj tega ne vejo,</l>
                    <l rend="italic">za to bila sva kriva jaz in ti.<note place="foot"
                            xml:id="ftn70" n="69"> Pesem Dežuje je izšla v <hi rend="italic"
                                >Biltenu</hi> št. 4 Pionirske delovne brigade Vanček Šarh leta 1982,
                            kar je nekoliko izven časovnega okvira, ki ga obravnava prispevek. Avtor
                            jo je vključil v prispevek, saj meni, da nazorno opisuje tudi drugačne
                            vezi, ne samo delovne, ki so se stkale (in razdrle) med udeleženci
                            mladinskih delovnih akcij.</note></l>
                </lg>
                <p>Časnik <hi rend="italic">Primorske novice</hi> je večkrat namenil svoj prostor
                    dogajanju na mladinskih delovnih akcijah v Brkinih, občasno pa so o brigadirjih
                    in njihovih dejavnostih poročali tudi drugi slovenski mediji, tiskani ter radio
                    in televizija.</p>
                <p>Infrastruktura za športne aktivnosti oz. telesno kulturo, kot se je temu takrat
                    reklo, je bila v brigadirskem naselju na Tatrah porazna, zato tudi aktivnosti
                    niso najbolje zaživele. Športna igrišča v okolici brigadirskega doma so bila
                    bolj ali manj improvizirana do leta 1978, ko je bil brigadirski dom obnovljen,
                    prostor pred domom pa asfaltiran in ga je bilo mogoče uporabljati kot športno
                    igrišče. Brigadirji so se udejstvovali tudi na športnih srečanjih z udeleženci
                    ostalih mladinskih delovnih akcij, ki so potekale v istem času. Poleg tega so
                    imeli tudi športna tekmovanja s pripadniki JLA iz Ilirske Bistrice ter mladimi
                    iz brkinskih vasi in zaposlenimi iz nekaterih bližnjih delovnih organizacij. Za
                    brigadirje so bila organizirana tudi razna predavanja s področja telesne
                    kulture. Tako je bilo denimo leta 1976 izvedeno predavanje o sistemskih
                    spremembah na področju telesne kulture in o zmogljivostih mladostnikov.<note
                        place="foot" xml:id="ftn71" n="70"> SI AS 538, šk. 275, Poročilo o delu
                        mladinskih delovnih brigad na mladinski delovni akciji »Brkini 78«.SI AS
                        538, a. e. 467, šk. 297, Delo mladinskih delovnih brigad na delovišču na MDA
                        »Brkini 76«.</note></p>
                <p>Pri tečajih je obstajal velik razpon med načrtovanjem in dejansko izvedbo. Tako
                    leta 1978 ni bilo mogoče izvesti foto-kino tečaja, saj za to v brigadirskem
                    naselju ni bilo možnosti. Prav tako niso izvedli radioamaterskega tečaja, saj
                    med brigadirji zanj ni bilo zadostnega števila interesentov. Uspešno pa je
                    potekal tečaj prve pomoči za voznike motornih vozil, ki ga je uspešno končalo 62
                        tečajnikov.<note place="foot" xml:id="ftn72" n="71"> SI AS 538, šk. 275,
                        Poročilo o delu mladinskih delovnih brigad na mladinski delovni akciji
                        »Brkini 78«.</note></p>
                <p>Pomemben vidik mladinskih delovnih akcij je bila tudi obrambna vzgoja. V vsaki
                    izmeni je bil organiziran obrambni dan, na katerem so si brigadirji ogledali
                    filme s tematiko ljudskega odpora, spoznavali orožje in tudi streljali z njim,
                    udeležili so se orientacijskih pohodov, predavanj s področja topografije in
                    narodnoosvobodilnega boja.</p>
                <p>Delo brigad na deloviščih in pa vsa področja interesnih dejavnosti so bila
                    podvržena ocenjevanju, za kar so skrbele ustrezne komisije pri predsedstvu
                    skupščine izmene skupaj s sekretariatom akcije. Brigadir Vlado se spominja:»Na
                    delovišču smo delali tekmovalno, saj so se sproti izbirali tisti, ki so bili
                    najuspešnejši, tisti, ki so naredili največ in so bili na koncu izbrani za
                    udarnike. (…) Vso to ocenjevanje je na brigadirje delovalo spodbudno. Celi čas
                    je med brigadirji in še posebej med brigadami potekala zdrava športna
                    tekmovalnost. Norme so seveda bile določene, vendar smo vsi strmeli k temu, da
                    bi jih presegli<hi rend="italic">.</hi>«<note place="foot" xml:id="ftn73" n="72"
                        > Vlado Ž., pisna izjava, 21. 1. 2016.</note></p>
                <p>V okviru idejnopolitičnega usposabljanja med akcijo se je ocenjevalo predvsem
                    razvitost samoupravnih odnosov znotraj mladinskih delovnih brigad, idejno
                    opredeljenost biltenov in stenskih časopisov ter organizirana predavanja,
                    okrogle mize … Na področju informiranja so ocenjevali predvsem splošno
                    obveščenost brigadirjev, stenski časopis, bilten in brigadirski radio. Pri
                    kulturnem udejstvovanju so bile pod budnim očesom ocenjevalne komisije zlasti
                    kulturne prireditve, organizirane za vso izmeno, samostojne kulturne prireditve
                    posamezne brigade za ostale brigade v izmeni in kulturne prireditve znotraj
                    posamezne brigade. Na področju telesne kulture so se ocenjevala zlasti športna
                    tekmovanja med akcijo in krajani oz. JLA, športna tekmovanja med brigadami,
                    športna tekmovanja znotraj posamezne brigade in jutranja telovadba. Obstajala je
                    štiristopenjska lestvica ocenjevanja: zelo uspešno, uspešno, zadovoljivo in
                        slabo.<note place="foot" xml:id="ftn74" n="73"> SI AS 538, a. e. 438, šk.
                        267, Pravilnik o priznanjih na MDA.</note></p>
                <p>Vsaka mladinska delovna brigada, ki je sodelovala na mladinski delovni akciji v
                    Sloveniji, je lahko prejela dekadna<note place="foot" xml:id="ftn75" n="74">
                        Vsaka izmena se je delila na dva dela – dekadi.</note> priznanja
                    (udarništvo, udarništvo udarnega dne, priznanje za družbene dejavnosti,
                    pohvalo), izmenska priznanja (izredno udarništvo, priznanje akcije), končna
                    priznanja (priznanje RK ZSMS, priznanje konference ZSMJ – za zvezne akcije).
                    Posamezen brigadir je za dosežene izredne delovne rezultate in rezultate na
                    področju družbenih dejavnosti lahko prejel udarniško značko, za prizadevnost na
                    delovišču in na področju interesnih dejavnosti pa priznanje. O podelitvi
                    posameznih priznanj, ki so jih prejeli brigadirji, je odločala brigadna
                    konferenca na predlog delovnih skupin oz. predsedstva brigadne konference.<note
                        place="foot" xml:id="ftn76" n="75"> SI AS 538, šk. 273, Pravila o
                        organiziranju mladinskih delovnih akcij v SR Sloveniji.</note></p>
                <p>Brigada je lahko bila proglašena za <hi rend="italic">udarno</hi>, če je v prvi
                    dekadi v povprečju dosegla najmanj 120-odstotno delovno normo, v drugi dekadi pa
                    najmanj 130-odstotno delovno normo ob najmanj 90 odstotkih efektivnih ur, če je
                    s svojim delom in disciplino prispevala k političnim in vzgojnim ciljem
                    mladinske delovne akcije ter maksimalno prispevala k razvijanju družbenih in
                    interesnih dejavnosti v naselju. Skupščina izmene je lahko v vsaki dekadi izmene
                    en dan proglasila za udarni dan. Če je brigada na udarni dan dosegla višji
                    odstotek delovne norme od svoje povprečne delovne norme in je bil ta odstotek za
                    deset odstotkov višji od povprečne norme naselja v preteklih dneh ob 90
                    odstotkih efektivnih ur, je bila proglašena za <hi rend="italic">udarno udarnega
                        dne</hi>. Za izredne rezultate v težkih delovnih pogojih je lahko skupščina
                    izmene na predlog predsedstva skupščine ali komandanta akcije sprejela sklep o
                    podelitvi priznanja <hi rend="italic">izredno udarništvo</hi> mladinski delovni
                    brigadi. Za izredne rezultate, ki jih je brigada dosegla na področju družbenih
                    dejavnosti, je bila nagrajena s <hi rend="italic">priznanjem za družbene
                        dejavnosti.</hi> Brigada, ki je osvojila vsa redna udarništva, udarništvi
                    udarnih dni in priznanje za družbene dejavnosti, je ob koncu izmene prejela <hi
                        rend="italic">trak mladinske delovne akcije</hi>. Po zaključku mladinskih
                    delovnih akcij je RK ZSMS brigadam, ki so dosegle najboljše rezultate na
                    posamezni akciji, podelila <hi rend="italic">priznanje RK ZSMS</hi>.<note
                        place="foot" xml:id="ftn77" n="76"> Ibid.</note></p>
                <p>Brkinska slemenska cesta je bila na vsej svoji trasi, ki znaša dobrih 30
                    kilometrov, v letu 1979 prevlečena z asfaltno podlago. Asfaltna plast naj bi
                    bila debela šest centimetrov, a je bila njena debelina zaradi pomanjkanja
                    denarja ponekod znižana na 4–5 centimetrov, kar je bilo pod standardi za
                    predvideno nizko obremenitev cestišča.<note place="foot" xml:id="ftn78" n="77">
                        SI PAK 700, a. e. 46, šk. 2, Predlog za nadgradnjo obstoječe asfaltne
                        ureditve na Brkinsko-slemenski cesti in priključkih te ceste, ki bodo
                        prometno obremenjeni zaradi eksploatacije lesa poškodovanih brkinskih gozdov
                        v letu 1981 in 1982, 20. 5. 1981.</note> Posledice varčevanja so se zelo
                    hitro pokazale. Novembra 1980 je brkinske gozdove prizadel hud žled. Pristojne
                    službe so v letu 1981 pričele sanacijo gozdov. Dovoz velikih količin materiala
                    za gradnjo gozdnih cest in odvoz lesa iz poškodovanih gozdov sta predstavljala
                    preveliko obtežitev za brkinsko slemensko cesto in posledica so bili uničeni oz.
                    močno poškodovani posamezni odseki ceste, ki je bila potrebna popravil manj kot
                    dve leti po njenem asfaltiranju.<note place="foot" xml:id="ftn79" n="78"> SI PAK
                        700, p. e. 46, šk. 2, Sanacijski program in plan vzdrževanja
                        Brkinsko-slemenske ceste s priključki do voznega stanja, zaradi odpravljanja
                        posledic elementarne nesreče v Brkinih, za leto 1981, junij 1981.</note></p>
            </div>
        </body>
        <back>
            <div type="bibliography">
                <head>Viri in literatura</head>
                <list type="unordered">
                    <head>Arhivski viri:</head>
                    <item>SI AS, Arhiv Republike Slovenije:<list type="unordered">
                            <item>AS 538, Republiška konferenca Zveze socialistične mladine
                                Slovenije.</item>
                            <item>AS 1235, Republiška skupnost za ceste Slovenije.</item>
                        </list></item>
                    <item>SI PAK, Pokrajinski arhiv Koper:<list type="unordered">
                            <item>PAK 700, Samoupravna skupnost za ceste občine Sežana
                                1979-1989.</item>
                        </list></item>
                </list>
                <listBibl>
                    <head>Časopisni viri:</head>
                    <bibl>Fatur, Edi. »Prej partizanski Brkini – danes brigadirski.«
                        <hi rend="italic" xml:space="preserve">Primorske novice, </hi>22. 8. 1975<hi
                            rend="italic">.</hi></bibl>
                    <bibl>Fatur, Edi. »Veličastno slavje na Tatrah,« <hi rend="italic">Primorske
                            novice,</hi> 13. 9. 1974.</bibl>
                    <bibl>Fatur, Edi. »Glej, cesta bela … .«
                        <hi rend="italic" xml:space="preserve">Primorske novice, </hi>11. 2.
                        1979.</bibl>
                    <bibl>Kralj, Dušan. »Utripanje pomlajene aorte Brkinov.«<hi rend="italic"
                            >Primorske novice,</hi> 3. 9. 1976.</bibl>
                    <bibl>Nikolić, Petar. »Boljši izgledi za brkinsko cesto.« <hi rend="italic"
                            >Primorske novice,</hi> 18. 11. 1977.</bibl>
                    <bibl>Nikolić, Petar. »Brkini so spet zaživeli.«
                        <hi rend="italic" xml:space="preserve">Primorske novice, </hi>19. 8.
                        1977.</bibl>
                    <bibl>Troha, Zdravko. »Mladinska delovna brigada pred 40 leti zgradila cesto.«
                            <hi rend="italic">Primorski dnevnik</hi>, 22. 3. 1998.</bibl>
                    <bibl>Zadnik, Maks. »Brkinska slovenska cesta in priključek na cesto Reka –
                        Trst.«<hi rend="italic" xml:space="preserve">Primorske novice, </hi>28. 6.
                        1974.</bibl>
                    <bibl>Zavadlav, S. »Vaški vrtec.« <hi rend="italic">Primorske novice</hi>, 14.
                        7. 1978.</bibl>
                    <bibl><hi rend="italic">Primorske novice,</hi> 28. 6. 1974, »Več za razvoj
                        Brkinov.«</bibl>
                    <bibl><hi rend="italic" xml:space="preserve">Primorske novice, </hi>11. 3. 1977,
                        »Mladinske delovne akcije 77.«</bibl>
                    <bibl><hi rend="italic" xml:space="preserve">Primorske novice, </hi>18. 3. 1977,
                        »Priprave za Brkine 77 že tečejo.«</bibl>
                    <bibl><hi rend="italic" xml:space="preserve">Primorske novice, </hi>20. 5. 1977,
                        »Samoupravni sporazum o mladinski delovni akciji.«</bibl>
                    <bibl><hi rend="italic" xml:space="preserve">Primorske novice, </hi>10. 6. 1977,
                        »Začetek mladinske delovne akcije Brkini 77.«</bibl>
                    <bibl><hi rend="italic" xml:space="preserve">Primorske novice, </hi>15. 7. 1977,
                        »Prišla je tretja izmena.«</bibl>
                    <bibl><hi rend="italic" xml:space="preserve">Primorske novice, </hi>26. 8. 1977,
                        »V Brkinih – voda.«</bibl>
                    <bibl><hi rend="italic" xml:space="preserve">Primorske novice, </hi>7. 10. 1977,
                        »Rešitev za slemensko cesto.«</bibl>
                    <bibl><hi rend="italic" xml:space="preserve">Primorske novice, </hi>21. 10.
                        1977, »Asfalt na brkinsko cesto.«</bibl>
                </listBibl>

                <p><hi rend="bold">Literatura:</hi></p>
                <listBibl>
                    <bibl>Barborič, Blaž, Živa Bobič, Sebastjan Borko, Mina Dobravc in Janez Pirc.
                        »Problematika slovenskega podeželja na primeru Brkinov.« V: <hi
                            rend="italic">Dela 17, Podeželje na prelomu tisočletja. Izzivi in
                            problemi</hi>, ur. Marijan Klemenčič, 265–284. Ljubljana: Oddelek za
                        geografijo Filozofske fakultete Univerze v Ljubljani, 2002.</bibl>
                    <bibl>Martelanc, Tomo, ur. V korak s časom–Slovensko mladinsko prostovoljno
                        delo. Ljubljana: Zveza za tehnično kulturo Slovenije, 1998.</bibl>
                    <bibl>Slavič Potočnik, Irma. <hi rend="italic">Endogeni razvojni potenciali
                            slovenskega podeželja</hi>. Ljubljana: Znanstvena založba Filozofske
                        fakultete v Ljubljani, 2010.</bibl>
                    <bibl>Stibilj, Matjaž.
                        <hi rend="italic" xml:space="preserve">Bratstvo na delu. </hi>Trst:
                        Založništvo tržaškega tiska ZTT-EST, 2015.</bibl>
                    <bibl>Šebenik, Igor in Drago Kladnik. »Brkini in dolina Reke.« V:
                        <hi rend="italic" xml:space="preserve">Slovenija, pokrajina in </hi>ljudje,
                        ur. Drago Perko in Milan Orožen Adamič. Ljubljana: Založba Mladinska knjiga,
                        1999.</bibl>
                    <bibl>Volk, Anja. »Brkini v postindustrijski dobi.« Diplomsko delo, Univerza v
                        Ljubljani, 2011.</bibl>
                </listBibl>
                <listBibl>
                    <head>Pisna izjava:</head>
                    <bibl>Vlado Ž., 21. 1. 2016.</bibl>
                </listBibl>
                <listBibl>
                    <head>Ustna izjava:</head>
                    <bibl>Branko F., 2. 5. 2015.</bibl>
                </listBibl>
            </div>
            <div type="summary" xml:lang="en">
                <head type="main">WORK BRIGADE HEAVE-HO!</head>
                <head>THE FIRST FOUR YEARS OF YOUTH COMMUNITY WORK CAMPAIGNS IN BRKINI 1975 –
                    1978</head>
                <head>SUMMARY</head>
                <docAuthor>Rok Filipčič</docAuthor>
                <p>The Brkini hills stretch across some 235 square kilometres and they represent a
                    kind of a “familiar stranger”. Namely, they lie next to the road from Kozina to
                    Rijeka, travelled by masses of tourists during the summer, but probably few of
                    them know that they are enjoying the view of the Brkini hills. The settlements
                    in Brkini are typical of such ridges: they are located where the ridge is
                    narrower and steeper, while in the east of the Brkini hills they are mostly
                    located on top of domed elevations. Most of these settlements are packed in
                    tight groups in order to preserve as much agricultural land as possible. In the
                    past Brkini belonged to numerous landholdings and landowners, and the last
                    political-administrative change took place in 1991, when they were included in
                    the Republic of Slovenia.</p>
                <p>The Brkini hills have never been especially well-developed economic centre.
                    However, between the second half of the 17<hi rend="superscript">th</hi>century
                    until the end of World War II they did represent the economic hinterlands of
                    Trieste and Rijeka, which saw significant economic development. World War II was
                    disastrous for the population of Brkini. We should also underline the year 1954,
                    when Trieste was ultimately annexed to Italy, depriving the population of Brkini
                    of its primary market. The population of these hills responded to this negative
                    trends by relocating to economic centres, near their workplaces, as daily
                    migration was not possible due to the poor road infrastructure. Some of them
                    also emigrated abroad.</p>
                <p>The local and state political authorities saw the possibility of putting a stop
                    to emigration and ensuring economic progress by building roads, the so-called
                    Brkini ridge road. The first sections were already constructed in the 1950s.
                    However, the main push in the construction of this road took place in 1974, when
                    its main part was built, although it was only a gravel road. Since 1975 the main
                    part of the workforce at the construction site consisted of the participants of
                    the youth community work campaign, a form of organised youth volunteer work,
                    contributing to the restoration or construction of infrastructure and other
                    facilities. The campaigns included youth from all over Slovenia, sometimes also
                    from other parts of Yugoslavia or even from abroad. The youth were organised in
                    youth work brigades – organised groups of individual volunteers in the vein of
                    military units. Throughout the years the work brigade accommodations were
                    organised in the village of Tatre in the centre of Brkini. In the first four
                    years of the youth community work campaigns in Brkini the youth work brigades
                    laboured to complete the Brkini ridge road, and they were occasionally assisted
                    by the members of the Yugoslav People’s Army and certain construction companies.
                    In places the works were only aimed ad widening the existing road, while
                    individual sections were built anew. One of the problems was that the road was
                    not paved, and therefore the members of the work brigades also had to keep
                    repairing the existing sections. The road was finally paved in 1979. during the
                    first four years of the youth community work campaigns in Brkini the members of
                    the work brigades also participated in the constructions of waterworks in
                    certain villages, a part of the telephone network, and they also assisted the
                    local population with their daily chores. The Red Cross brigades were somewhat
                    specific: their task was to assist in the field of health, hygiene and social
                    work.</p>
                <p>The youth community work campaign were organised on the basis of self-management
                    agreements, drawn up for each individual year. Community work campaigns did not
                    only have an economic function: they were also seen as the space where the youth
                    cadre and the comradeship among the youth was being forged, as a school of
                    self-management. Every youth community work campaign had a leader, called the
                    commander, and each individual brigade had their commander as well. Besides the
                    work at the construction sites the work brigade members also took part in other
                    “extra-curricular” activities, consisting of ideological-political education,
                    culture, awareness raising, physical culture and various workshops. The brigades
                    and individual brigade members were evaluated and received awards for their
                    efforts at the construction sites as well as in the extra-curricular activities,
                    which represented additional motivation. Many brigade members took part in the
                    community work campaigns more than once, and the campaigns in Brkini continued
                    even after the first four-year period.</p>
            </div>
        </back>
    </text>
</TEI>
