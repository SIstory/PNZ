<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>»Bivša Avstrija ni imela nobenega smisla, da bi v dolgih stoletjih svoje
                    vlade vodo zravnavala, […] ker je bila zaposlena povsod drugod, le pri nas po
                    možnosti malo.« <lb/>Reka Drava v štajerskem deželnem zboru v drugi polovici 19.
                    in na začetku 20. stoletja<note place="foot" xml:id="ftn99" n="*">Raziskava je
                        bila opravljena v okviru raziskovalnega programa št. P6–0280 <hi
                            rend="italic">Ekonomska, socialna in okoljska zgodovina</hi>, ki ga
                        financira Javna agencija za raziskovalno dejavnost Republike
                        Slovenije.</note></title>
                <author>
                    <forename>Filip</forename>
                    <surname>Čuček</surname>
                    <roleName>PhD</roleName>
                    <roleName>Senior Research Fellow</roleName>
                    <affiliation>Institut of Contemporary History</affiliation>
                    <address>
                        <addrLine>Privoz 11</addrLine>
                        <addrLine>SI-1000 Ljubljana</addrLine>
                    </address>
                    <email>filipc@inz.si</email>
                </author>
            </titleStmt>
            <editionStmt>
                <edition><date>2023-09-21</date></edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Privoz 11</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/4122</pubPlace>
                <date>2023</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">63</biblScope>
                <biblScope unit="issue">2</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <profileDesc>
            <langUsage>
                <language ident="sl"/>
                <language ident="en"/>
            </langUsage>
            <textClass>
                <keywords xml:lang="en">
                    <term>Austria</term>
                    <term>Styria</term>
                    <term>the river Drava</term>
                    <term>the 19th century</term>
                    <term>regulations</term>
                </keywords>
                <keywords xml:lang="sl">
                    <term>Avstrija</term>
                    <term>Štajerska</term>
                    <term>reka Drava</term>
                    <term>19. stoletje</term>
                    <term>regulacije</term>
                </keywords>
            </textClass>
        </profileDesc>
        <revisionDesc>
            <listChange>
                <change><date>2023-09-27T06:57:59Z</date>
                    <name>Mihael Ojsteršek</name>
                    <desc>Pretvorba iz DOCX v TEI, dodatno kodiranje</desc></change>
            </listChange>
        </revisionDesc>
    </teiHeader>
    <text>
        <front>
            <docAuthor>Filip Čuček<note place="foot" xml:id="ftn0" n="**"><hi rend="bold">Dr., viš.
                        znan. sod., Inštitut za novejšo zgodovino, Privoz 11, SI–1000 Ljubljana;
                        </hi><ref target="mailto:filipc@inz.si"
                >filipc@inz.si</ref></note></docAuthor>
            <docImprint>
                <idno type="cobissType">Cobiss tip: 1.01</idno>
                <idno type="DOI">https://doi.org/10.51663/pnz.63.2.07</idno>
            </docImprint>
            <div type="abstract">
                <head>IZVLEČEK</head>
                <p><hi rend="italic">Reka Drava je v preteklosti povzročala številne preglavice v
                        svoji bližnji (in tudi širši) okolici. V skladu z državno politiko so že
                        sredi šestdesetih let potekale polemike glede plovnosti večjih ladij na reki
                        Dravi vse do Maribora. Toda ideja je bila kmalu opuščena, saj je bilo
                        pomembneje zaščititi bregove, posesti in predvsem prebivalce ob reki. S
                        prvimi regulacijami so začeli v sedemdesetih letih 19. stoletja v Spodnjem
                        Dupleku, dela pa nadaljevali proti Loki in Ptuju. Ob močnejših padavinah se
                        je pretok hitro povečal, zato je reka redno poplavljala. S sistematičnimi
                        regulacijami dolvodno od Maribora so se začeli ukvarjati pred prelomom
                        stoletja in strugo na več krajih uravnali (oziroma skrajšali). Toda celovito
                        regulacijo med Mariborom in Ptujem je preprečila prva svetovna vojna.
                    </hi></p>
                <p><hi rend="italic">Ključne besede: Avstrija, Štajerska, reka Drava, 19. stoletje,
                        regulacije </hi></p>
            </div>
            <div type="abstract" xml:lang="en">
                <head>ABSTRACT</head>
                <head>“DURING THE LONG CENTURIES OF ITS RULE, THE FORMER AUSTRIA SAW NO SENSE IN
                    FIXING THE RIVER /.../ BECAUSE IT WAS BUSY EVERYWHERE ELSE AND ONLY DID AS
                    LITTLE AS POSSIBLE IN THIS AREA.”</head>
                <head>THE RIVER DRAVA IN THE STYRIAN PROVINCIAL ASSEMBLY IN THE SECOND HALF OF THE
                        19<hi rend="superscript">TH</hi> AND THE BEGINNING OF THE 20<hi
                        rend="superscript">TH</hi> CENTURY</head>
                <p><hi rend="italic">In the past, the river Drava would often cause problems in its
                        immediate (and even wider) surroundings. In line with the national policy,
                        the possibility for larger ships to navigate Drava as far as the city of
                        Maribor was a subject of debates already in the mid-1860s. However, the idea
                        was soon abandoned, as it was more crucial to protect the river banks,
                        property, and, above all, inhabitants along the river. The first river
                        regulation works started in the 1870s in Spodnji Duplek and continued in the
                        direction of Loka and Ptuj. In the case of heavy rainfall, the water flow
                        increased rapidly, causing the river to flood regularly. Systematic
                        regulation downstream of Maribor started before the turn of the century, and
                        the riverbed was straightened (or shortened) in several places. However,
                        comprehensive regulation between Maribor and Ptuj was prevented by World War
                        I.</hi>
                </p>
                <p><hi rend="italic">Keywords: Austria, Styria, the river Drava, the 19</hi><hi
                        rend="italic superscript">th</hi><hi rend="italic"> century,
                        regulations</hi>
                </p>
            </div>
        </front>
        <body>
            <div>
                <quote>»Bivša avstrijska državna uprava je tekom let le zgradila na progi Maribor<hi
                        rend="bold">–</hi>Središče skupaj 35 raznolikih varnostnih in obrežnih
                    zgradb na mestih, kjer se je takrat zdela potreba največja. Pri vodi takega
                    značaja, kakor je Drava, pa posamezne zgradbe ne pomenijo dosti, ker je še
                    nebroj nevarnih mest, ki so varstva nujno potrebna. […] Škoda, ki jo povzroča
                    Drava, je sicer velika, toda ni nova in nenavadna; tok Drave je bil vedno enak;
                    obžalovati je le, da ni imela bivša Avstrija nobenega smisla, da bi v dolgih
                    stoletjih svoje vlade vodo zravnavala, ali se pa ni poprej mogoče ljudstvo za to
                    delo toliko zanimalo. […] Ta nemarnost bivše države nas je postavila, ko nam je
                    zapustila to-le neprijetno dediščino, v skrajno težak položaj, sedaj po toliki
                    vojni in pri obstoječi draginji, pri pomanjkanju tehničkega osobja in materiala
                    naj se izvrši to, kar bi bila Avstrija lahko igraje izvršila, pa vendar le ni,
                    ker je bila zaposlena povsod drugod, le pri nas po možnosti malo.«<note
                        place="foot" xml:id="ftn1" n="1"><hi rend="italic">Slovenski gospodar</hi>,
                        7. 4. 1921, »Regulacija Drave,« 2.</note></quote>
                <p>S temi besedami je mariborski časnik v spremenjeni povojni politični klimi
                    ocenjeval delo bivše države na področju regulacije Drave, s katero so
                    sistematično začeli pred koncem 19. stoletja (sprva na Koroškem v začetku
                    osemdesetih let, pred prelomom stoletja pa tudi dolvodno od Maribora) in strugo
                    na več krajih uravnali (oziroma skrajšali). Na Spodnjem Štajerskem reka danes
                    tako »odteče« približno petino svoje celotne dolžine (od Dravograda na 390 m
                    nadmorske višine do Središča ob Dravi s 183 m nadmorske višine (dobrih 140 km) s
                    padcem dobrih 200 m). S svojim alpskim snežno-dežnim pretočnim režimom, pri
                    katerem začne tok upadati decembra in doseže najnižji pretok februarja, je (bil)
                    njen glavni pretočni višek zaradi taljenja snega in ledenikov v visokogorju maja
                    ali junija. Drugi vodni višek je (bil) oktobra ali novembra zaradi jesenskega
                    deževja v širokem alpskem zaledju. Pred regulacijami je bila dravska struga
                    vsekakor drugačna (in dolvodno od Maribora nekoliko daljša). Med Dravogradom in
                    Mariborom je bila reka široka, globoka in plovna, prav tako pa zaradi 115 metrov
                    višinske razlike relativno hitra, zato tam tudi ni bilo večjih poplav. Njen
                    pretok po Dravski dolini je bil mnogo večji, zato se je praviloma razlivala na
                    Dravskem in Ptujskem polju; na Dravskem polju je reka tvorila precej meandrov,
                    se pri Slovenski vasi (Windischdorf) razcepila v številne manjše rokave in tekla
                    precej počasneje (z manjšim padcem), zaradi tega pa je tudi prej poplavljala in
                    prizadela številne vasi. Nevarnosti ni predstavljala le voda, pač pa še vse
                    ostalo, kar je reka nosila s seboj. Ob poplavah je bila tudi povsem neprevozna,
                    s čimer je reka, sicer glavna prometna in trgovska »žila«, vir pitne vode,
                    prehrane in zaslužka, od katerega so živeli lastniki mlinov in žag, potem
                    splavarji, brodniki, mitničarji in ribiči, okoliškim prebivalcem povzročala
                    številne preglavice. <note place="foot" xml:id="ftn2" n="2">Matija Zorn,
                        »Gospodarska vloga reke Drave v Sloveniji – od plovnosti reke do
                        hidroenergetske izrabe,« <hi rend="italic">Podravina</hi> 17, št. 33 (2018):
                        51, 52. Harald Heppner, »Die Umwelt an der slowenischen Drau im Spiegel der
                        Josephinischen Landesaufnahme (1763–1787),« <hi rend="italic">Ekonomska i
                            ekohistorija </hi>7 (2011): 96–98. Matjaž Grahornik, »The Territory on
                        the Right Bank of the Drava Between Maribor and Ptuj in Miscellaneous
                        Sources from the 17<hi rend="superscript">th</hi> and 18<hi
                            rend="superscript">th</hi> Century,« <hi rend="italic">Ekonomska i
                            ekohistorija </hi>13 (2017): 25–35. Za hrvaško stran prim. Hrvoje
                        Petrić, »Rijeka Drava od štajersko-hrvatske granice do ušća u Dunav početkom
                        1780-ih godina,« <hi rend="italic">Ekonomska i ekohistorija </hi>7 (2011):
                        49–63.</note></p>
                <p>V drugi polovici 19. stoletja je modernizacija tudi v Avstriji povzročila
                    »premike« v dojemanju celinskih voda. Habsburška monarhija je, sprva zaradi
                    plovbe, kasneje zaradi drugih gospodarskih interesov, sicer dajala prednost
                    večjim vodotokom (regulacija Donave se je denimo pričela že v 15. stoletju),
                        <note place="foot" xml:id="ftn3" n="3">
                        <hi rend="italic">Donauregulierung – Wikipedia</hi>, pridobljeno 29. 6.
                        2022, https://de.wikipedia.org/wiki/Donauregulierung.</note> medtem ko so
                    manjši, lokalni, prišli na vrsto mnogo kasneje. Šele z obnovo ustavnega
                    življenja v Avstriji so se na »dnevnem redu« deželnih zborov znašle tudi
                    posamezne reke. Potem ko je leta 1862 izšel prvi osnutek zakona o vodah
                        (Wassergesetz),<note place="foot" xml:id="ftn4" n="4">Daniela Almer, Die
                        entwicklungsgeschichtliche Darstellung des Wasserwirtschaftsrechtes im
                        europäischen Kontext, Dissertation zur Erlangung des akademischen Grades
                        einer Doktorin der Rechtswissenschaften (Karl-Franzens-Universität Graz;
                        Rechtwissenschaftliche Fakultät, 2015), 69–71. </note> so v skladu z državno
                    politiko sredi šestdesetih let sprva potekale polemike glede plovnosti večjih
                    ladij na reki Dravi vse do Maribora. Graška trgovsko-obrtna zbornica je v
                    začetku leta 1864 objavila spomenico, v kateri je poudarila ovire, ki so
                    zadrževale plovbo do spodnještajerske »prestolnice«. Deželni zbor je v zvezi s
                    tem pritisnil na vlado, da se Drava razglasi za državno reko, s čimer bi stroški
                    prešli na državo, saj da je reka pomembna za Štajersko in tudi širše. Ker je
                    bila vožnja po njej mogoča do hrvaškega Legrada, je deželni zbor pozival, da se
                    z regulacijami reka poglobi in omogoči večjo plovbo vse do Maribora. <note
                        place="foot" xml:id="ftn5" n="5">
                        <hi rend="italic">Tagespost</hi>, 15. 7. 1864, »Zur Drauregulierung,« 1, 2.
                            <hi rend="italic">Beilagen zu den stenographischen Protokollen über die
                            Sitzungen des Steiermärkischen Landtages</hi>, 1865/66, L. T. Z. 39,
                        1865. Prim. <hi rend="italic">Stenographische Protokolle über die Sitzungen
                            des Steiermärkischen Landtages</hi>, I. Landtagsperiode, IV. Session,
                        13. Sitzung, 11. 1. 1866, 229. <hi rend="italic">Stenographische Protokolle
                            über die Sitzungen des Steiermärkischen Landtages</hi>, I.
                        Landtagsperiode, V. Session, 12. Sitzung, 18. 12. 1866, 219.</note> Toda
                    vlada je projekt zavrnila z obrazložitvijo, da je predrag, a »obljubila,« da se
                    ga bo lotila v prihodnje.<note place="foot" xml:id="ftn6" n="6">Carl Stremayr,
                            <hi rend="italic">Die Landesvertretung von Steiermark, I. Theil,
                            1861</hi>–<hi rend="italic">1866 </hi>(Graz: Leykam's Erben, 1867),
                        122–24.</note></p>
                <p>Toda v naslednjih letih je Drava vse več preglavic povzročala s poplavami v svoji
                    neposredni okolici, zato je bilo prioritetno sanirati to. Konec šestdesetih let
                    je deželni zbor tako obravnaval vlogo mariborskega poslanca Konrada Seidla glede
                    škode, ki jo je Drava naredila v Spodnjem Dupleku (Dolenji Duplek,
                    Unter-Täubling) pri Mariboru. Dravske poplave v tem delu seveda niso bile
                    novost; že vse od leta 1845 so potekala pogajanja glede nujnih regulacij, toda
                    vlada je zavlačevala začetek del z izgovorom, da lokalna plovba še zmeraj ni
                    ogrožena. Medtem je avgustovska poplava leta 1869 resno prizadela občino; reka
                    je poplavila novega pol hektarja površin in resno ogrozila tudi bližnje
                    vinograde proti Vurberku (oziroma Sv. Martinu – danes Dvorjane). Seidl je
                    resignirano ugotavljal, da vlada ne bo storila veliko, ker Drava ni državna
                    reka, projekt pa da bo morala prevzeti dežela, saj je nevarnost veliko večja,
                    kot se zdi. Vlada je kljub vsemu prevzela del stroškov, ostalo so pokrili
                    deželni odbor in zainteresirane občine, dela pa naj bi bila končana do leta
                    1872. <note place="foot" xml:id="ftn7" n="7">
                        <hi rend="italic">Stenographische Protokolle über die Sitzungen des
                            Steiermärkischen Landtages</hi>, II. Landtagsperiode, III. Session, 8.
                        Sitzung, 27. 9. 1869, 93–95. Johann Pairhuber, <hi rend="italic">Die
                            Landesvertretung von Steiermark, II. Theil, 1867</hi>–<hi rend="italic"
                            >1871 </hi>(Graz: Leykam-Josefsthal, 1872), 104, 105.</note></p>
                <p>Leta 1869 je bil sankcioniran državni zakon o vodah (Reichswassergesetz<note
                        place="foot" xml:id="ftn8" n="8">Johann Pairhuber, <hi rend="italic">Die
                            Landesvertretung von Steiermark, II. Theil, 1867</hi>–<hi rend="italic"
                            >1871 </hi>(Graz: Leykam-Josefsthal, 1872), 95–98.</note> – Štajerska je
                    deželni zakon o vodah sprejela leta 1872). <note place="foot" xml:id="ftn9"
                        n="9"> Almer, Die entwicklungsgeschichtliche Darstellung, 77–79, 85,
                        86.</note> Medtem so konec maja 1871 v Spodnjem Dupleku začeli dela na
                    prekopu, ki bi skrajšal meander, s tem pa želeli zajeziti številne poplave na
                    zahodnem robu Slovenskih goric. Dela so nadaljevali tudi naslednje leto, v
                    nadaljevanju pa utrjevali še desni rečni breg. Leta 1875 so regulacije začeli še
                    v občini Loka (Laak), nižje od Dupleka. <note place="foot" xml:id="ftn10" n="10"
                        >Johann Pairhuber, <hi rend="italic">Die Landesvertretung von Steiermark,
                            III. Theil</hi>, <hi rend="italic">1872</hi>–<hi rend="italic">1877</hi>
                        (Graz: Leykam-Josefsthal, 1878), 209, 210.</note> Konec marca 1876 je v
                    deželnem zboru potekala obširna razprava na to temo, saj se prekop ni »izkazal«
                    kot najustreznejši. Drava je v tem delu ob poplavah za sabo še zmeraj puščala
                    veliko razdejanje. Mariborski poslanec Fran Radej je ugotavljal, da je reka s
                    prekopom ubrala povsem novo smer in da še zmeraj predstavlja nevarnost za oba
                    rečna bregova, ki da ju bo treba utrditi, na obeh koncih prekopa pa reko tudi
                    nekoliko zajeziti z nasipi. Na spodnjem levem bregu je bil predviden 240-metrski
                    nasip, ki pa bo, tako Radej, težje izvedljiv, saj se je reka od načrta do
                    predvidene izvedbe poglobila za en do dva metra. Zato so predvideni nasip
                    skrajšali na dobrih 100 metrov. To pa po njegovem ni bilo ustrezno za ustavitev
                    poplav, kar je pokazala nedavna visoka voda in ogrozila več 100 hektarjev
                    travnikov in njiv proti Sv. Martinu. Ravno nasprotno. Načrtovani 100-metrski
                    nasip bo, tako poslanec, uničila že malo večja poplava, saj bo prešibek, da bi
                    služil svojemu namenu. Za njim je graški poslanec Jakob Syz menil, da je
                    dupleški prekop stal že preveč denarja, da se zadeva z majhnimi popravki krpa že
                    več let, da pa bi jo vendarle morali zastaviti širše in se problematike Drave
                    lotiti celostno, torej zasnovati kompleksen projekt, s katerim bi Dravo v tem
                    delu v celoti regulirali. Ferdinand Dominkuš, ki si je situacijo ogledal na
                    terenu, je povedal, da bo skrajšani nasip sicer preprečeval razlitje vode na
                    dupleških parcelah, ne bo pa mogel obvarovati tistih pri Sv. Martinu. Nekateri
                    poslanci so se strinjali s Syzovim govorom, češ da je treba zadevo obravnavati
                    celostno, še sploh po tem, ko je navajal, da je od državnih 70.000 goldinarjev,
                    namenjenih za Štajersko, pol denarja odpadlo na reke Muro, Savo in Anižo, druga
                    polovica pa na vse preostale deželne reke. Toda poslanec veleposestniške kurije
                    Mathias Lohninger, član finančnega odbora, je pojasnil, da je ideja sicer dobra,
                    vendar pa denarja za tako velik projekt enostavno ni na razpolago. V sklepni
                    besedi je poročevalec deželnokulturnega odbora Robert baron Walterskirchen
                    poudaril, da dela na dupleškem odseku sicer potekajo in da bo desni breg reke
                    zavarovan še letos, preostalo pa tudi v kratkem. <note place="foot"
                        xml:id="ftn11" n="11">
                        <hi rend="italic">Stenographische Protokolle über die Sitzungen des
                            Steiermärkischen Landtages</hi>, IV. Landtagsperiode, VI. Session, 10.
                        Sitzung, 27. 3. 1876, 118–26.</note>
                </p>
                <p>Deželni zbor je torej sklenil, da konča zavarovalna dela na desnem bregu Drave
                    pri Loki, za primer nevarnosti na še nedokončanih delih pa je zadolžil deželni
                    odbor, da posreduje in poskrbi za nastalo situacijo. Do začetka osemdesetih let
                    so bila tako pri Dupleku kot pri Loki izvedena nekatera vzdrževalna dela, zaradi
                    poplave leta 1879 v Sv. Janžu (danes Starše) pa so v letih 1880 in 1881 tam
                    zgradili še nasip. <note place="foot" xml:id="ftn12" n="12">
                        <hi rend="italic">Die Landesvertretung von Steiermark, IV. Theil</hi>, <hi
                            rend="italic">1878</hi>–<hi rend="italic">1884</hi>, Landes-Ausschuss
                        des Herzogthums Steiermark (hrsg.) (Graz: Leykam, 1885), 197–99.</note>
                    Medtem se je porajal nov problem nižje od Ptuja do Bukovcev, kjer je reka prav
                    tako poplavljala in ogrožala okoliške posestnike. Dobrih 200.000 goldinarjev
                    »težek« projekt – trajal naj bi od šest do deset let – je bil sicer zasnovan že
                    leta 1873, <note place="foot" xml:id="ftn13" n="13">Pairhuber, <hi rend="italic"
                            >Die Landesvertretung von Steiermark, III. Theil</hi>, <hi rend="italic"
                            >1872</hi>–<hi rend="italic">1877</hi>, 210–12.</note> toda na
                    poslanskih mizah v Gradcu se je znašel šele štiri leta kasneje. A posebni odbor
                    regulacije ni potrdil, pač pa jo je prestavil v naslednje leto (oziroma v
                    nedefinirano prihodnost). Seveda se spodnještajerski poslanci s takšno rešitvijo
                    nikakor niso strinjali. Fran Radej je menil, da se Spodnji Štajerski (na dobrih
                    deset kilometrov reke in približno 500 hektarjev prizadetih površin) s tem dela
                    velika škoda, deželni zbor pa pozval, naj regulacijski zakon vendarle sprejme.
                    Tudi graški poslanec Alois Fidelis Remschmidt (trgovsko-obrtna kurija),
                    veleposestnik Rudolf baron Hackelberg in ptujski poslanec Josef Kaiserfeld so se
                    strinjali, da si Drava »zasluži« podobno obravnavo kot denimo Mura, ki je bila
                    južno od Gradca deležna že več regulacij. <note place="foot" xml:id="ftn14"
                        n="14">
                        <hi rend="italic">Stenographische Protokolle über die Sitzungen des
                            Steiermärkischen Landtages</hi>, IV. Landtagsperiode, VII. Session, 9.
                        Sitzung, 19. 4. 1877, 140–45, 10. Sitzung, 20. 4. 1877, 153–56.</note> Ne
                    glede na njihovo mnenje je deželni zbor šele čez leto in pol (na predlog
                    deželnokulturnega odbora) v obravnavo dobil zakonski regulacijski osnutek med
                    Ptujem in Bukovci, saj je bilo treba na Ptujskem polju ponovno pridobiti dobrih
                    500 hektarjev površin, ki jih je vsakokratna poplava devastirala. <note
                        place="foot" xml:id="ftn15" n="15">
                        <hi rend="italic">Stenographische Protokolle über die Sitzungen des
                            Steiermärkischen Landtages</hi>, V. Landtagsperiode, I. Session, 15.
                        Sitzung, 18. 10. 1878, 284, 285.</note> Toda zakon je bil zaradi težkega
                    finančnega položaja ponovno zavrnjen. Spet je minilo leto in pol, ko se je sredi
                    leta 1880 deželni zbor že tretjič ukvarjal z isto zadevo, deželnokulturni odbor,
                    ki je sicer osnutek ponovno dal v obravnavo, pa je vse bolj menil, da bi bila
                    celovitejša in ne zgolj parcialna regulacija reke (podobno kot v primeru
                    Savinje) precej boljša rešitev. Ker lokalna plovba načeloma ni bila ogrožena, se
                    je deželnokulturni odbor »ogreval« za celostni pristop, toda mnenje večine
                    spodnještajerskih poslancev je bilo nasprotno. Fran Radej je menil, da bo v
                    primeru nereguliranja prav na tem odseku tudi plovba za več kot 3000 splavov, ki
                    so letno zapuščali Ptuj, počasi postala nemogoča, saj je Drava ob poplavah
                    preveč pustošila okolico. Seveda se je strinjal, da bi bila celotna regulacija
                    reke odlična rešitev, toda tega finance pač niso dopuščale. Zato je bila lokalna
                    regulacija kot v primeru Aniže ali Mure, ki sta ne glede na dejstvo, da je bila
                    Drava največja štajerska reka, očitno imeli »prednost«, najboljša možnost.
                    Gundaker grof Wurmbrand, lastnik borlskega gradu in posesti v tem delu Drave, je
                    prav tako podprl regulacijo z obrazložitvijo, da se reka med Mariborom in Ptujem
                    na levi strani zajeda v hrib, prav tako naprej od Bukovcev, medtem ko je ravno v
                    delu med Ptujem in Bukovci odprta na obe strani in najmanj regulirana.
                    Regulacijo sta podprla še slovenska poslanca Ivan Kukovec (Ljutomer) in Mihael
                    Hermann (Ptuj), medtem ko je Franz Sprung (trgovsko-obrtna kurija Leoben) menil,
                    da Drava tako ali tako nikoli (razen za splave) ne bo plovna reka in da nima
                    smisla izgubljati časa in denarja. Na drugi strani sta »veleposestnika« Mathias
                    Lohninger in Julius baron Moscon regulacijo podprla, saj da gre za vitalne
                    interese dežele. V sklepni besedi je poročevalec deželnokulturnega odbora Johann
                    baron Gleispach navajal, da je med Ptujem in Bukovci zgolj ura hoda in da se za
                    tako majhen del skoraj ne splača začeti del. Med vrsticami je bilo razbrati, da
                    je deželnokulturni odbor že nekako sklenil, da so parcialne regulacije »potrata«
                    denarja in da je treba k zadevi pristopiti bolj celostno. <note place="foot"
                        xml:id="ftn16" n="16">
                        <hi rend="italic">Stenographische Protokolle über die Sitzungen des
                            Steiermärkischen Landtages</hi>, V. Landtagsperiode, II. Session, 5.
                        Sitzung, 17. 6. 1880, 44–52.</note> Leta 1881 je vlada preračunala stroške
                    regulacije od Maribora do ogrske meje, a je bil več kot dvomilijonski znesek
                    (2,5 milijona goldinarjev) tedaj prevelik zalogaj.<note place="foot"
                        xml:id="ftn17" n="17">
                        <hi rend="italic">Die Landesvertretung von Steiermark, IV. Theil</hi>, <hi
                            rend="italic">1878</hi>–<hi rend="italic">84, </hi>199–201.</note>
                </p>
                <p>Kljub vsemu so v drugi polovici osemdesetih let poskušali z obsežnejšim, a še
                    zmeraj parcialnim saniranjem rečnih bregov. Potem ko je zadeva nekaj let
                    mirovala, so slovenski poslanci septembra 1888 v deželnem zboru ponovno pozvali
                    k regulaciji, saj se je situacija v teh nekaj letih nad in pod Ptujem močno
                    poslabšala. Nanosi gramoza, številni novi rokavi, uničena ozemlja, vse to je
                    okoliškim prebivalcem povzročalo vedno večje skrbi. Zato je Fran Jurtela menil,
                    da je treba nekaj narediti; regulacijo so zahtevali tudi domačini, ki so bili od
                    reke odvisni. <note place="foot" xml:id="ftn18" n="18">
                        <hi rend="italic">Stenographische Protokolle über die Sitzungen des
                            Steiermärkischen Landtages</hi>, VI. Landtagsperiode, V. Session, 17.
                        Sitzung, 21. 9. 1888, 140–42.</note> Deželnokulturni odbor se je tokrat
                    strinjal in na prizadetih območjih potrdil delno regulacijo.<note place="foot"
                        xml:id="ftn19" n="19">
                        <hi rend="italic">Stenographische Protokolle über die Sitzungen des
                            Steiermärkischen Landtages</hi>, VI. Landtagsperiode, V. Session, 24.
                        Sitzung, 29. 9. 1888, 275, 276.</note> Toda v letu dni se ni zgodilo prav
                    veliko (kljub temu da so bila opravljena nekatera vzdrževalna dela). Jurtela je
                    tako sredi novembra 1889 ponovno spraševal, zakaj se ni še nič storilo, in
                    opozoril na nedavno uničujočo oktobrsko poplavo, ki je pod Ptujem odnesla
                    številna obsežna posestva in na številnih krajih spremenila tok. Kljub temu da
                    je notranje ministrstvo naročilo elaborat celotne regulacije Drave, je menil, da
                    tega še nekaj časa ne bo, vmes naj pa vendarle poskrbijo za prizadeta območja.
                        <note place="foot" xml:id="ftn20" n="20">
                        <hi rend="italic">Stenographische Protokolle über die Sitzungen des
                            Steiermärkischen Landtages</hi>, VI. Landtagsperiode, VII. Session, 20.
                        Sitzung, 14. 11. 1889, 193, 194.</note> Naslednji dan je ptujski poslanec
                    Josef Steyer v obširni razpravi o vodogradnjah podprl Jurtelove navedbe oziroma
                    menil, da je situacija še slabša. Poplava sredi oktobra je namreč precej
                    prizadela desno rečno nabrežje pri Ptuju, tako da je bilo pričakovati, da bodo
                    ob naslednji poškodovane okrajna cesta in tudi precej hiš na Bregu.<note
                        place="foot" xml:id="ftn21" n="21">
                        <hi rend="italic">Stenographische Protokolle über die Sitzungen des
                            Steiermärkischen Landtages</hi>, VI. Landtagsperiode, VII. Session, 21.
                        Sitzung, 15. 11. 1889, 227.</note>
                </p>
                <p>Deželnokulturni odbor je zato sklenil popraviti nabrežje na najbolj prizadetih
                    delih. <note place="foot" xml:id="ftn22" n="22">
                        <hi rend="italic">Stenographische Protokolle über die Sitzungen des
                            Steiermärkischen Landtages</hi>, VI. Landtagsperiode, VII. Session, 25.
                        Sitzung, 19. 11. 1889, 323.</note> Toda varovanje posameznih delov se je
                    izkazalo za jalovo početje. Do konkretnejših del je tako prišlo v prvi polovici
                    devetdesetih let, ko so med Mariborom in Središčem potekali prvi sistematični
                    ukrepi. Celoten projekt je bil sicer ocenjen na milijon in pol goldinarjev, toda
                    deželni odbor se je odločil za nekoliko okleščeno verzijo oziroma za izgradnjo
                    nasipov in drugih varovalnih objektov. Posebna komisija je sicer ocenila, da so
                    potrebna temeljita dela na levem bregu pod Sv. Petrom, na desnem bregu pri Loki,
                    na desni strani pri Slovenski vasi in Hajdošah, na levem bregu pri Zabovcih,
                    Markovcih, Novi vasi in Stojncih pod Ptujem, nato pa še dokončanje že začetih
                    del v Frankovcih (med Ormožem in Središčem), kjer je reka že pred leti odnesla
                    več posesti.<note place="foot" xml:id="ftn23" n="23">
                        <hi rend="italic">Die Landesvertretung von Steiermark, V. Theil</hi>, <hi
                            rend="italic">1885</hi>–<hi rend="italic">1890</hi>, Landes-Ausschuss
                        des Herzogthums Steiermark (hrsg.) (Graz: Leykam, 1891), 294–300.</note>
                    Potem ko je vlada za utrditev brežin za obdobje štirih let (1891–94) odobrila
                    letni proračun v višini 15.000 goldinarjev, isto vsoto pa je potrdil še deželni
                    odbor, je slovenski poslanec Fran Radej (kot poročevalec) ugotavljal, da je res
                    bil že skrajni čas za prva konkretnejša dela na reki, ki je (v nasprotju s
                    Savinjo) večja denarna sredstva prejela prvič. Drava je od Maribora dolvodno že
                    leta (oziroma desetletja) uničevala pridelek ob svoji strugi (in širše) ter
                    ogrožala ne zgolj posamezne posestnike in bolj izpostavljene kmetije, pač pa
                    cele vasi, še posebej na območju nižje od Ptuja in od Ormoža naprej. Tudi
                    ptujski poslanec Gustav Kokoschinegg je bil podobnega mnenja in je poudaril, da
                    bo reka s sistematično obravnavo gotovo nehala nezaslišano pustošiti svojo
                    neposredno okolico. Kokoschinegg se je kot član komisije po zadnji poplavi tudi
                    sam udeležil ogleda reke med Mariborom in štajersko-hrvaško mejo ter poročal, da
                    si ni predstavljal takšne škode in razdejanja, ki jo rečna poplava pusti za
                    seboj. Zato je posebej poudaril kritične točke, ki jih je navajal že Radej,
                    obenem pa menil, da bi morali zaščititi vse rečne dele, kjer se nahajajo večji
                    (in pomembnejši) objekti, to pa je po njegovem vsekakor bila bližnja okolica
                    Ptuja in praktično vsi kraji dolvodno do meje (ter tudi čez). Posebej je
                    poudaril območje med Ormožem in Središčem. Tukaj je bila Drava splet številnih
                    večjih in manjših rokavov, meandrov in sploh poplavna, glavni razlog pa je tičal
                    na drugi, desni strani reke. Hrvaška stran je namreč medtem v tem delu svoje
                    (desne) rečne bregove že toliko zaščitila, da je voda ob večjih pretokih
                    »trčila« ob hrvaške nasipe in ostale varovalne gradnje ter se (s pospeškom)
                    razlila na levo (štajersko) stran in dotične predele še močneje prizadela. Zato
                    je pozival, naj vlada in dežela v prihodnje iz fonda vodogradenj periodično
                    namenjata letno vsoto za varovanje brežin, ne zgolj v obliki enkratnih (oziroma
                    krajših) projektov. <note place="foot" xml:id="ftn24" n="24">
                        <hi rend="italic">Stenographische Protokolle über die Sitzungen des
                            Steiermärkischen Landtages</hi>, VII. Landtagsperiode, I. Session, 18.
                        Sitzung, 18. 11. 1890, 175–77. </note>
                </p>
                <p>Po dokončanih delih na dolžini dobrih šest kilometrov in pol so bila v letih
                    1895–98 v tem delu predvidena nadaljnja vzdrževalna dela (cca 35.000 goldinarjev
                    letno). Poleg tega je bil leta 1894 izdelan tudi projekt za občino Pušenci nižje
                    od Ormoža (cca 50.000 goldinarjev), kjer je bila reka še povsem divja, toda
                    deželni odbor je začetek del prestavil na konec stoletja. <note place="foot"
                        xml:id="ftn25" n="25">
                        <hi rend="italic">Die Landesvertretung von Steiermark, Sechster Theil</hi>,
                            <hi rend="italic">Erste Abtheilung, 1891</hi>–<hi rend="italic"
                            >1896</hi>, Landes-Ausschuss des Herzogthums Steiermark (hrsg.) (Graz:
                        Verlag des Landes-Ausschusses des Herzogthums Steiermark, 1898),
                        157–60.</note> Medtem so stroški celotnega predvidenega projekta
                    Maribor–Središče narasli za dober milijon goldinarjev in so tako znašali že
                    dobra dva milijona in pol. Poročevalec deželnokulturnega odbora Fran Jurtela je
                    februarja 1898 navajal, da je deželni odbor projekt zaenkrat zavrnil, da pa bo
                    dokončal začeta vzdrževalna dela. V imenu odbora je menil, da bi bilo treba
                    vzdrževalna dela nadaljevati tudi v prihodnje, povečati letna sredstva na 50.000
                    goldinarjev (100.000 kron), dela pa začeti tudi v občinah Zabovci pri Ptuju in
                    še posebej Frankovci pri Ormožu, kjer so bila ogrožena številna posestva.
                    Deželni zbor je vse točke načelno potrdil.<note place="foot" xml:id="ftn26"
                        n="26">
                        <hi rend="italic">Stenographische Protokolle über die Sitzungen des
                            Steiermärkischen Landtages</hi>, VIII. Landtagsperiode, II. Session, 23.
                        Sitzung, 14. 2. 1898, 302–06.</note> Na drugi strani je ptujski župan Josef
                    Ornig ugotavljal, da je bilo v slabem desetletju (1891–99) za dravske regulacije
                    porabljena približno tretjina milijona goldinarjev (oziroma dve tretjini
                    milijona kron), do leta 1890 pa zgolj dobrih 20.000 goldinarjev. Tudi on se je
                    zavzel za nadaljevanje vzdrževalnih del, še posebej pa za obljubljeno regulacijo
                    Drave pri Frankovcih.<note place="foot" xml:id="ftn27" n="27">
                        <hi rend="italic">Stenographische Protokolle über die Sitzungen des
                            Steiermärkischen Landtages</hi>, VIII. Landtagsperiode, IV. Session, 21.
                        Sitzung, 4. 5. 1900, 295–97. </note></p>
                <p>Vlada je potrdila nadaljevanje vzdrževalnih del do leta 1902 in za dravske odseke
                    pri Frankovcih (10 odstotkov) in Zabovcih (90 odstotkov) zagotovila dober
                    milijon kron.<note place="foot" xml:id="ftn28" n="28">
                        <hi rend="italic">Die Landesvertretung von Steiermark, Siebenter Theil</hi>,
                            <hi rend="italic">1897</hi>–<hi rend="italic">1902</hi>,
                        Landes-Ausschuss des Herzogthums Steiermark (hrsg.) (Graz: Verlag des
                        Landes-Ausschusses des Herzogthums Steiermark, 1903), 232–36.</note> Medtem
                    pa je junija 1901 Drava poplavila kraje nižje od Ptuja in naredila največ škode
                    predvsem v Markovcih. Ornig je s še nekaterimi poslanci v interpelaciji zahteval
                    povračilo škode prizadetim posestnikom, še posebej pa se je zavzel za skorajšnji
                    začetek sistematične regulacije Drave med Mariborom in Središčem, ki je bila
                    predmet debate že vse od devetdesetih let 19. stoletja.<note place="foot"
                        xml:id="ftn29" n="29">
                        <hi rend="italic">Stenographische Protokolle über die Sitzungen des
                            Steiermärkischen Landtages</hi>, VIII. Landtagsperiode, V. Session, 11.
                        Sitzung, 2. 7. 1901, 123.</note> Visoka voda je tudi leta 1903 poplavila
                    obširne predele na ptujskem in ormoškem koncu. Fran Jurtela se je oktobra zavzel
                    za povračilo stroškov prizadetim posestnikom.<note place="foot" xml:id="ftn30"
                        n="30">
                        <hi rend="italic">Stenographische Protokolle über die Sitzungen des
                            Steiermärkischen Landtages</hi>, IX. Landtagsperiode, I. Session, 13.
                        Sitzung, 9. 10. 1903, 273.</note> Med Ormožem in Središčem so težavo
                    povzročali še hrvaški varovalni objekti, ki so deročo reko preusmerjali na
                    štajersko stran, zaradi česar so trpeli obrečni posestniki. Konec meseca so tako
                    vsi slovenski poslanci vložili zahtevo po zavarovanju brežin v tem delu, da se s
                    tem prepreči uničevanje štajerskih posesti.<note place="foot" xml:id="ftn31"
                        n="31">
                        <hi rend="italic">Stenographische Protokolle über die Sitzungen des
                            Steiermärkischen Landtages</hi>, IX. Landtagsperiode, I. Session, 22.
                        Sitzung, 30. 10. 1903, 436.</note> V začetku novembra je predlagatelj,
                    ljutomerski poslanec Ivan Kočevar, kazal na težke razmere ob reki, navajal
                    dejstva, da so kraji v tem delu izgubili med 100 in 200 hektarjev rodovitnih
                    površin, da je ogrožena tudi železniška proga in da je prebivalstvo v splošnem
                    precej nezadovoljno.<note place="foot" xml:id="ftn32" n="32">
                        <hi rend="italic">Stenographische Protokolle über die Sitzungen des
                            Steiermärkischen Landtages</hi>, IX. Landtagsperiode, I. Session, 25.
                        Sitzung, 5. 11. 1903, 493, 494.</note> V proračunski razpravi sredi novembra
                    je poslanec veleposestniške kurije Karl grof Lamberg razgrnil obsežne poplave,
                    ki so prizadele Štajersko. Ostro je kritiziral sistem štajerskih regulacij in
                    nasipov; menil je, da je vodogradnja še zelo mlada veda in da prav zato prihaja
                    do številnih napak. V zvezi z Dravo je navajal, da je reka med Mariborom in
                    Ptujem še najbolje regulirana, naprej od Ormoža je bilo že slabše, medtem ko je
                    bil del do hrvaške meje povsem divji oziroma razcepljen v številne rokave.
                    Dodatne težave so povzročale naprave na hrvaški strani, ki so vodo ob poplavah
                    dobesedno potisnile na štajersko stran.<note place="foot" xml:id="ftn33" n="33">
                        <hi rend="italic">Stenographische Protokolle über die Sitzungen des
                            Steiermärkischen Landtages</hi>, IX. Landtagsperiode, I. Session, 30.
                        Sitzung, 11. 11. 1903, 732, 733.</note> Naslednji dan sta to (kot odgovor
                    slovenskim poslancem) potrdila tudi finančni in deželnokulturni odbor ter
                    predvidela zavarovanje najbolj prizadetih odsekov. <note place="foot"
                        xml:id="ftn34" n="34">
                        <hi rend="italic">Stenographische Protokolle über die Sitzungen des
                            Steiermärkischen Landtages</hi>, IX. Landtagsperiode, I. Session, 31.
                        Sitzung, 12. 11. 1903, 850.</note> Dela so se nato nadaljevala sprva v
                    Frankovcih. Za odsek Ptuj–Obrež je deželni odbor namenil 100.000 kron, za odsek
                    Obrež–Središče pa 800.000 kron.<note place="foot" xml:id="ftn35" n="35">
                        <hi rend="italic">Die Landesvertretung von Steiermark, Achter Theil</hi>,
                            <hi rend="italic">1903–08</hi>, Landes-Ausschuss des Herzogthums
                        Steiermark (hrsg.) (Graz: Verlag des Landes-Ausschusses des Herzogthums
                        Steiermark, 1916), 245, 246.</note></p>
                <p>Slovenski poslanci so sicer pohvalili opravljeno delo, toda jeseni (in pozimi)
                    1904 (1905) še zmeraj ugotavljali, da je treba utrditi bregove tudi v okolici
                    Formina in Muretincev. <note place="foot" xml:id="ftn36" n="36">
                        <hi rend="italic">Stenographische Protokolle über die Sitzungen des
                            Steiermärkischen Landtages</hi>, IX. Landtagsperiode, II. Session, 3.
                        Sitzung, 28. 9. 1904, 40, 41. <hi rend="italic">Stenographische Protokolle
                            über die Sitzungen des Steiermärkischen Landtages</hi>, IX.
                        Landtagsperiode, II. Session, 8. Sitzung, 7. 10. 1904, 130, 131. <hi
                            rend="italic">Stenographische Protokolle über die Sitzungen des
                            Steiermärkischen Landtages</hi>, IX. Landtagsperiode, II. Session, 35.
                        Sitzung, 5. 1. 1905, 698.</note> Sicer je bil v letih 1891–1904, se pravi od
                    začetka štiriletnih projektov, kot je oktobra 1905 ugotavljal Josef Ornig, za
                    dela med Mariborom in Središčem porabljen dober milijon (1.150.000) kron, ki pa,
                    po njegovem, ni bil najbolje unovčen, saj regulacije niso bile izvedene dovolj
                    sistematično. Ornig je torej pozival, da je skrajni čas, da deželni zbor potrdi
                    sistematične regulacije med Mariborom in deželno mejo pri Središču ob Dravi, ne
                    nazadnje pa tudi k ureditvi vodne povezave Štajerske s Črnim morjem.<note
                        place="foot" xml:id="ftn37" n="37">
                        <hi rend="italic">Stenographische Protokolle über die Sitzungen des
                            Steiermärkischen Landtages</hi>, IX. Landtagsperiode, III. Session, 2.
                        Sitzung, 19. 10. 1905, 25, 26. <hi rend="italic">Stenographische Protokolle
                            über die Sitzungen des Steiermärkischen Landtages</hi>, IX.
                        Landtagsperiode, III. Session, 5. Sitzung, 25. 10. 1905, 71, 72.</note>
                    Deželnokulturni odbor (poročevalec Jurtela) je sredi novembra v svojem poročilu
                    prav tako navajal, da je sistematični pristop na celotni trasi dolvodno od
                    Maribora pravzaprav nujen.<note place="foot" xml:id="ftn38" n="38">
                        <hi rend="italic">Stenographische Protokolle über die Sitzungen des
                            Steiermärkischen Landtages</hi>, IX. Landtagsperiode, III. Session, 16.
                        Sitzung, 17. 11. 1905, 260-65.</note> Kljub temu je odbor v nadaljevanju
                    potrdil regulacijo pri Muretincih in Forminu, prav tako pa še med Ptujem in cca
                    deset kilometrov oddaljenimi Dravci; ta je znašala dva milijona in pol kron,
                    medtem ko je načrt za traso med Loko in Ptujem predvideval dobra dva milijona
                    kron. <note place="foot" xml:id="ftn39" n="39">
                        <hi rend="italic">Die Landesvertretung von Steiermark, Achter Theil</hi>,
                            <hi rend="italic">1903-08</hi>, 246, 247.</note>
                </p>
                <p>V petih letih, do leta 1908, je bil sicer za dela porabljen približno slab
                    milijon kron. Medtem je bil izdelan elaborat za odsek Ptuj–Središče, ki je bil,
                    brez trase Maribor–Ptuj, ocenjen na slabih dvanajst milijonov kron. <note
                        place="foot" xml:id="ftn40" n="40">Ibidem, 248-50.</note> Delo
                    spodnještajerskih poslancev se je v tem času bolj ali manj osredotočilo na
                    obravnavo sistematične regulacije dolvodno od Maribora. Medtem so konec
                    septembra 1907 slovenski poslanci navajali, da se na nedavno zopet poplavljenih
                    površinah pri Središču, Grabah in Obrežu ni storilo nič, in pozivali vlado, da
                    preide k dejanjem. <note place="foot" xml:id="ftn41" n="41">
                        <hi rend="italic">Stenographische Protokolle über die Sitzungen des
                            Steiermärkischen Landtages</hi>, IX. Landtagsperiode, IV. Session, 34.
                        Sitzung, 27. 9. 1907, 666.</note> Miroslav Ploj je navajal škodo, ki vsako
                    leto prizadene obrečne posestnike na tem območju, menil, da je denar za delne
                    regulacije slabo porabljen, in ocenjeval, da pred sistematično izvedeno
                    regulacijo po vsej dolžini ne bo nobenega napredka. <note place="foot"
                        xml:id="ftn42" n="42">
                        <hi rend="italic">Stenographische Protokolle über die Sitzungen des
                            Steiermärkischen Landtages</hi>, IX. Landtagsperiode, IV. Session, 37.
                        Sitzung, 2. 10. 1907, 720, 721.</note> Na drugi strani je Josef Ornig (leto
                    kasneje) kazal na vedno večje opustošenje Drave in opozarjal, da parcialna (in
                    ne najuspešnejša) dela med Mariborom in hrvaško mejo potekajo že vse od leta
                    1892. Menil je, da je napočil pravi trenutek, da vlada obljubljena sredstva
                    končno usmeri v reko, zato je od vlade zahteval osnutek zakona glede
                    sistematične regulacije, ki bi lahko prišel v obravnavo že na naslednjih sejah.
                        <note place="foot" xml:id="ftn43" n="43">
                        <hi rend="italic">Stenographische Protokolle über die Sitzungen des
                            Steiermärkischen Landtages</hi>, IX. Landtagsperiode, IV. Session, 41.
                        Sitzung, 15. 9. 1908, 845, 846. <hi rend="italic">Stenographische Protokolle
                            über die Sitzungen des Steiermärkischen Landtages</hi>, IX.
                        Landtagsperiode, IV. Session, 44. Sitzung, 22. 9. 1908, 883, 884.</note> Čez
                    dober mesec je poročevalec mešanega finančno-deželnokulturnega odbora Fran
                    Jurtela predstavil stališče, povezano s to zadevo. Pojasnil je, da so Dravo
                    sprva želeli regulirati zaradi plovnosti (idejo so kmalu opustili), kasneje pa
                    je sledilo zavarovanje bregov, prebivalcev in posesti. Toda zmeraj so bile
                    problem finance. Dejal je, da je sedaj pravi trenutek za začetek sistematičnih
                    del in da je treba sprejeti zakon. Takoj ga je podprl Ornig, ki je navajal, da
                    je regulirana reka široka 150 metrov, medtem ko je na nereguliranih delih še
                    divja in široka od 200 metrov pa vse do treh kilometrov. Menil je, da bo po eni
                    strani veliko ljudi dobilo delo, na drugi strani pa je poudaril, da bodo s
                    sistematično regulacijo prebivalci ob reki končno imeli mir pred reko, ki bo, ko
                    bo enkrat zregulirana, nudila možnost tudi za varno plovbo. <note place="foot"
                        xml:id="ftn44" n="44">
                        <hi rend="italic">Stenographische Protokolle über die Sitzungen des
                            Steiermärkischen Landtages</hi>, IX. Landtagsperiode, IV. Session, 74.
                        Sitzung, 6. 11. 1908, 1510–13.</note></p>
                <p>Sredi septembra (18. septembra) 1909 je deželni zbor sprejel zakon, ki je
                    opredelil sistematično regulacijo Drave.<note place="foot" xml:id="ftn45" n="45">
                        <hi rend="italic">Stenographische Protokolle über die Sitzungen des
                            Steiermärkischen Landtages</hi>, X. Landtagsperiode, I. Session, 30.
                        Sitzung, 25. 1. 1910, 748.</note> Ne glede na to so oktobra slovenski
                    poslanci vložili zahtevo po ureditvi reke v Obrežu in Grabah pri Središču ob
                    Dravi, ker se v dveh letih po poplavi tam ni storilo še nič. <note place="foot"
                        xml:id="ftn46" n="46">
                        <hi rend="italic">Stenographische Protokolle über die Sitzungen des
                            Steiermärkischen Landtages</hi>, X. Landtagsperiode, I. Session, 10.
                        Sitzung, 1. 10. 1909, 181.</note> Januarja 1910 je ptujsko-ormoški
                    (slovenski) poslanec Anton Meško vložil zahtevo po utrditvi bregov pri Gorišnici
                    pri Ptuju in ponovno problematiziral tudi situacijo v Grabah in Obrežu pri
                        Središču.<note place="foot" xml:id="ftn47" n="47">
                        <hi rend="italic">Stenographische Protokolle über die Sitzungen des
                            Steiermärkischen Landtages</hi>, X. Landtagsperiode, I. Session, 27.
                        Sitzung, 20. 1. 1910, 651.</note> Tudi Josef Ornig je nekaj dni kasneje
                    spraševal deželni odbor, ali se že kaj pripravlja glede regulacije.<note
                        place="foot" xml:id="ftn48" n="48">
                        <hi rend="italic">Stenographische Protokolle über die Sitzungen des
                            Steiermärkischen Landtages</hi>, X. Landtagsperiode, I. Session, 30.
                        Sitzung, 25. 1. 1910, 748.</note> Medtem pa so se slovenski poslanci na
                    zadnji seji (8. februarja) poslužili obstrukcije in preprečili sprejem
                    proračuna, »to je ne dovoliti denarja za tako nasilno vladanje nemške večine,
                    dokler ne uvidi svojega napačnega ravnanja in se ne vrne na pot enake
                    pravičnosti nasproti Slovencem in Nemcem.« Nemška večina deželnega zbora »je iz
                    narodne nestrpnosti dosledno prezirala naše najvažnejše zahteve in se nazadnje
                    celo povspela do drznosti, da je hotela ustvariti zakone, ki bi pomenjali našo
                    narodno smrt.«<note place="foot" xml:id="ftn49" n="49">
                        <hi rend="italic">Slovenski gospodar</hi>, 10. 2. 1910, »Slovenskemu
                        ljudstvu!,« 1.</note> Z obstrukcijo so nadaljevali tudi na začetku
                    jesenskega zasedanja (sicer je obstrukcija z delnimi prekinitvami trajala do
                    leta 1913). V interpelaciji (20. septembra) so sicer izpostavili obilne poplave
                    in pozivali k čimprejšnjemu začetku del na Dravi.<note place="foot"
                        xml:id="ftn50" n="50">
                        <hi rend="italic">Stenographische Protokolle über die Sitzungen des
                            Steiermärkischen Landtages</hi>, X. Landtagsperiode, I. Session, 40.
                        Sitzung, 20. 9. 1910, 966.</note></p>
                <p>Toda naslednjih nekaj let se (razen žolčnih debat glede denarja, težav z
                    melioracijskim fondom ipd.) ni zgodilo nič konkretnega. Nato je zadevo finančno
                    v celoti prevzela država. Poročevalec deželnokulturnega odbora, slovenski
                    poslanec Franc Pišek, je februarja 1914 zadevo predstavil kolegom poslancem,
                    prav tako še novosti pri regulaciji; seznanil jih je z odločitvijo, da
                    regulirana struga ne bo več ravna, pač pa ovinkasta, saj se je to izkazalo za
                    boljšo možnost, ki tok upočasni (takšen sistem sicer ni bil popolna novost, saj
                    so model v preteklosti že delno preizkušali). Ptujski (slovenski) poslanec Jožef
                    Ozmec je zadevo pohvalil in menil, da ni več ovir za začetek del. Dejal je, da
                    je bilo v zadnjih desetletjih preveč poplav, da bo z novo metodo stvar dejansko
                    funkcionirala, in pozival, naj naredijo podobno še nižje Ptuja do Središča, saj
                    bo tako manj poplav, kar bo bolje za okolico, polja, njive, travnike in gozdove.
                    Dodal je še, da se je neregulirana reka pri Središču v zadnjih dvajsetih letih
                    premaknila za kilometer severno v štajersko škodo in da se bo najbrž še, dokler
                    regulacija tega končno ne ustavi. <note place="foot" xml:id="ftn51" n="51">
                        <hi rend="italic">Stenographische Protokolle über die Sitzungen des
                            Steiermärkischen Landtages</hi>, X. Landtagsperiode, II. Session, 24.
                        Sitzung, 27. 2. 1914, 764, 765.</note></p>
                <p>A za časa Avstrije se to ni zgodilo, saj je smele načrte ustavila prva svetovna
                    vojna. Regulacijo Drave je tako nadaljevala njena »naslednica«, Kraljevina SHS
                    oziroma Kraljevina Jugoslavija. </p>
            </div>
        </body>
        <back>
            <div type="bibliography">
                <head>Viri in literatura</head>
                <listBibl>
                    <head>Časopisje</head>
                    <bibl><hi rend="italic">Slovenski gospodar</hi>, 1910, 1921. </bibl>
                    <bibl><hi rend="italic">Tagespost</hi>, 1864. </bibl>
                </listBibl>
                <listBibl>
                    <head>Literatura</head>
                    <bibl>Almer, Daniela. Die entwicklungsgeschichtliche Darstellung des
                        Wasserwirtschaftsrechtes im europäischen Kontext, Dissertation zur Erlangung
                        des akademischen Grades einer Doktorin der Rechtswissenschaften.
                        Karl-Franzens- Universität Graz; Rechtwissenschaftliche Fakultät,
                        2015.</bibl>
                    <bibl>Grahornik, Matjaž. »The Territory on the Right Bank of the Drava Between
                        Maribor and Ptuj in Miscellaneous Sources from the 17<hi rend="superscript"
                            >th</hi> and 18<hi rend="superscript">th</hi> Century.« <hi
                            rend="italic">Ekonomska i ekohistorija </hi>13 (2017): 25<hi
                            rend="italic">–</hi>36. </bibl>
                    <bibl>Heppner, Harald. »Die Umwelt an der slowenischen Drau im Spiegel der
                        Josephinischen Landesaufnahme (1763<hi rend="italic">–</hi>1787).« <hi
                            rend="italic">Ekonomska i ekohistorija </hi>7 (2011): 93<hi
                            rend="italic">–</hi>100. </bibl>
                    <bibl>Petrić, Hrvoje. »Rijeka Drava od štajersko-hrvatske granice do ušća u
                        Dunav početkom 1780-ih godina.« <hi rend="italic">Ekonomska i ekohistorija
                        </hi>7 (2011): 49<hi rend="italic">–</hi>63.</bibl>
                    <bibl>Zorn, Matija »Gospodarska vloga reke Drave v Sloveniji – od plovnosti reke
                        do hidroenergetske izrabe.« <hi rend="italic">Podravina</hi> 17, št. 33
                        (2018): 32<hi rend="italic">–</hi>62. </bibl>
                </listBibl>
                <list type="unordered">
                    <head>Objavljeni viri</head>
                    <item><hi rend="italic">Beilagen zu den stenographischen Protokollen über die
                            Sitzungen des Steiermärkischen Landtages</hi>, 1865/66, L. T. Z. 39,
                        1865. </item>
                    <item><hi rend="italic">Stenographische Protokolle über die Sitzungen des
                            Steiermärkischen Landtages</hi>
                        <list>
                            <item> - I. Landtagsperiode, IV., V. Session. </item>
                            <item> - II. Landtagsperiode, III. Session.</item>
                            <item> - IV. Landtagsperiode, VI., VII. Session.</item>
                            <item> - V. Landtagsperiode, I., II. Session.</item>
                            <item> - VI. Landtagsperiode, V., VII. Session. </item>
                            <item> - VII. Landtagsperiode, I. Session.</item>
                            <item> - VIII. Landtagsperiode, II., IV.,V. Session.</item>
                            <item> - IX. Landtagsperiode, I.. II.. III., IV. Session.</item>
                            <item> - X. Landtagsperiode, I., II. Session.</item>
                        </list>
                    </item>
                </list>
                <listBibl>
                    <head>Spletni viri</head>
                    <bibl><hi rend="italic">Donauregulierung – Wikipedia</hi>. Pridobljeno 29. 6.
                        2022. <ref target="https://de.wikipedia.org/wiki/Donauregulierung"
                            >https://de.wikipedia.org/wiki/Donauregulierung</ref>.</bibl>
                </listBibl>
                <listBibl>
                    <head>Statistične publikacije</head>
                    <bibl><hi rend="italic">Die Landesvertretung von Steiermark, Achter Theil</hi>,
                            <hi rend="italic">1903</hi><hi rend="italic">–</hi><hi rend="italic"
                            >08</hi>. Herausgegeben von Landes-Ausschuss des Herzogthums Steiermark. Graz:
                        Verlag des Landes-Ausschusses des Herzogthums Steiermark, 1916.</bibl>
                    <bibl><hi rend="italic">Die Landesvertretung von Steiermark, IV. Theil</hi>, <hi
                            rend="italic">1878</hi><hi rend="italic">–</hi><hi rend="italic"
                                >1884</hi>. Herausgegeben von Landes-Ausschuss des Herzogthums Steiermark. Graz:
                        Leykam, 1885.</bibl>
                    <bibl><hi rend="italic">Die Landesvertretung von Steiermark, Sechster
                        Theil</hi>, <hi rend="italic">Erste Abtheilung, 1891</hi><hi rend="italic"
                            >–</hi><hi rend="italic">1896</hi>. Herausgegeben von Landes-Ausschuss des Herzogthums
                        Steiermark. Graz: Verlag des Landes-Ausschusses des Herzogthums
                        Steiermark, 1898.</bibl>
                    <bibl><hi rend="italic">Die Landesvertretung von Steiermark, Siebenter
                            Theil</hi>, <hi rend="italic">1897</hi><hi rend="italic">–</hi><hi
                                rend="italic">1902</hi>. Herausgegeben von Landes-Ausschuss des Herzogthums Steiermark. Graz: Verlag des Landes-Ausschusses des Herzogthums Steiermark,
                        1903.</bibl>
                    <bibl><hi rend="italic">Die Landesvertretung von Steiermark, V. Theil</hi>, <hi
                            rend="italic">1885</hi><hi rend="italic">–</hi><hi rend="italic"
                                >1890</hi>. Herausgegeben von Landes-Ausschuss des Herzogthums Steiermark. Graz:
                        Leykam, 1891.</bibl>
                    <bibl>Pairhuber, Johann.<hi rend="italic"> Die Landesvertretung von Steiermark,
                            II. Theil, 1867</hi><hi rend="italic">–</hi><hi rend="italic">1871.
                        </hi>Graz: Leykam-Josefsthal, 1872.</bibl>
                    <bibl>Pairhuber, Johann. <hi rend="italic">Die Landesvertretung von Steiermark,
                            III. Theil</hi>, <hi rend="italic">1872</hi><hi rend="italic">–</hi><hi
                            rend="italic">1877.</hi> Graz: Leykam-Josefsthal, 1878.</bibl>
                    <bibl>Stremayr, Carl. <hi rend="italic">Die Landesvertretung von Steiermark, I.
                            Theil, 1861</hi><hi rend="italic">–</hi><hi rend="italic">1866.</hi>
                        Graz: Leykam's Erben, 1867.</bibl>
                </listBibl>
            </div>
            <div type="summary">
                <docAuthor>Filip Čuček</docAuthor>
                <head>“DURING THE LONG CENTURIES OF ITS RULE, THE FORMER AUSTRIA SAW NO SENSE IN
                    FIXING THE RIVER /.../ BECAUSE IT WAS BUSY EVERYWHERE ELSE AND ONLY DID AS
                    LITTLE AS POSSIBLE IN THIS AREA.”</head>
                <head>THE RIVER DRAVA IN THE STYRIAN PROVINCIAL ASSEMBLY IN THE SECOND HALF OF THE
                        19<hi rend="superscript">TH</hi> AND THE BEGINNING OF THE 20<hi
                        rend="superscript">TH</hi> CENTURY</head>
                <head>SUMMARY</head>
                <p>In the second half of the 19<hi rend="superscript">th</hi> century, modernisation
                    in Austria also led to a “shift” in the perception of inland waterways. While
                    the Habsburg Monarchy favoured larger watercourses – initially because of
                    navigation and later also due to other economic interests (for example, the
                    regulation of the Danube had started already in the 15 <hi rend="superscript"
                        >th</hi> century) – the smaller, local streams came to its attention much
                    later. It was only with the restoration of constitutional life in Austria that
                    individual rivers ended up on the “agenda” of the Provincial Assemblies. In line
                    with the national policy, the possibility for larger ships to navigate the river
                    Drava as far as the city of Maribor was a subject of debates already in the
                    mid-1860s. The government rejected the project because it was too expensive,
                    though it did “promise” to focus on it in the future. </p>
                <p>However, Drava caused many problems in the following years by flooding its
                    immediate surroundings, so its regulation became a priority. At the end of May
                    1871, works thus began on a canal in the village of Spodnji Duplek to shorten
                    the meander and thus stem the numerous floods on the western side of the
                    Slovenske gorice hills. In 1875, regulation also began in the municipality of
                    Loka, downstream from Duplek. By the early 1880s, some maintenance works had
                    been carried out near both Duplek and Loka, while in 1880 and 1881, due to the
                    1879 flood in Starše, an embankment was built there as well. Meanwhile, a new
                    problem was emerging further downstream in Ptuj and as far as Bukovci, where the
                    river would also flood and endanger the local landowners. </p>
                <p>In the second half of the 1880s, a more extensive though still partial river bank
                    rehabilitation was attempted. After the matter had remained “stagnant” for a few
                    years, in September 1888, the Slovenian deputies in the Provincial Assembly in
                    Graz once again called for regulation, as the situation upstream and downstream
                    of Ptuj had deteriorated considerably during those few years. The Provincial
                    Committee therefore decided to regulate the most severely affected parts of the
                    river bank. More concrete works took place in the first half of the 1890s when
                    the first systematic measures were implemented between Maribor and Središče. </p>
                <p>After the completion of the works on an approximately
                    six-and-a-half-kilometre-long section of the river bank, further maintenance was
                    planned in this section in the years between 1895 and 1898. The government
                    extended the maintenance works until 1902 and provided more than a million <hi
                        rend="italic">krone</hi> (crowns) for the sections of the river Drava at
                    Frankovci (10 %) and Zabovci (90 %). Meanwhile, Lower Styrian deputies called
                    for the immediate beginning of the systematic regulation of Drava between
                    Maribor and Središče, which had been the subject of debates ever since the
                    1890s. The Slovenian deputies praised the works that had already been completed.
                    However, in the autumn of 1904 and the winter of 1905, they kept reiterating
                    that the banks still needed to be fortified in the vicinity of Formin and
                    Muretinci. Between 1891 and 1904, i.e. from the beginning of the four-year
                    projects, more than a million crowns were spent on the regulation works between
                    Maribor and Središče. Also over the next five years, until 1908, the project
                    cost just under one million crowns, approximately. </p>
                <p>At the end of September 1907, the Slovenian deputies complained that nothing had
                    been done about the areas near Središče ob Dravi that had recently been flooded
                    again and called on the government to take action. However, a year later, Drava
                    was still wreaking havoc. Josef Ornig pointed out that partial (and not very
                    successful) works between Maribor and the Croatian border had been going on ever
                    since 1892. He believed that the time had come for the government to finally
                    invest the promised funds in the river and asked the government to draft a law
                    on systematic regulation. </p>
                <p>In the middle of September (on 18 September) 1909, the Provincial Assembly passed
                    an act setting out the systematic regulation of the river Drava. The following
                    year, Slovenian deputies announced an obstruction which lasted (with
                    interruptions) until 1913. Nevertheless, nothing concrete happened for the next
                    few years (apart from some fruitless debates about money, problems with the
                    melioration fund, etc., until the state assumed complete financial control).
                    Meanwhile, World War I put an end to these ambitious plans. The regulation of
                    the river Drava was thus continued by Austria’s “successor”, the Kingdom of the
                    SHS or the Kingdom of Yugoslavia. </p>
            </div>
        </back>
    </text>
</TEI>
