<?xml version="1.0" encoding="UTF-8"?><TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Med idealom in
                    resničnostjo: ženske v času
                    druge svetovne vojne na Slovenskem</title>
                <author> <name>
                    <forename>Tjaša</forename>
                    <surname>Konovšek</surname>
                    <roleName>mlada raziskovalka</roleName>
                    <affiliation>Inštitut za novejšo zgodovino</affiliation>
                    <address>
                        <addrLine>Kongresni trg 1</addrLine>
                        <addrLine>SI – 1000 Ljubljana</addrLine>
                    </address>
                    <email>tjasa.konovsek@inz.si</email>
                </name>
                </author>
            </titleStmt>
            <editionStmt>
                <edition><date>2019</date></edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Kongresni trg 1</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/750</pubPlace>
                <date>2019</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">59</biblScope>
                <biblScope unit="issue">3</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <profileDesc>
            <langUsage>
                <language ident="sl"/>
                <language ident="en"/>
            </langUsage>
            <textClass>
                <keywords xml:lang="en">
                    <term>Banate of Slovenia</term>
                    <term>Slovenian national programmes</term>
                    <term>Dr Anton Korošec</term>
                    <term>Lojze Ude</term>
                    <term>Bogo Grafenauer</term>
                    <term>Edvard Kardelj Sperans</term>
                    <term>Dušan Kermauner</term>
                    <term>political Catholicism</term>
                    <term>Christ the King Congress</term>
                    <term>national defence movement</term>
                    <term>Memorial Anthology of Slovenia</term>
                    <term>University of Ljubljana</term>
                    <term>World War II</term>
                </keywords>
                <keywords xml:lang="sl">
                    <term>Banovina Slovenija</term>
                    <term>slovenski narodni programi</term>
                    <term>dr. Anton Korošec</term>
                    <term>Lojze Ude</term>
                    <term>Bogo Grafenauer</term>
                    <term>Edvard Kardelj Sperans</term>
                    <term>Dušan Kermauner</term>
                    <term>politični katolicizem</term>
                    <term>kongres Kristusa Kralja</term>
                    <term>narodnoobrambno gibanje</term>
                    <term>Spominski zbornik Slovenije</term>
                    <term>Univerza v Ljubljani</term>
                    <term>druga svetovna vojna</term>
                </keywords>
            </textClass>
        </profileDesc>
        <revisionDesc>
            <listChange>
                <change>
                    <date>2019-02-12</date>
                    <name>Neja Blaj Hribar</name>
                    <desc>Pretvorba iz DOCX v TEI, dodatno kodiranje</desc>
                </change>
            </listChange>
        </revisionDesc>
    </teiHeader>
    <text>
        <front>
            <docAuthor>Tjaša Konovšek<note place="foot" xml:id="ftn1" n="*"><hi rend="bold">Mlada raziskovalka, Inštitut za novejšo zgodovino,
                Kongresni trg 1, SI-1000 Ljubljana,
            </hi><ref target="mailto:tjasa.konovsek@inz.si"><hi rend="bold">tjasa.konovsek@inz.si</hi></ref></note></docAuthor>
            <docImprint>
                <idno type="cobissType">Cobiss tip: 1.01</idno>
                <idno type="UDC">UDK: 305-055.2(497.4)"1941/1945"</idno>
            </docImprint>
            <div type="abstract">
                <head>IZVLEČEK</head>
                <p><hi rend="italic" style="font-size:10pt">V članku se
                    osredotočam na vloge spolov v času druge svetovne vojne na Slovenskem.
                    Razpredem skupek identitet in motivov, revolucionarnih in tradicionalnih.
                    Revolucionarno obdobje je bilo globoko zaznamovano s stoletja starim
                    antropološkim položajem – krščanstvom. Druga svetovna vojna je spremenila
                    razmerja med spoloma in omogočila ženskam vstop v moško sfero. Slednje so
                    ženske storile s pomočjo tradicionalnih mehanizmov, ki so imeli lastna
                    pravila, zakonitosti in razvoj. Moje delo pokaže, da so ženske dajale
                    osvobodilnemu gibanju legitimnost, v zameno pa je to ženskam dalo nov
                    družbeni položaj – položaj, ki je bil vendar mnogo bolj tradicionalen, kot
                    je trdilo socialistično gibanje. Zgodbe bork, aktivistk, družinskih članov
                    in neodločenih opazovalcev nam razkrijejo, kako je okupacija zaznamovala
                    vojna leta in kako je nova socialistična Jugoslavija našla svojo
                    moč.</hi></p>
                <p rend="No Spacing"><hi rend="italic" style="font-size:10pt">Ključne besede:
                    ženske, druga svetovna vojna, spol, krščanstvo, Slovenska protifašistična
                    ženska zveza</hi></p></div>
            <div type="abstract" xml:lang="en">
                <head>ABSTRACT</head>
                <head>BETWEEN THE IDEAL AND REALITY: WOMEN DURING WORLD WAR
                    II IN SLOVENIA</head>
                <p><hi rend="italic" style="font-size:10pt">The following article focuses on gender
                    roles during World War II in the Slovenian lands. It outlines a number of
                    identities and motives, both revolutionary and traditional. The
                    revolutionary period was profoundly influenced by the centuries-old
                    anthropological situation – Christianity. World War II transformed gender
                    roles and allowed women to enter the male sphere. They achieved this by
                    resorting to traditional mechanisms with their own rules, laws, and history.
                    The study shows that women gave legitimacy to the National Liberation
                    Movement, which, in turn, provided them with a new social status – one that
                    was much more aligned with tradition than the socialist movement claimed.
                    The stories of female fighters, activists, family members, and undecided
                    bystanders reveal how the occupation shaped the wartime years and how the
                    new Socialist Yugoslavia rose to power.</hi></p>
                <p rend="No Spacing"><hi rend="italic" style="font-size:10pt">Keywords: women, World
                    War II, gender, Christianity, Slovenian Anti-Fascist Women's
                    Association</hi></p>
            </div>
        </front>
        <body>
             <div>
                <head>Tradicija, spol in vojna</head>
                <p>Pričujoči članek posega na polje socialne zgodovine druge svetovne vojne, ki je v
                    primerjavi s politično in vojaško zgodovino tega časa nekoliko manj raziskana
                        problematika.<note place="foot" xml:id="ftn2" n="1">
                            Bojan Godeša, »Revizija in odpiranje novih obzorij – priložnost za
                            'drugačno' zgodovino?,« <hi rend="italic">Zgodovinski časopis</hi> 63,
                            št. 1-2 (2009): 441. Nekatere pomembne raziskave na tem področju so že
                            bile napisane v devetdesetih letih preteklega stoletja, npr. Bojan
                            Godeša, <hi rend="italic">Kdor ni z nami, je proti nam</hi>. <hi rend="italic">Slovenski izobraženci med okupatorji, Osvobodilno
                                fronto in protirevolucionarnim taborom</hi> (Ljubljana: Cankarjeva
                            založba, 1995). Jože Dežman, ur., <hi rend="italic">Gorenjski partizan.
                                Gorenjski odred 1942–1944</hi> (Kranj: Partizanski knjižni klub,
                            1992). Doroteja Lešnik in Gregor Tomc, <hi rend="italic">Rdeče in črno.
                                Slovensko partizanstvo in domobranstvo</hi> (Ljubljana: Znanstveno
                            in publicistično središče, 1995).</note> Narodnoosvobodilno gibanje
                    je v svoje vrste sprejelo izredno visoko število kmečkega prebivalstva, ki je
                    bilo bistveno zaznamovano s krščanskim naukom.<note place="foot" xml:id="ftn3" n="2"> »Odvisnost žensk od moških je družbena
                            funkcija, ki jim je dodeljena in pri kateri ne gre le za izključevanje
                            žensk, temveč sega njen namen globoko v temelje družbene strukture, v
                            njen skriti in nevidni del, ki pa ji zagotavlja stabilnost. […] Ženska
                            odvisnost je temeljno načelo in pomirjujoča možnost, da se nanje lahko
                                zanesemo<hi rend="italic">.</hi>« – Luisa Accati,
                            <hi rend="italic" xml:space="preserve">Pošast in lepotica. Oče in mati v katoliški vzgoji čustev </hi>(Ljubljana:
                            Studia humanitatis, 2001), 7–9.</note> Dejstvo, da se je Osvobodilna
                    fronta razglašala tudi za naslednico krščanske tradicije, da se je pri svojem
                    delovanju naslonila na tradicionalno razumevanje spolov ter družine, nam nakaže,
                    da se je v marsikaterem pogledu opirala na tradicijo.<note place="foot" xml:id="ftn4" n="3"> »Slovanska apostola Ciril in
                            Metod sta dala Slovanom prvo knjigo in sta s svojim delom na življenja
                            Slovanov bistveno vplivala tudi na kulturni in politični razvoj
                            Slovencev. Zato nosita del zaslug, da se danes bori ves slovenski narod
                            z ramo ob rami z ostalimi slovanskimi narodi proti nemškemu okupatorju
                            […]. OF slovenskega naroda, ki je zaradi svoje vloge v sedanjem
                            narodno-osvobodilnem boju postala dedič vseh pozitivnih zgodovinskih
                            zapuščin in vrednot slovenskega naroda, je vsenarodno politično gibanje,
                            ki te kulturne vrednote goji, razvija in ki tudi iz teh kulturnih
                            temeljev naše preteklosti črpa moč za oblikovanje novega,
                            samozavestnega, aktivnega slovenskega človeka.« – SI AS 1800, t. e. 1,
                            p. e. 1, Proslava 5. julija, praznik Cirila in Metoda. Razglas IO OF,
                            21. 6. 1944.</note></p>
                <p>Uvodoma je mogoče prepoznati tri koncepte, ki so nam lahko v pomoč pri širšem
                    razumevanju tega zgodovinskega dogajanja. Prvi je delitev prostora na javno in
                    zasebno, pri čemer je prvi tradicionalno moški, drugi tradicionalno ženski.<note place="foot" xml:id="ftn5" n="4"> Ibid., 238,
                            239.</note> V zasebni sferi se nam kaže naslednja funkcija, vredna
                    naše pozornosti: vloga žensk kot posrednic med novim in starim, med javnim in
                        zasebnim.<note place="foot" xml:id="ftn6" n="5">
                            Arno Mayer, <hi rend="italic">The Persistence of the Old Regime</hi>
                            (London, Brookly: Verso, 2010), 91–93.</note> Tretja kategorija, ki
                    nam nudi globlje razumevanje razmerij med spoloma, je analiza javnega diskurza o
                    nalogah žensk in moških v izrednih okoliščinah – vojni. Videli bomo, da je
                    predvsem za ženske v javnosti odzvanjala ideja socialnega darvinizma 19.
                    stoletja, ki se v nekoliko spremenjeni obliki izraža v pozivu ženskam, naj se v
                    kontekstu odpora dokažejo za sposobne in si s tem pridobijo enakopraven družbeni
                        položaj.<note place="foot" xml:id="ftn7" n="6">
                            Ibid, 306.</note></p>
                <p>Če razumemo prvo in drugo svetovno vojno kot dolgo (evropsko) krizo, se nam pred
                    očmi izriše obdobje, ki je v zgoraj opisano družbeno sliko prineslo nove
                        elemente.<note place="foot" xml:id="ftn8" n="7">
                            Ibid, 3–5, 305, 329.</note> V spoju med starim in novim in pod
                    izjemnim pritiskom vojne se je segment družbene realnosti spremenil: po
                    obstoječih tradicionalnih kanalih so ženske lahko delovale v javni, moški sferi,
                    odločilneje in v večjem številu kot kdaj prej.<note place="foot" xml:id="ftn9" n="8"> Jelena Batinić, <hi rend="italic">Women and
                                Yugoslav Partisans: A History of World War II Resistance</hi> (New
                            York: Cabridge University Press, 2015), 107.</note> Poroznost meje
                    ni bila naključna, temveč je imela svoje zakonitosti in svoj potek. Prav tako je
                    nemogoče reči, da so vse ženske na enak način in v enaki meri prestopale to mejo
                    ali da so se s prestopom žensk v moško sfero, četudi začasnim, strinjale ali ga
                    podpirale. Takšen položaj je zarisal širok prostor, ki je bil manj artikuliran
                    in izrazito heterogen, prostor, ki je za seboj pustil malo sledi in ga je zaradi
                    tega težje zaznati: prostor sivega polja.<note place="foot" xml:id="ftn10" n="9"> Enzo Traverso,
                            <hi rend="italic" xml:space="preserve">Fire and Blood: The European civil war 1914–1945 </hi>(London,
                            New York: Verso, 2016), 82, 83.</note> Kako in zakaj so se ljudje
                    aktivirali in zakaj obstali ob strani? Katerih nalog so se lotevali, kaj so
                    pomenile in kako so jih videli drugi?</p>
                <p>Za razbiranje nians med idejami o ženskah, njihovimi simbolnimi pomeni ter
                    realnim stanjem na terenu in njihovim lastnim doživljanjem na drugi strani
                    analiziram raznolike vire. Prvi sklop teh je arhivsko gradivo Slovenske
                    protifašistične ženske zveze ter njenih odborov, prav tako pa sem v želji po
                    iskanju polnejšega pomena tega gradiva za primerjavo uporabila še gradivo
                    Društva nacionalsocialističnih žena (Nationalsocialistische Frauenschaft) na
                    zasedenih ozemljih Gorenjske in slovenske Koroške. Za analizo idej o ženskah in
                    njihovem delovanju v družbi, ki so bile prisotne v javnem diskurzu, uporabljam
                    časopisne vire – gradivo narodnoosvobodilnega gibanja, legalnega tiska in
                    okupacijskih oblasti. Tretji sklop uporabljenih virov so spominjanja in
                        pričevanja.<note place="foot" xml:id="ftn11" n="10">
                            »Sogovornika [intervjuvanca in izpraševalca, op. a.] veže ista moralna
                            obveznost ohranjati živo kolektivno sporočilo antifašističnega boja.
                            Pričevalci filtrirajo svoje pripovedi in se izogibajo tistim dogodkom,
                            ki bi lahko kompromitirali pozitivno podobo slovenskega antifašizma. Ni
                            zaželeno, da opisujejo morebitne poraze, ampak da pozitivno ovrednotijo
                            dogajanje, ki so se ga udeležili.« – Marta Verginella, »Poraženi
                            zmagovalci,« v: <hi rend="italic">Ljudje v vojni. Druga svetovna vojna v
                                Trstu in na Primorskem</hi>, ur. Marta Verginella et al. (Koper:
                            Zgodovinski društvo za južno Primorsko, 1995), 15. Alessandro Volk,
                            »Raznolikost vojnih izkušenj,« v: <hi rend="italic">Ljudje v vojni</hi>,
                            55, 133–38.</note></p>
                <p>Po kulturni sekvenci, ki jo argumentira Luisa Accati, je seksualnost na eni
                    strani neposredno povezana z nasiljem in umazano javno oblastjo, medtem ko sta
                    vzdržnost in čistost poroka visokih moralnih vrednot in legitimne oblasti.<note place="foot" xml:id="ftn12" n="11"> Luisa Accati,
                            »Svetničin mož: očetovska vloga, materinska vloga in italijanska
                            politika,« <hi rend="italic">Časopis za kritiko znanosti</hi> 21, št.
                            158/159 (1993): 133–46.</note> Vprašanje časti, oskrbovalna
                    dejavnost za narodnoosvobodilno gibanje<note place="foot" xml:id="ftn13" n="12"> Lep primer oskrbovanja vojske: SI_PANG/1006,
                            š. 48, a. e. 2, ovoj 2, 4, 5, Zapisniki sej SPŽZ in seznami nabranega
                            materiala. Predvsem so za preskrbo bili zadolženi posamezni terenski in
                            vaški odbori SPŽZ. Njihove članice so pripravljale tudi popotnice za
                            aretirance in internirance. – Ibid., ovoj 3. Ibid., a. e. 3 in
                        4.</note> ter vloga ženske kot posrednice med javnim in zasebnim, med
                    oblastjo in družino, med starim in novim<note place="foot" xml:id="ftn14" n="13">
                            <hi style="font-size:10pt" xml:space="preserve">Marta Verginella, »Narodna čast ali kako sta se spojila narod in čast,« </hi><hi rend="italic" style="font-size:10pt">Acta
                            Histriae</hi><hi style="font-size:10pt" xml:space="preserve"> 8, št. 2 (2000): 421–30.</hi>Oskrbovalna funkcija kot ključ do uspeha NOB:
                            Batinić, <hi rend="italic">Women and Revolution</hi>, 78–122, 107.
                            Ženska kot posrednica: Accati, <hi rend="italic">Pošast in
                            lepotica</hi>, 41, 42.</note> – so tri ključne točke, ki so tudi v
                    letih druge svetovne vojne ženske vezale na njihov položaj, ki so ga imele pred
                    vojno in ki je vztrajal v dobi obeh svetovnih vojn (ali evropske civilne
                        vojne)<note place="foot" xml:id="ftn15" n="14">
                            Traverso, <hi rend="italic">Fire and Blood</hi>, 23–30.</note> ter
                    so ga vezali mehanizmi 19. stoletja (četudi je narodnoosvobodilni tisk že v
                    letih med vojno postavljal radikalno ločnico družbenega položaja žensk v leto
                    1941, ko je nastalo osvobodilno gibanje): ženska je utelešala podedovan
                    nacionalni imaginarij 19. stoletja, njeno telo je predstavljalo domovino, ki jo
                    je treba obraniti. Ona je bila tista, ki je rodila junake, ki jo bodo
                        odrešili.<note place="foot" xml:id="ftn16" n="15">
                            SI_PANG/1006, t. e. 57, a. e. 1, ovoj 1. Zakaj se KP bori za
                            enakopravnost žensk? »<hi rend="italic">Primorska mati je rodila narodu
                                junake, kot so Tone Tomšič, Janko Premrl in Pino Tomažič.</hi>«
                            Poročilo pokrajinske konference aktivist, 25. 2. 1945, odlomek govora
                            Franca Kimovca.</note> Vojna je ženskemu telesu dodala še simbolni
                    pomen izdaje, bratenja s sovražnikom ter onečaščenja naroda.<note place="foot" xml:id="ftn17" n="16"> Traverso, <hi rend="italic">Fire and Blood</hi>, 213–15. Črno-beli (poenostavljen in s tem
                            izkrivljen) pogled na položaj žensk pred in med drugo svetovno vojno:
                            »Slovensko ženstvo, ki je bilo doslej zaprto, izločeno od vsakega vpliva
                            na javno življenje, se je začelo na osvobojenem ozemlju udejstvovati z
                            veliko vnemo in skrbjo. Kakor mora slovenska žena nositi bremena in
                            težave svojega naroda, tako je edino pravično, da tudi ona sodeluje in
                            vpliva na ustvarjanje novega slovenskega življenja, ki bo plod današnje
                            osvobodilne borbe.« – <hi rend="italic">Slovenski poročevalec</hi>, 16.
                            6. 1942, 4, Slovensko ljudstvo prevzema oblast.</note> Tako kot so
                    okupatorji zavzeli zemljo, tako so zavzeli ženske, čisto narodno bit.<note place="foot" xml:id="ftn18" n="17">
                            <hi rend="italic">»Vse, ki se kakorkoli in kadarkoli pajdašite s temi
                                pritepenimi krvniki, ste zakrivile, da ti podli psi še z večjim
                                pogumom zasmehujejo in brezvestno onečaščajo tudi tiste, ki so
                                poštene in zavedne, in se pri tem še bahajo, da jim ni treba v javno
                                hišo, ker je toliko zdravih in poceni deklet na razpolago!«</hi> –
                                <hi rend="italic">Naša žena</hi>, 2. 1. 1943, 1, 2.</note>
                    Reprezentacija žensk in njihovega telesa je tako kot ostala gibanja tega časa
                    večinoma reproducirala podobo ženske kot matere.<note place="foot" xml:id="ftn19" n="18"> Traverso, <hi rend="italic">Fire and Blood</hi>, 215, 216.</note> Osnovni referenčni okvir
                    obstoja ženske je ostala družina, ki je vedno znova poustvarjala tradicionalne
                    vrednote in vlogi obeh spolov.<note place="foot" xml:id="ftn20" n="19">
                            Ibid.<hi rend="italic" xml:space="preserve">, </hi>218.</note></p>
                <p>Obdobje, ko se je ženska najbolj približala robu referenčnega okvira materinstva
                    in družine, je bil čas med 1941 in začetkom leta 1944, ko so v
                    narodnoosvobodilnem gibanju v velikem številu delovale borke in aktivistke.<note place="foot" xml:id="ftn21" n="20"> Lydia Sklevicky,
                                <hi rend="italic">Konji, žene, ratovi</hi> (Zagreb: Ženska infoteka,
                            1996), 47. Slednje ne velja za ženske protipartizanskega tabora. Gl.
                            Vida Deželak Barič, »Politizacija ženske na Slovenskem v času druge
                            svetovne vojne,« v: <hi rend="italic">Ženske skozi zgodovino. Zbornik
                                referatov 32. zborovanja slovenskih zgodovinarjev</hi>, ur.
                            Aleksander Žižek (Ljubljana: Zveza zgodovinskih društev Slovenije,
                            2004), 317, 318.</note> V tem času se je povečalo njihovo delovanje
                    v obveščevalni službi varnostnoobveščevalne službe (VOS), njihovo število v tem
                    času je ocenjeno na 13 odstotkov celotnega kadra obveščevalne službe.<note place="foot" xml:id="ftn22" n="21"> Ljuba Dornik
                            Šubelj, »Vloga žensk v obveščevalnih in varnostnih službah na Slovenskem
                            pred, med in po drugi svetovni vojni,« v:
                            <hi rend="italic" xml:space="preserve">Ženske skozi zgodovino, </hi>163.</note>
                    Vprašanje družine je tudi v njihovi novi vlogi ostalo neločljivo povezano z
                    njimi: borke, ki so bile v primerjavi z moškimi ves čas vojne v odločni
                    manjšini, so svoje otroke puščale pri tistih (ženskah), ki so partizansko
                    gibanje preko oskrbovalne dejavnosti podpirale od doma, pri sorodnikih, znancih,
                        prijateljih.<note place="foot" xml:id="ftn23" n="22"> »<hi rend="italic">Ker smo vse, kar nas je v odboru, starejše žene in
                                matere ter leži vsa skrb za družino na naših ramenih, je nemogoče,
                                da bi se odstranile kar tako nenadoma od doma in to za več dni, ne
                                da bi bile vsaj nekoliko dni prej obveščene.</hi>« – SI_PANG/1006,
                            t. e. 48, a. e. 2, ovoj 7, Zapisnik seje Južnega mestnega odbora SPŽZ
                            Gorica, 10. 12. 1944. </note> Ana Ziherl je bila ena izmed tistih,
                    ki je med vojno v okviru Slovenske narodne pomoči skrbela za otroke, katerih
                    starši so delovali v odporniškem gibanju, in sirote.<note place="foot" xml:id="ftn24" n="23"> Leta 1943 je bilo pod njeno
                            oskrbo pri ilegalnih rejnikih v Ljubljani okoli 100 otrok do 15. leta
                            starosti. – <hi rend="italic">Slovenski poročevalec</hi>, 4. 6. 1947, 3.
                            Gl. tudi Milena Štajner et al., <hi rend="italic">Ilegalčki: vojna
                                Ljubljana 1941–1945: iz zapuščine Ade Krivic</hi> (Ljubljana:
                            Društvo ZAK, 2004).</note></p>
                <p>V zadnjih dveh letih vojne, ko so v enote v velikem številu vstopali moški, je
                    množična mobilizacija zajela tudi ženske, ampak v drugačnem smislu: niso se
                    vključevale v borbene enote, temveč so bile poklicane k posredovanju pri svojih
                    moških članih družine, naj vstopijo v partizane, same pa naj bi prevzele skrb za
                    dom, družino, hrano in opremo.<note place="foot" xml:id="ftn25" n="24"> Aktivizirajmo žene!, članek Borisa Kidriča o
                            nujnosti aktivizacije žena ob radikalni mobilizaciji moških, objavljen v
                                <hi rend="italic">Slovenskem poročevalcu</hi> 9. 12. 1944, v: <hi rend="italic">Slovenke v narodnoosvobodilnem boju: Zbornik
                                dokumentov, člankov in spominov, 2</hi> (Ljubljana: Borec, 1970),
                            1223, 1224.</note> Ključna razlika med jugoslovanskim partizanskim
                    in ostalimi evropskimi odporniškimi gibanji je bila kombinacija retorike o
                    emancipaciji žensk in močne aktivacije tradicionalnih vrednot.<note place="foot" xml:id="ftn26" n="25"> Batinić, <hi rend="italic">Women and Revolution</hi>, 27.</note> Aktivizacija žensk je
                    bila uspešna, ker se je partija edina javno zavzela za enakopravnost med
                    spoloma, ker je bila edina, ki je mobilizirala ženske neposredno v vojno in jih
                    hkrati organizirala kot množičen podporni sistem. Vodilni člani osvobodilnega
                    gibanja so ženske javno prosili za pomoč in s tem dali veljavo njihovemu
                    vsakdanjemu, tradicionalnemu delu.<note place="foot" xml:id="ftn27" n="26"> »Pojdite svojim tovarišem, našim partizanom, z
                            vsemi močmi na pomoč. Ženske ste sposobne za drugo kot moški. Če se ne
                            boste borile, boste sodelovale v osvobodilni borbi z zbiranjem oblačil,
                            s pripravljanjem suhega sadja za zimo. Poučevale boste žene in dekleta,
                            ki niso imele prilike slišati o resnici, da bo vsaka slovenska žena in
                            dekle vedela, kaj ima storiti in kaj je njena dolžnost. Tako boste
                            izpolnile isto dolžnost kot moški.« – Zapisnik partijskega posvetovanja
                            v Kočevskem rogu, 5.–7. julij 1942, replika Ivana Nemca. V: <hi rend="italic">Slovenke v narodnoosvobodilnem boju: Zbornik
                                dokumentov, člankov in spominov, 1</hi> (Ljubljana: Borec, 1970),
                            258.</note> To je eden izmed pokazateljev (v fazi vojne) inkluzivne,
                    pluralne narave osvobodilnega gibanja, zlasti na Slovenskem. Odporniško gibanje
                    je bilo sestavljeno iz množice akterjev, katerih skupni imenovalec je bil
                    oborožen odpor proti okupatorju, četudi njeni člani ali skupine znotraj
                    Osvobodilne fronte niso bili idejnopolitično enotni.<note place="foot" xml:id="ftn28" n="27"> Godeša, <hi rend="italic">Kdor ni z nami,</hi> 121–26.</note></p>
            </div>
            <div>
                <head>Čast</head>
                <p>Koncept časti je tradicionalno vezan na moški spol. Če in kadar čast poseduje
                    ženska, je ta kvečjemu odraz časti družine ali njene čistosti, deviškosti. Kadar
                    je čast ženske ogrožena, je moški tisti, ki jo obrani. Vse te karakteristike
                    časti izvirajo iz dejstva, da je ženska običajno vezana na zasebno sfero, na
                    dom, zaradi česar nima priložnosti, da bi izkazala svoje vrline, ki so pogoj za
                    čast – npr. pogum v bitki.<note place="foot" xml:id="ftn29" n="28"> Frank Henderson Stewart, <hi rend="italic">Honor</hi> (Chicago, London: University of Chicago Press, 1994),
                            107. Gl. tudi Accati, <hi rend="italic">Pošast in lepotica</hi>,
                        23.</note> Narod in čast, spojena v dolgem 19. stoletju, sta v
                    okoliščinah druge svetovne vojne igrala pomembno vlogo. Kadar sta napadena
                    domovina, narod, je napad neposredno povezan tudi z napadom na žensko čast.<note place="foot" xml:id="ftn30" n="29"> »Nič ni sveto
                            nečloveškim nasilnikom. Ne materinstvo, ne deviška nedolžnost. […] Vse,
                            kar čuti slovensko, so zapisali strahotnemu poginu.« – <hi rend="italic">Naša žena</hi>, 10. 12. 1942, 1.</note> Potreba po nacionalni
                    čistosti, ki je še posebno močna tam, »<hi rend="italic">kjer so se druga ob
                        drugi znašle okončine sosednjih narodnih teles in kjer so bili pripadniki
                        manjšinske in socialno šibkejše narodne skupnosti izpostavljeni
                        asimilacijskemu toku večinske skupnosti</hi>«,<note place="foot" xml:id="ftn31" n="30"> Verginella, »Narodna čast«,
                            421–30.</note> se je realizirala med okupacijo.</p>
                <p>Slovensko prebivalstvo je pod pritiski germanizacije in italijanizacije zagotovo
                    predstavljalo zavzeti, poraženi del prebivalstva, ki se je bil prisiljen (tako
                    ali drugače) orientirati v novih razmerah. Prebivalci so se bodisi pridružili
                    odporniškemu gibanju bodisi ne ali pa so zaradi takšnih ali drugačnih razlogov
                    obstali v sivem polju kot priče, ostali so neopredeljeni.<note place="foot" xml:id="ftn32" n="31"> Traverso, <hi rend="italic">Fire and Blood</hi>, 82, 83.</note> Za zgodovinsko dogajanje je
                    bil delež prebivalstva, ki se je aktiviral, ključen. V tekmi za moralno
                    prevlado, za legitimnost, za čim širšo podporo med širokimi plastmi prebivalstva
                    je ideja časti predstavljala eno izmed polj boja med odporniškim gibanjem in
                    okupatorjevo oblastjo. Koncept narodne časti je svojo moč črpal iz zaslombe na
                    star, »<hi rend="italic">ukoreninjen identifikacijski register časti, ki je med
                        drugim določal tudi govorico časti</hi>«,<note place="foot" xml:id="ftn33" n="32"> Verginella, »Narodna čast«, 422.</note>
                    s čimer je postal »<hi rend="italic">sredstvo pritiska na individualno
                        zavest</hi>«.<note place="foot" xml:id="ftn34" n="33"> Ibid.</note> V času pred prvo svetovno vojno
                    so bile na meji slovenskih dežel z Italijo najbolj na udaru narodnih branilcev
                    ženske, ki so prihajale v intimni stik z življenjem 'nasprotnika' (krušarice,
                    mlekarice in služkinje), in temu je bilo tako, ker »<hi rend="italic">v
                        dogajanje za tujimi stenami […] niso imeli vpogleda niti njihovi možje niti
                        skupnost, ki so ji pripadale</hi>«.<note place="foot" xml:id="ftn35" n="34"> Ibid., 427.</note> V zelo podobnih
                    razmerah so se znašle ženske v času med drugo svetovno vojno. Ko so zapustile
                    svoje domove, se vključile v partizanske enote ali kako drugače delovale na
                    terenu, so bile s tem iztrgane nadzoru svoje skupnosti. Tudi njihovi možje, ki
                    so bili odsotni in katerih položaje so pravzaprav zavzemale, niso več mogli
                    izvajati nadzora nad njimi. Ženske, ki so ostajale na svojih domovih, so bile
                    podvržene podobni problematiki, le da so zaradi odsotnosti svojih mož (ali
                    drugih moških članov družine) za štirimi stenami sprejemale včasih partizane,
                    drugič nemške ali italijanske vojake. V teh položajih so spet uhajale mehanizmu
                    nadzora mož ali skupnosti.</p>
                <p>Če je narodnoosvobodilno gibanje želelo ohraniti svoj ugled, svojo čistost in
                    utrjevati svojo legitimnost, je moralo nujno ohraniti čast in čistost svojih
                        članic.<note place="foot" xml:id="ftn36" n="35">
                            Verska retorika ni bila redkost, saj je pomenila govoriti v jeziku, ki
                            ga je večinsko kmečko prebivalstvo lahko razumelo, preden sta SPŽZ ali
                            AFŽ izobrazila žensko prebivalstvo:
                            <hi rend="italic" xml:space="preserve">»Posebno toplo pozivamo vse krščanske žene in dekleta, da se z vso ljubeznijo in požrtvovalnostjo posvetijo osvobodilnemu boju. Svetopisemska Judita naj vselej bo poslej vzor verni Slovenki!« </hi>–
                                <hi rend="italic">Slovenski poročevalec</hi>, september 1943
                            (posebna izdaja), 3.</note> Posredniški položaj žensk je izhajal iz
                    kulturnih, verskih kanonov, ki so nastajali od tridentinskega koncila in se na
                    Slovenskem utrdili v 19. stoletju.<note place="foot" xml:id="ftn37" n="36">
                            <hi style="font-size:10pt">»[Mit o Ojdipu] je sredstvo, ki nam pomaga
                                razumeti dinamiko odnosa med tremi osebami, očetom, materjo in
                                sinom, pri čemer se kombinacija spreminja odvisno od interpreta,
                                konteksta, zgodovinskega trenutka ali vidika (vidika očeta, matere
                                ali sina), s katerega jo opazujemo. To nikakor ni tog model, ki bi
                                bil ponazorjen enkrat za vselej in bi ga lahko našli vedno in povsod
                                v enaki obliki</hi><hi rend="italic" style="font-size:10pt">.</hi><hi style="font-size:10pt">«</hi> –
                                <hi style="font-size:10pt" xml:space="preserve">Accati, </hi><hi rend="italic" style="font-size:10pt">Pošast in lepotica,</hi>
                            <hi style="font-size:10pt">12.</hi></note> Podobno, kot je bila
                    ženska v družbenem življenju v 19. stoletju posrednica med cerkveno in posvetno
                    oblastjo (ali med sinovi in očeti), je v okviru narodnoosvobodilnega gibanja
                    postala posrednica med vodstvom gibanja (avtoriteto, partijo) in njegovimi člani
                    (podrejenimi člani gibanja, partizani).<note place="foot" xml:id="ftn38" n="37"> Sklevicky, <hi rend="italic">Konji, žene,
                                ratovi,</hi> 43. Gl. tudi Peter Gay, <hi rend="italic">Freud for
                                Historians</hi> (Oxford, New York: Oxford University Press,
                            1986).</note></p>
                <p>Iz virov je mogoče razbrati glavne funkcije, pri katerih se je vloga žensk
                    posrednic konkretno manifestirala. Takšen primer sta amnestijski kampanji, ki ju
                    je izvedla partizanska stran (prvi Titov poziv 30. avgusta 1944, drugi poziv
                    Avnoja na Titov predlog novembra 1944).<note place="foot" xml:id="ftn39" n="38">
                            <hi rend="italic">Slovenska novejša zgodovina: od programa Zedinjena
                                Slovenija do mednarodnega priznanja Republike Slovenije: 1848–1992:
                                1</hi>, ur. Jasna Fischer et al. (Ljubljana: Mladinska knjiga;
                            Inštitut za novejšo zgodovino, 2005).</note> Članice osvobodilnega
                    gibanja so dobile nalogo vplivati na matere in žene domobrancev, naj posredujejo
                    pri svojih možeh in sinovih, da se ti vdajo ali prestopijo k partizanom (prvi
                    poziv je izdal Glavni odbor SPŽZ julija 1944 v obliki letaka, manjši lokalni
                    pozivi pa so nastajali že prej<note place="foot" xml:id="ftn40" n="39"> »Matere, žene in otroci domobrancev!,« v: <hi rend="italic">Slovenke v narodnoosvobodilnem boju</hi>, <hi rend="italic">2</hi>, 544, 545. »Okrožni odbor SPŽZ Škofja loka, 23.
                            3. 1944, o sodelovanju pri mobilizaciji v NOV in preprečevanju
                            dezerterstva,« v: <hi rend="italic">Slovenke v narodnoosvobodilni
                                vojni</hi>, <hi rend="italic">2</hi>, 887.</note>). Slednje naj
                    bi storile tako, da bi »<hi rend="italic">s toplo prepričevalno
                        besedo</hi>«<note place="foot" xml:id="ftn41" n="40"> SI_PANG/1006, t. e. 57, a. e. 1, ovoj 11, Okrožni odpor SPŽZ na
                            Severno primorsko, okrožnica o odloku o pomilostitvi, brez
                        datuma.</note> dosegle pri materah in ženah domobrancev, naj se ti čim
                    prej predajo. Čim bolje naj bi jim predstavile nevarnosti, ki jih čakajo, če
                    tega ne storijo, jim konkretno predstavile domobranske zločine ter jim s primeri
                    vlivale zaupanje v poštenost in legitimnost partizanskega gibanja: »<hi rend="italic">Vplivati moramo tako prepričevalno na te ženske, da bodo
                        pozvale svoje može, brate in sinove, da naj Nemce zapustijo in odidejo iz
                        švabobranskih postojank.</hi>«<note place="foot" xml:id="ftn42" n="41"> SI AS 1664, t. e. 1, p. e. 2, ovoj 1, Glavni odbor
                            Slovenske protifašistične ženske zveze, brez datuma.</note> Hkrati z
                    nagovarjanjem svojih članic in dajanjem navodil, kako naj pristopijo do
                    domobranskih žena, je SPŽZ slednje nagovorila tudi neposredno – z retoriko
                    naroda, časti in družine.<note place="foot" xml:id="ftn43" n="42">
                            <hi style="font-size:10pt">»Matere, žene in otroci domobrancev […] – Ali
                                se odpovedujete svojim sinovom, možem in očetom? Ali boste pustili,
                                da bodo vaše hiše z vsemi posledicami zavedno zaznamovane s sramoto
                                narodnih izdajalcev? Še je čas, da spremenite usodo svojih svojcev.
                                Saj vemo, da v vaših srcih bije pošteno narodno srce. […] Pomagajte
                                jim! […] Slovenci bomo postali ena sama velika družina, ki bo v
                                slogi in v miru ter v medsebojni ljubezni gradila lepšo bodočnost
                                svojim sinovom in vnukom.«</hi> – <hi style="font-size:10pt">SI AS
                                1664, t.e. 1, p.e. 2, ovoj 1, Glavni odbor Slovenske protifašistične
                                ženske zveze, brez datuma. Ali: »Matere, žene, hčere in sestre
                                domobrancev! Vaši sinovi, možje, bratje in očetje so v vrstah
                                domobrancev, torej tiste vojske, ki je prisegla Hitlerju. Nekateri
                                so mislili, da bodo s tem rešili svoj narod, Jugoslavijo, svojo
                                vero, svoj dom in družino. Nekateri so bili neodločni, čakali so
                                toliko časa doma, da so jih Nemci prisilno mobilizirali. Vsi pa so
                                sedaj Hitlerjevi hlapci in mu služijo v svojem peklenskem načrtu
                                iztrebiti naš narod, uničiti vse Slovane. Hitler je njihov gospodar.
                                […] Vaši možje in sinovi radi ali neradi izvršujejo njegov ukaz. […]
                                Matere in žene domobrancev, ali imate kamen v prsih? Ali morate še
                                živeti v mislih na to, da vaši svojci služijo Hitlerju? […] Ali ne
                                veste, da ste soodgovorne tudi ve, ker ne pokličete svojih mož
                                domov? […] Zakaj vaši svojci še vztrajajo pri Hitlerju in pri svojih
                                izdajalskih voditeljih? Zakaj mu pomagajo in izvršujejo po njegovem
                                ukazu tako strašna zločinstva nad svojimi brati? Matere in žene
                                domobrancev! Pomagajte jim in jim pokažite v tem poslednjem trenutku
                                pred zmago zaveznikov edino pot, po kateri lahko rešijo sebi
                                življenje, svojim družinam pa čast in imetje. Posnemajte zgled onih
                                pogumnih žena, ki so poklicale svoje može in sinove iz domobranskih
                                postojank. Zapustijo naj Hitlerja in izdajalskega Rupnika, vstopijo
                                naj v Narodno Osvobodilno Vojsko in s tem popravijo zmoto. Pospešimo
                                konec strašne vojne! Vse sile za zmago nad Hitlerjem, največjim
                                sovražnikom vere, srečnega doma in družine!«</hi> – <hi style="font-size:10pt">SI AS 1738, t.e. 1, p.e. 1, ovoj 1, brez
                                datuma.</hi></note></p>
                <p>Vzorčne primere posredovanja je SPZŽ objavila v partizanskem tisku: partizanska
                    žena, ki s pomočjo pogovora najde stik z belogardistovo ženo in jo prepriča o
                    pravilnosti partizanskega gibanja, je postala osnovni model nenasilnega,
                    'naravnega ženskega' urgiranja.<note place="foot" xml:id="ftn44" n="43">
                            <hi rend="italic">Naša žena</hi>, marec 1945, št. 1, 19, 20.</note>
                    Solidarnost in čut za skrb naj bi kot univerzalni ženski lastnosti povezali
                    popolnoma nasprotna pola. Most med njima naj bi bila materinstvo.<note place="foot" xml:id="ftn45" n="44"> SI_PANG/1006, t.
                            e. 57, a. e. 1, ovoj 11, Okrožni odpor SPŽZ na Severno primorsko,
                            okrožnica o odloku o pomilostitvi. </note> Seveda te solidarnosti ni
                    mogoče enačiti s tisto, ki je ženske aktivirala pri demonstracijah za
                    izboljšanje razmer političnih nasprotnikov. Iskanje stika z domobranci in čim
                    večja realizacija ponujene amnestije sta bila politična cilja, zadana z vrha
                    partizanskega gibanja. Izbira žensk kot posrednic med sprtima stranema je bila
                    na videz spontana, naravna, v skladu z naravo obeh udeleženih spolov.<note place="foot" xml:id="ftn46" n="45">
                            <hi rend="italic">Slovenski poročevalec</hi>, 14. 6. 1944, 14, Pomislimo
                            na žene in matere domobrancev.</note></p>
                <p>Čeprav je javna in neposredna apelacija na ženske ena od ključnih novosti, ki je
                    prinesla uspeh narodnoosvobodilnemu gibanju, je ideja, da bodo ženske – matere
                    tiste, ki bodo poskrbele za narod, konservativna. Vojaki domobranskih enot niso
                    niti prve niti druge kampanje sprejeli dobro. Odziv na obe je bil razmeroma
                        slab.<note place="foot" xml:id="ftn47" n="46">
                            <hi rend="italic">Slovenska novejša zgodovina</hi>, 764, 765.</note>
                    V tem primeru je OF upala in spodbujala ženske, da so se na volitvah odločile ne
                    le namesto svojih mož, ampak drugače, kot bi se odločili oni, nasprotno od njih.
                    Pozivala jih je, naj »<hi rend="italic">tiste, ki imajo može v domobrancih,
                        tiste, ki imajo može med skrivači, dokažejo, da mislite drugače kot vaši
                        možje. […] S svojim zgledom odpirajte zaslepljene oči svojih mož domobrancev
                        in skrivačev. Pokažite s tem, da se ne strinjate in da obsojate
                        grozodejstva, požige in umore nedolžnih ljudi, za katere so odgovorni tudi
                        vaši možje domobranci in skrivači,</hi>«<note place="foot" xml:id="ftn48" n="47"> »Letak Glavnega odbora SPŽZ iz marca 1944 o
                            volitvah,« v: <hi rend="italic">Slovenke v narodnoosvobodilnem
                            boju</hi>, <hi rend="italic">2</hi>, 295, 296.</note> glede volitev
                    pa, da naj se jih množično udeležijo in s tem izkažejo podporo OF. Agitacija za
                    volitve je intenzivno potekala v zadnjem letu vojne, kar je zagotovo prispevalo
                    k izjemno visokemu številu glasov, ki jih je OF prejela na volitvah po koncu
                        vojne.<note place="foot" xml:id="ftn49" n="48">
                            »Navodila okrožnega odbora SPŽZ Novo mesto o politični aktivizaciji žena
                            ob volitvah in o delu s sovražno usmerjenimi ženami, 13. junij 1944,« v:
                                <hi rend="italic">Slovenke v narodnoosvobodilnem boju</hi>, <hi rend="italic">2</hi>, 561, 562. Glede volitev gl. Tone Ferenc,
                            <hi rend="italic" xml:space="preserve">Ljudska oblast na Slovenskem 1941–1945 </hi>(Ljubljana:
                            Borec: Partizanska knjiga, 1987).</note></p>
            </div>
            <div>
                <head>Solidarnost</head>
                <p>Težko je ugotoviti, kakšen je bil iskren odnos med posameznicami v
                    narodnoosvobodilnem gibanju, trdimo pa lahko, da so si ženske med sabo
                    izkazovale visoko stopnjo solidarnosti (kot bomo videli v nadaljevanju), katere
                    obstoj ni bil vnaprej samoumeven. Posameznice, sploh tiste iz konservativnejših,
                    podeželskih okolij, so imele pogosto predsodke do emancipiranih žensk in so
                    zaradi njihove domnevne seksualnosti ali nečistosti gojile do njih predsodke in
                        nezaupanje.<note place="foot" xml:id="ftn50" n="49">
                            Sklevicky, <hi rend="italic">Konji, žene, ratovi</hi>, 39, 40. Za
                            razliko med delovanjem žensk v urbanih okoljih, npr. v Ljubljani, in na
                            podeželju, gl. tudi: Dornik Šubelj, »<hi rend="italic">Vloga žensk v
                                obveščevalnih in varnostnih službah</hi>«.</note> Volilna
                    pravica, eden izmed najvidnejših znakov emancipacije, ki je bila uveljavljena
                    med vojno, ni bila le formalna pridobitev. Napovedovala je dejansko okrnitev
                    moškega monopola nad javnim in političnim prostorom, zaradi česar »<hi rend="italic">lahko odkrijemo tihe dvome, protislovno držo ne samo moških,
                        temveč tudi žensk samih. Zato je ženska volilna pravica povzročala nemalo
                        bojazni celo med najbolj revolucionarno razpoloženimi plastmi prebivalstva
                        ter med ženskami samimi,</hi>«<note place="foot" xml:id="ftn51" n="50"> Verginella, »<hi rend="italic">Naše žene
                                volijo</hi>«, 73. Sklevicky, <hi rend="italic">Konji, žene,
                                ratovi</hi>, 39, 40.</note> o čemer so poročali tudi s
                        terena.<note place="foot" xml:id="ftn52" n="51">
                            »Volitve potekajo pri nas povsod dobro, žene gredo rade volit, z
                            zanimanjem sledijo poteku volitev, tu pa je zopet napaka in sicer ta, da
                            naše žene nimajo zaupanja same vase, namreč opaža se, da tovarišice
                            volijo pretežno moške. Rekoč, oni znajo boljše voditi in komandirati. Tu
                            je zopet naša krivda, kaj ne? Pa boste rekli, premalo ste jih pripravili
                            na vse to. No, saj rade poslušamo kritiko, še rajši pa nasvete – samo,
                            da bi bilo čim več uspehov!« – SI AS 1739, t. e. 2, p. e. 2, Okrožni
                            odbor SPŽZ za Vipavsko, poročilo Pokrajinskemu odboru SPŽZ za Primorsko,
                            7. 7. 1944.</note> Kljub vsem preizkušnjam vojne in boja – ali pa
                    ravno zaradi njih – se je med ženskami v odporniškem gibanju razvila iskrena
                        solidarnost.<note place="foot" xml:id="ftn53" n="52">
                            <hi style="font-size:10pt">»Prvi vtisi s Štjaka [kjer se je vršilo
                                zborovanje, op. a.] so bili tako mogočni, da bi bilo vsako še tako
                                navdušeno opisovanje brezbarvno. Še danes se mi zdi skorajda
                                neverjetno, s kakšno ljubeznijo smo se pozdravljale delegatke s
                                severa in juga, z vzhoda in zahoda. Bilo je, kot da smo se sestale
                                sestre, ki nas je kruta usoda za dolga leta ločila.«</hi> – <hi style="font-size:10pt">SI AS 1739, t. e. 3, p. e. 4, zapis Marije
                                Kapov - Orane, brez datuma.</hi>
                        </note> Naj je k temu prispeval vztrajni kontrast med ženskim in moškim,
                    potreba po dokazovanju enakosti v boju, ki so jo občutile vse nove članice
                    gibanja, nujna potreba po konspiraciji ali predvojna feministična ideja
                    emancipacije in solidarnosti – ženske so druga v drugi večinoma videle
                    zaveznice. Izraz <hi rend="italic">sestra</hi> je prerasel v splošni izraz
                    nadnacionalne sloge in solidarnosti med ženskami.<note place="foot" xml:id="ftn54" n="53"> Dušanka Kovačević, <hi rend="italic">Women of Yugoslavia in the National Liberation
                                War</hi> (Belgrade: Conference for Social Activities of Yugoslav
                            Women, 1977), 36.</note></p>
                <p>Solidarnost je pomenila tudi praktično materialno podporo, ki je bila nujna, če
                    so borke želele delovati v enotah.<note place="foot" xml:id="ftn55" n="54"> »Ker ste tudi v vašem okrožju pobirale blago za
                            partizanke,« je s terena pisala neznana partizanka, »prosim, če bi
                            poslala nekaj na moj naslov, ker imamo tudi tukaj nekaj potrebnih
                            tovarišic – partizank. Rabile bi par spodnjih hlačk, par majčk spodnjih
                            brez rokavov, robčke za nos, mesečne cunje.« – SI_PANG/1006, t. e. 48,
                            a. e. 1, ovoj 3, Okrožni odbor SPŽZ, dopisi.</note> Obleke in
                    sanitetni material so partizanske enote dobivale od oskrbovalnih struktur OF,
                    medtem ko so se ženske za pridobivanje vložkov zanašale praviloma le na druge
                        ženske.<note place="foot" xml:id="ftn56" n="55">
                            »Rezka, prosila bi te tudi za kak paket vložkov, katere bi tudi morala
                            poslati naprej. Tudi kaka brisača bi prav prišla. Jaz nimam trenutno
                            ničesar, da bi lahko dala od svojega<hi rend="italic">,</hi>« je pisala
                            ena izmed članic Pokrajinskega odbora SPŽZ za Gorenjsko in Koroško
                            tovarišici Rezki, sekretarki Okrožnega odbora SPŽZ Škofja Loka. – SI AS
                            1738, t. e. 1, p. e. 2, ovoj 1.</note> Kako se bodo na terenu
                    spopadle z menstruacijo, je bilo prepuščeno njihovi lastni iznajdljivosti,
                    lastni iniciativi – in konec koncev solidarnosti. Doktorica Franja Bojc Bidovec,
                    po kateri je ime dobila znamenita bolnišnica Franja, je v svojih pismih
                    zapisala, da je svoji znanki Zdenki Mole v partizane »<hi rend="italic">poslala
                        nekaj kilogramov bonbonov, toplega perila, keksov in nekaj zavitkov
                        najboljših vložkov za mučne dni mesečnega perila. Zadnjih so bile vesele
                        tudi vse njene tovarišice.</hi>«<note place="foot" xml:id="ftn57" n="56"> Franja Bojc Bidovec, <hi rend="italic">Ni
                                neskončnih poti: pisma sinu</hi> (Ljubljana: Borec, 1984),
                        71.</note> Poleg osebnih poznanstev so se ženske v enotah zanašale tudi
                    na »<hi rend="italic">terenke; [ko] so videle, v kakšnih razmerah smo živele
                        žene – borke, posebno glede higienskih potrebščin in osebnega perila, so nam
                        te prepotrebne reči, če so le mogle, one preskrbele.</hi>«<note place="foot" xml:id="ftn58" n="57"> Izjava Andreane Družina -
                            Olge, v: <hi rend="italic">Slovenke v narodnoosvobodilnem boju</hi>, <hi rend="italic">1</hi>, 604.</note> Pomoč, ki so jo ženske iz
                    zaledja pošiljale ženskam v enotah, je zanje imela več kot le praktičen pomen.
                    Vez solidarnosti je dvigovala moralo med borkami in med prebivalstvom ter
                    slednjega še tesneje povezala z delovanjem narodnoosvobodilnega boja.</p>
                <p>»<hi rend="italic">Pošiljka, ki ste nam jo poslale, je bila polna za nas res
                        prepotrebnih stvari. Ali moralna podpora, ki ste nam jo s tem dale, je še
                        večjega pomena. Videle smo, da ne pozabljate na nas, da ste navezane na nas,
                        kakor me in naši tovariši na naš narod. Ta vaš dar je za nas duševna in
                        materialna podpora,</hi>« je decembra 1944 pisala Danica Bogičević, sicer
                    politkomisarka štabne čete, kot glavnega sovražnika poleg okupatorja pa navajala
                    zimo, vetrove in mraz.<note place="foot" xml:id="ftn59" n="58"> Pokrajinskemu odboru SPŽZ za Gorenjsko, v: <hi rend="italic">Slovenke v narodnoosvobodilnem boju</hi>, <hi rend="italic">2</hi>, 891, 892.</note> Z leti <hi rend="italic">»pa so se glede tega spremenili tudi odnosi borcev. Nič več se niso
                        posmehovali, pač pa, če se je le dalo, so nam bili v pomoč. Celo to se je
                        zgodilo, da je komandir čete prišel k bolničarki in jo vprašal, koliko je
                        tovarišic, ki so trenutno 'bolne'. Rekel je: 'Da ne bo posledic, te ne gredo
                        v boj, ne gredo v patruljo, jih bomo prenesli prek reke, ki jo bo ta dan
                        treba prebresti!' To se prej ni nikoli zgodilo,</hi>«<note place="foot" xml:id="ftn60" n="59"> Izjava Andreane Družina -
                            Olge, v: <hi rend="italic">Slovenke v narodnoosvobodilnem boju</hi>, <hi rend="italic">1</hi>, 604.</note> kar mogoče bolj kot kar koli
                    drugega dokazuje, da je druga svetovna vojna na Slovensko prinesla tudi nekaj
                    globljih, strukturnih družbenih sprememb.</p>
            </div>
            <div>
                <head>Legitimnost</head>
                <p>Požrtvovalnost, ponižnost, sočutje do šibkejših (otrok, starejših in bolnikov) so
                    ženske povezovale s svojim tradicionalnim položajem v družbi.<note place="foot" xml:id="ftn61" n="60"> Sklevicky, <hi rend="italic">Konji, žene, ratovi</hi>, 44. Enake cenjene ženske lastnosti se
                            ponavljajo tudi v diskurzu domobranskega časopisja: »Kakšna ironija, da
                            leži v skupnem grobu z nosilci domobranske ideje tudi ženska, ki je
                            služila rdeči misli. Pa je padla v nemilost, ker je govorila z belimi in
                            je mogoče skušala celo pomagati in rešiti življenje, ko si je verjetno
                            njenemu še nepokvarjenemu ženskemu srcu zasmilila usoda teh mučenikov<hi rend="italic">.</hi>« – <hi rend="italic">Slovensko
                                domobranstvo</hi>, 12. 10. 1944.</note> Članice SPŽZ so bile
                    pozitivno ocenjene, če so njihove karakteristike vsebovale značilnosti, kot so
                    poštenost, pridnost, skromnost, če so bile njihove družinske razmere urejene in
                    so s starši živele v slogi.<note place="foot" xml:id="ftn62" n="61"> SI AS 1738, f. 671/ VIII, ovoj 8.</note></p>
                <p>Potrpežljivost in vztrajnost, skromnost in skrbnost; to so bile lastnosti, ki so
                    pod partizansko obleko žensko še vedno delale za – mater. Socializem je, zlasti
                    intenzivno še v letih po drugi svetovni vojni, ko je vloga materinstva
                    prestopila meje zasebnega in postala del javnega, materino vez z lastnim otrokom
                    prenesel na vez z vsemi partizani in »<hi rend="italic">žensko simbolno vpel v
                        skrb za vse otroke novega družbenega reda</hi>«.<note place="foot" xml:id="ftn63" n="62"> Ksenija Vidmar Horvat, <hi rend="italic">Zamišljena mati: spol in nacionalizem v kulturi 20.
                                stoletja</hi> (Ljubljana: Znanstvena založba Filozofske fakultete,
                            2013), 43–45.</note></p>
                <p>Legitimnost političnega režima se simbolno vzpostavlja po ženskah ali ideji o
                        njih.<note place="foot" xml:id="ftn64" n="63">
                            Accati, <hi rend="italic" xml:space="preserve">Pošast in </hi>lepotica,
                            230.</note> Legitimacija partizanskega gibanja, ki je tekla že v
                    letih vojne, je svojo upravičenost in moč argumentirala s tem, da so v gibanje v
                    veliki meri bile vključene ženske. Argument legitimnosti se je v največji meri
                    naslanjal na ženske v zaledju, predstavljene kot matere, in ne na borke. »<hi rend="italic">Naše matere so ponosne na svojo srčno kri, ki poji tla naše
                        domovine</hi>«, je pisal Partizanski dnevnik v zadnjem letu vojne ter
                    nadaljeval, da »<hi rend="italic">iz teh tal raste prava, ljudska oblast Titove
                        Jugoslavije. Čuvar teh pridobitev, garant srečnejše prihodnosti – naša
                        vojska postaja bolj in bolj skrb vseh žena, vsega naroda.</hi>«<note place="foot" xml:id="ftn65" n="64"> SI_PANG/1006, t.
                            e. 19, p. e. 4, ovoj 5, Partizanski dnevnik, Glasilo Osvobodilne fronte
                            za Primorsko in Gorenjsko, 2. 2. 1945.</note> Svetlo prihodnost bo
                    torej prinesla partizanska vojska, za katero konkretno in simbolično stojijo vse
                    ženske in po njih celo narodno telo.</p>
                <p>Med vojno so se politika, boj proti okupatorju in narod spojili v liku
                        matere.<note place="foot" xml:id="ftn66" n="65">
                            »Žena, ki prej ni smela odločati o vzgoji svojih otrok, se je zdaj z
                            orožjem v roki borila za boljšo bodočnost svojih otrok.« – PANG 1006, t.
                            e. 19, p. e. 4, ovoj 9, Partizanski dnevnik, 18. 2. 1945.</note>
                    Matere so se v okviru ideje množičnega ljudskega odpora aktivirale predvsem z
                    organiziranjem in sodelovanjem na zborovanjih, ki jih je SPZŽ sklicala skupaj z
                    OF. V zgodovinskem kontekstu je novost, da so se zborovanj kot poslušalke in
                    govornice v veliki večini udeleževale ženske ter da so bila obravnavana
                    vprašanja neposredno povezana z njihovim delovanjem.</p>
                <p>Podoba partizanske matere, katere »<hi rend="italic">mitologiziranje v smeri
                        materinskega samožrtvovanja postane [po vojni, op. a.] polje kulturnega in
                        političnega pacifiranja aktivne ženskosti</hi>«,<note place="foot" xml:id="ftn67" n="66"> Vidmar, <hi rend="italic">Zamišljena mati</hi>, 47.</note> je svojo obliko dobivala že
                    med vojno. V letih 1944 in 1945 se je pomen matere, ki je za partizansko gibanje
                    žrtvovala svoje sinove in včasih celo hčere (zaradi česar je postala
                    nerazdružljivo povezana s celim odporniškim gibanjem),<note place="foot" xml:id="ftn68" n="67"> »10. t. m. so se pojavila nad
                            Trstom ameriška letala. Tržaško ljudstvo je navajeno na alarm brez
                            bombardiranja, tudi takrat alarma ni vzelo resno in vsled tega je bilo
                            mnogo žrtev brez potrebe, ker so ljudje ostali v stanovanjih in pred
                            zaklonišči, gledajoč zrakoplove. Čim pa so le-ti začeli bombardirati, se
                            v več primerih ljudje niso utegnili zateči v zaklonišča. […] Več naših
                            tovarišic je izgubilo svoje možove. […] Zlasti se je junaško zadržala
                            tov. Malka in mladinka Zvezda. V času bombardiranja je odšla z drugimi
                            ljudmi v pritličje; bomba pa je padla prav na hišo in vse uničila. Dva
                            med temi ljudmi, ki so bili v pritličju, je bomba tudi ubila. Tov. Malka
                            in še en par žen se je iz silo izkopalo izpod ruševin. Prva Malkina skrb
                            pa je bila, kaj bo z organizacijskim materialom, ki ga je imela
                            spravljenega. Takoj je začela odkopavati in našla, kar je iskala.
                            Stisnila je stvari k sebi iz vzkliknila: 'Sedaj se mi je odvalil kamen
                            od srca.' Tako je ta junaška žena pozabila na bombardiranje, pozabila na
                            lastno nesrečo, in rešila stvari, ki so bile last organizacije. Prav
                            tako junaško se je zadržala tudi njena hčerka Zvezda. S smehljajem na
                            obrazu je pripovedovala o bombardiranju, da se ti zdi neverjetno in je
                            še drugim dvignila moralo<hi rend="italic">.</hi>« – SI AS 1739 t. e. 2,
                            p. e. 14, Okrožni odbor SPŽZ za Trst Pokrajinskemu odboru SPŽZ za
                            Primorsko, 25. 6. 1944.</note> je pridobivala moč vzporedno s
                    postopno demobilizacijo bork ali članic partizanskega gibanja iz prvih bojnih
                    črt, tj. iz središča javne, moške sfere.</p>
                <p>Žrtve partizanskega gibanja, padli sinovi, naj bi največjo bolečino povzročali
                    prav svojim materam. Kadar so padli, je bila ženskam delno odvzeta funkcija, ki
                    je tradicionalno opravičevala njihov ključni položaj v družbi,<note place="foot" xml:id="ftn69" n="68"> »Sedaj nisem več mama. Mama
                            sem bila, ko sem imela še vse štiri sinove. Nemci so mi vse pobili in
                            sedaj me samo še kličejo mama, v resnici pa to nisem več. To me boli<hi rend="italic">.</hi>« – Izjava Šolnove mame, Šoštanj, 1957, v: <hi rend="italic">Slovenke v narodnoosvobodilnem boju</hi>, <hi rend="italic">1</hi>, 421, 422.</note> se je spominjala starejša
                    gospa, ki v zborniku niti ni podpisana z imenom in priimkom, temveč s svojo
                    funkcijo: Šolnova mama.</p>
                <p>Kadar je mati zaradi vojne ostala brez svojih sinov (če so ti padli ali bili le
                    odsotni), se je med njo in osvobodilnim gibanjem stkala močna, na videz
                    organska, naravna vez; partizani so postali njeni otroci. Čustvo ponosa in
                    povezanosti je bilo dvostransko. Tudi borci so oskrbo, ki so jo nudile ženske v
                    zaledju, občutili kot izrazito materinsko: »<hi rend="italic">Jožefa Suhovršnik,
                        žena s plemenitim in pogumnim srcem, je bila meni kot neštetim drugim
                        partizanom v pravem pomenu besede – mati. Ona ni prehranjevala samo peščice
                        partizanov, ampak cele brigade.</hi>«<note place="foot" xml:id="ftn70" n="69"> Izjava Ludvika Zupanca leta 1959, v: <hi rend="italic">Slovenke v narodnoosvobodilnem boju</hi>, <hi rend="italic">1</hi>, 582, 583.</note> To povezavo je utrdilo
                    dejstvo, da so bile matere za svoje trpljenje in žrtvovanje, »<hi rend="italic">za uspešno delo, za vse napore, za premagovanja in žrtve, za sina, ki sta
                        padla</hi>«,<note place="foot" xml:id="ftn71" n="70"> Mama, ponosna bodi! je članek, ki je bil marca 1945 objavljen v
                            brošuri <hi rend="italic">Žene, matere, dekleta</hi>. Citirano po: <hi rend="italic">Slovenske v narodnoosvobodilnem boju</hi>, <hi rend="italic">2</hi>, 80–82.</note> skratka za metamorfozo, ki
                    so jo doživele med vojno, odlikovane z uradnim priznanjem in javnim
                    odobravanjem. »<hi rend="italic">Ko je prejela odlikovanje, ji je bilo, da bi
                        zajokala. Pa ni. Spomnila se je sinovih besed: 'Mama, ponosna
                        bodi'</hi>«,<note place="foot" xml:id="ftn72" n="71"> Ibid.</note> s čimer se je njeno tiho delo in žrtvovanje
                    nadaljevalo v miru. Podobno so bile starejše ženske, izvoljene v organe SPŽZ, na
                    seznamu članic opredeljene kot: »[…] Tov. Edvardova mama, stara 60 let, žena
                    obrtnika iz Kranja, je mati enega partizana, dela za OF od leta 1942, sedaj
                    članica ok. o. RK Kranj. […] Tov. Igorjeva mama, stara 58 let, kmetica, mati
                    sedmih otrok iz Delnic pri Poljanah. Vsa njena družina sodeluje v OF od leta
                    1941, trije sinovi so ji že padli v partizanih, eden pa je še v partizanih, je
                    ilegalka, odlikovana z redom hrabrosti […]«,<note place="foot" xml:id="ftn73" n="72"> SI AS 1738, t. e. 1, p. e. 1, Seznam članic
                            Pokrajinskega odbora SPŽZ za Gorenjsko iz leta 1944.</note> in ne z
                    imenom in priimkom, kot so bile navedene njihove mlajše sodelavke. Po vojni je
                    plemenita žrtev partizanskih mater, ki so za narodnoosvobodilno gibanje
                    žrtvovale vse – tj. družino in dom, ne pa tudi svojega življenja<note place="foot" xml:id="ftn74" n="73"> Koroška mati –
                            partizanka, v: <hi rend="italic">Slovenke v narodnoosvobodilnem
                                boju</hi>, <hi rend="italic">2</hi>, 809, 810.</note> –, postala
                    pomemben element povojne predstave o narodnoosvobodilnem boju, ki je utrjeval
                    verodostojnost socialističnega režima. Čeprav se je njena idealna podoba v
                    prihodnjih desetletjih nekoliko spremenila, je v svojem bistvu ostala ista:
                    mati, žena in gospodinja, ki se v polni meri razdaja družini ter je hkrati
                    popolnoma urejena, družabna, prijazna, vesela in zbrana opravlja še polno
                    delovno obvezo (t. i. lik 'jugoslovanske superženske'<note place="foot" xml:id="ftn75" n="74"> Mirjana Ule, »Kontekst
                            ženskih študij v Sloveniji«, v: <hi rend="italic">Od ženskih študij k
                                feministični teoriji</hi>, ur. Eva D. Bahovec (Ljubljana: Študentska
                            organizacija Univerze v Ljubljani, 1993), 119–24.</note>), tudi na
                    Slovenskem ostaja ena ključnih podob socialistične Jugoslavije.<note place="foot" xml:id="ftn76" n="75"> Vidmar Horvat,
                                <hi rend="italic">Zamišljena mati</hi>, 55–79.</note></p>
                <p>Že v začetnih letih vojne so ideal partizanke postale ženske, ki so padle v boju
                    in/ali umrle herojske smrti; medtem ko ob koncu vojne v kontekstu pomiritve
                    položaj ideala zasede mati, ki ni padla sama, temveč je za osvobodilno gibanje
                    darovala svoje otroke.<note place="foot" xml:id="ftn77" n="76"> Batinić, <hi rend="italic">Women and
                                Revolution</hi>, 69–72.</note> Zgovorno je, da so aktivne
                    partizanke vedno poimenovane z moško obliko samostalnika, pa naj gre za vlogo
                    borke/-ca, tovarišice/-a ali herojinje/-ja. »<hi rend="italic">Po tej moji prvi
                        borbi so me partizani sprejeli kot enakopravnega tovariša [sic],</hi>«<note place="foot" xml:id="ftn78" n="77"> Pismo
                            partizanke, objavljeno v <hi rend="italic">Naši ženi</hi> 10. 12. 1942.
                            Citirano po: <hi rend="italic">Slovenke v narodnoosvobodilnem boju</hi>,
                                <hi rend="italic">1</hi>, 594. Kadar je govora o junaških ženskah,
                            ki so si svoj naziv prislužile z delom v domači sferi, se je v javnem
                            diskurzu uporabljala ženska oblika samostalnika – junakinja. »Mnogim
                            Spodnještajercem menda ni znano, da je po vsej Nemčiji na tisoče kmetij,
                            na katerih opravljajo žene, starčki in otroci vsa potrebna dela, ker so
                            gospodarji, njih sinovi in hlapci na fronti. Te žene, ki morajo razen
                            tega še skrbeti za vzgojo svojih otrok, so prave junakinje [sic].« <hi rend="italic">Štajerski gospodar</hi>, 24. 1. 1942, 2. Edina izjema,
                            ki sem jo našla: SI_PANG/1006, t. e. 19, a. e. 4, ovoj 3, Močnejša
                            feministična tradicija na Primorskem?, članek 'Junakinja naše vojske:
                            politkomisarka Dušica', Partizanski dnevnik, 9. 2. 1945.</note> je v
                    Naši ženi leta 1942 neznana partizanka opisala svojo prvo bojno izkušnjo.
                    Uporaba moške oblike samostalnika intenzivno izraža, da je sfera, v kateri se
                    nahaja ženska v svoji novopridobljeni vlogi, moška, da je torej ona v njej
                    tujek, da je morala izgubiti del svoje spolne identitete zavoljo pravic, ki si
                    jih je pridobila.<note place="foot" xml:id="ftn79" n="78"> Ponekod se v istem sestavku uporabljajo tako
                            ženske kot moške oblike samostalnikov. Gre večinoma za članke, ki so
                            napisani v zadnjih dveh letih vojne, ko ženske, ki so prevzemale moške
                            pozicije, niso več bile popolna novost. Primer: »Birk, Slavka, delavka
                            in zastavnik; […] Bergant, Jugoslava, medicinka, poročnik, namestnik
                            vodja oddelka SCVPB; […] Medvešček, Gizela, zastavnik, bolničarka; […]
                            Družina, Olga, poročnik, pomočnik šefa obveščevalnega centra 7. korpusa
                                [itd.]<hi rend="italic">.</hi>« Gre za seznam šestintridesetih bork,
                            ki je bil objavljen v <hi rend="italic">Naši ženi</hi> septembra 1944.
                            Pri vseh so vojaške funkcije ohranjene v moški obliki samostalnika,
                            ostale so v ženski. – »Žene borci,« v: <hi rend="italic">Slovenke v
                                narodnoosvobodilni vojni</hi>, <hi rend="italic">2</hi>, 855,
                            856.</note></p>
            </div>
        </body>
            <back><div type="bibliography">
                <head>Viri in literatura</head>
                <list type="unordered">
                    <head>Arhivski viri</head>
                    <item>SI AS, Arhiv Republike Slovenije:<list type="unordered">
                        <item>SI AS 1664, Glavni odbor Slovenske protifašistične ženske
                            zveze.</item>
                        <item>SI AS 1738, Pokrajinski odbor Slovenske protifašistične ženske
                            zveze za Gorenjsko.</item>
                        <item>SI AS 1739, Pokrajinski odbor Slovenske protifašistične ženske
                            zveze za Slovensko primorje.</item>
                        <item>SI AS 1800, Glavni odbor Antifašistične fronte žena
                            Slovenije.</item>
                    </list></item>
                    <item>SI_PANG, Pokrajinski arhiv Nova Gorica:<list type="unordered">
                        <item>SI_PANG/1006, Zbirka gradiva NOB.</item>
                    </list></item>
                </list>
                <listBibl>
                    <head>Časopisni viri</head>
                    <bibl><hi rend="italic">Naša žena,</hi> 10. 12. 1942.</bibl>
                    <bibl><hi rend="italic" xml:space="preserve">Naša žena, </hi>2. 1. 1943.</bibl>
                    <bibl><hi rend="italic" xml:space="preserve">Naša žena, </hi>marec 1945 (posebna
                        izdaja).</bibl>
                    <bibl><hi rend="italic">Slovenski poročevalec,</hi> 16. 6. 1942.</bibl>
                    <bibl><hi rend="italic" xml:space="preserve">Slovenski poročevalec, </hi>september
                        1943 (posebna izdaja). </bibl>
                    <bibl><hi rend="italic" xml:space="preserve">Slovenski poročevalec, </hi>14. 6.
                        1944.</bibl>
                    <bibl><hi rend="italic" xml:space="preserve">Slovenski poročevalec, </hi>4. 6.
                        1947.</bibl>
                    <bibl><hi rend="italic">Slovensko domobranstvo</hi>, 12. 10. 1944.</bibl>
                    <bibl><hi rend="italic">Štajerski gospodar</hi>, 24. 1. 1942.</bibl>
                </listBibl>
                <listBibl>
                    <head>Literatura</head>
                    <bibl>Accati, Luisa. »Svetničin mož: očetovska vloga, materinska vloga in
                        italijanska politika.« V: <hi rend="italic">Časopis za kritiko
                            znanosti</hi>, 21, št. 158/159, (1993): 133–46.</bibl>
                    <bibl>Accati, Luisa. <hi rend="italic">Pošast in lepotica. Oče in mati v
                        katoliški vzgoji čustev</hi>. Ljubljana: Studia humanitatis,
                        2001.</bibl>
                    <bibl>Batinić, Jelena. <hi rend="italic">Women and Yugoslav Partisans: A History
                        of World War II Resistance</hi>. Cambridge: Cambridge University Press,
                        2015.</bibl>
                    <bibl>Bojc Bidovec, Franja. <hi rend="italic">Ni neskončnih poti. Pisma
                        sinu</hi>. Ljubljana: Borec, 1984.</bibl>
                    <bibl>Deželak Barič, Vida. »Politizacija ženske na Slovenskem v času druge
                        svetovne vojne.« V: <hi rend="italic">Ženske skozi zgodovino. Zbornik
                            referatov 32. zborovanja slovenskih zgodovinarjev</hi>, ur. Aleksander
                        Žižek., 317–22. Ljubljana: Zveza zgodovinskih društev Slovenije,
                        2004.</bibl>
                    <bibl>Dežman, Jože, ur. <hi rend="italic">Gorenjski partizan. Gorenjski odred
                        1942–1944</hi>. Kranj: Partizanski knjižni klub, 1992.</bibl>
                    <bibl>Dornik Šubej, Ljuba. »Vloga žensk v obveščevalnih in varnostnih službah na
                        Slovenskem pred, med in po drugi svetovni vojni.« V: <hi rend="italic">Ženske skozi zgodovino. Zbornik referatov 32. zborovanja slovenskih
                            zgodovinarjev</hi>, ur. Aleksander Žižek, 159–68. Ljubljana: Zveza
                        zgodovinskih društev Slovenije, 2004. </bibl>
                    <bibl>Ferenc, Tone. <hi rend="italic">Ljudska oblast na Slovenskem
                        1941–1945</hi>. Ljubljana: Mladika, 1991.</bibl>
                    <bibl>Gay, Peter. <hi rend="italic">Freud for Historians</hi>. New York, Oxford:
                        Oxford University Press, 1986.</bibl>
                    <bibl>Godeša, Bojan. »Revizija in odpiranje novih obzorij – priložnost za
                        'drugačno' zgodovino?.« <hi rend="italic">Zgodovinski časopis</hi> 63, št.
                        1-2 (2009): 440–58.</bibl>
                    <bibl>Godeša, Bojan. <hi rend="italic">Kdor ni z nami, je proti nam</hi>. <hi rend="italic">Slovenski izobraženci med okupatorji, Osvobodilno fronto
                        in protirevolucionarnim taborom</hi>. Ljubljana: Cankarjeva založba,
                        1995.</bibl>
                    <bibl>Henderson Stewart, Frank. <hi rend="italic">Honor</hi>. Chicago, and
                        London: Chicago University Press, 1994.</bibl>
                    <bibl>Kovačević, Dušanka. <hi rend="italic">Women of Yugoslavia in the National
                        Liberation War</hi>. Belgrade: Conference for Social Activities of
                        Yugoslav Women, 1977.</bibl>
                    <bibl>Lešnik, Doroteja in Gregor Tomc. <hi rend="italic">Rdeče in črno.
                        Slovensko partizanstvo in domobranstvo</hi>. Ljubljana: Znanstveno in
                        publicistično središče, 1995.</bibl>
                    <bibl>Mayer, Arno. <hi rend="italic">The Persistence of the Old Regime. Europe
                        to the Great War</hi>. London: Verso, 2010.</bibl>
                    <bibl>Sklevicky, Lydia. <hi rend="italic">Konji, žene, ratovi</hi>. Zagreb:
                        Ženska infoteka, 1996.</bibl>
                    <bibl><hi rend="italic">Slovenska novejša zgodovina: od programa Zedinjena
                        Slovenija do mednarodnega priznanja Republike Slovenije: 1848–1992:
                        1</hi>, ur. Jasna Fischer et al. Ljubljana: Mladinska knjiga, Inštitut
                        za novejšo zgodovino, 2005.</bibl>
                    <bibl>Štajner, Milena et al. <hi rend="italic">Ilegalčki: vojna Ljubljana
                        1941–1945: iz zapuščine Ade Krivic</hi>. Ljubljana: Društvo ZAK,
                        2004.</bibl>
                    <bibl>Traverso, Enzo. <hi rend="italic">The European Civil War 1914–1945</hi>.
                        London, New York: Verso, 2016.</bibl>
                    <bibl>Ule, Mirjana. »Kontekst ženskih študij v Sloveniji.« V: <hi rend="italic">Od ženskih študij k feministični teoriji, zbornik</hi>, ur. Eva D.
                        Bahovec, 119–24. Ljubljana: Študentska organizacija Univerze v Ljubljani,
                        (1993). </bibl>
                    <bibl>Verginella, Marta. »Narodna čast ali kako sta se spojila narod in čast.«
                        <hi rend="italic">Acta Histriae</hi> 8, št. 2 (2000): 421–30.</bibl>
                    <bibl>Verginella, Marta. »<hi rend="italic">Naše žene volijo</hi>«, v: Antić
                        Gaber, Milica, ur. Naše žene volijo. Ljubljana: Urad za žensko politiko,
                        1999, 71–84.</bibl>
                    <bibl>Verginella, Marta. »Poraženi zmagovalci. Slovenska pričevanja o
                        osvobodilnem gibanju na Tržaškem.« V:
                        <hi rend="italic" xml:space="preserve">Ljudje v vojni. Druga svetovna vojna v Trstu in na Primorskem, </hi>ur.
                        Marta Verginella, Sandi Volk in Katja Colja, 13–51. Koper: Zgodovinski
                        društvo za južno Primorsko, 1995.</bibl>
                    <bibl>Vidmar Horvat, Ksenija. <hi rend="italic">Zamišljena mati: spol in
                        nacionalizem v kulturi 20. stoletja</hi>. Ljubljana: Znanstvena založba
                        Filozofske fakultete, 2013.</bibl>
                    <bibl>Volk, Alessandro. »Raznolikost vojnih izkušenj v spominih tržaških
                        Slovencev.« V:
                        <hi rend="italic" xml:space="preserve">Ljudje v vojni. Druga svetovna vojna v Trstu in na Primorskem, </hi>ur.
                        Marta Verginella, Sandi Volk in Katja Colja, 53–138. Koper: Zgodovinski
                        društvo za južno Primorsko, 1995.</bibl>
                </listBibl>
                <listBibl>
                    <head>Objavljeni viri</head>
                    <bibl>Gerk, Stana, Križnar, Ivka in Štefanija Ravnikar – Podbevšek, ur. <hi rend="italic">Slovenke v narodnoosvobodilnem boju: zbornik dokumentov,
                        člankov in spominov</hi>. Ljubljana: Borec, 1970.</bibl>
                </listBibl>
            </div>
            <div type="summary" xml:lang="en">
                <docAuthor>Tjaša Konovšek</docAuthor>
                <head>BETWEEN THE IDEAL AND
                    REALITY: WOMEN DURING WORLD WAR II IN SLOVENIA</head>
                <head>SUMMARY</head>
                <p><hi style="font-size:10pt">Conservative rural population represented a large
                    share of participants in the National Liberation Struggle. The movement that
                    depended on supplies from the hinterland had to morally and ethically adapt
                    its actions to the public opinion of the people that enabled the Partisan
                    movement by supplying it with all the necessities. This proved to be
                    problematic, as the movement also accepted a large number of women into its
                    ranks. The occupation regime and its collaborators attempted to discredit
                    the liberation movement in order to cut its supply. As the leader of the
                    resistance, the Communist Party thus demanded that its members lead strictly
                    moral lives. Men and women slept separately and were sometimes even divided
                    into separate units. Not even husbands and wives functioned as couples.</hi>
                </p>
                <p><hi style="font-size:10pt">Between 1941 and 1944, women reached the very limits
                    of their traditional frameworks. They crossed from the private into the
                    public sphere as they became activists, fighters, couriers, and medical
                    professionals. In extreme cases, they even assumed the roles of men. This
                    was also reflected in the language that they and others used when describing
                    their work: they referred to themselves in the first person masculine. After
                    the end of the war, the role of women in everyday life became similar to
                    their status before the war. They were demobilised from the army and
                    returned home. Family and care became their primary tasks. However, as they
                    had proven themselves with their wartime activities, they were now given –
                    in the better, socialist state – the passive and active right to vote and
                    thus make decisions about the future of their children.</hi>
                </p>
            </div></back>
    </text>
</TEI>