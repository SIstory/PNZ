<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Perica Hadži-Jovančić, <hi rend="bold">The Third Reich and Yugoslavia. An
                        Economy of Fear, 1933–1941</hi>. London &amp; New York: Bloomsbury Academic,
                    2020, 193 strani </title>
                <author>
                    <forename>Klemen</forename>
                    <surname>Kocjančič</surname>
                </author>
            </titleStmt>
            <editionStmt>
                <edition><date>2021-11-25</date></edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Privoz 11</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/3842</pubPlace>
                <date>2021</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">61</biblScope>
                <biblScope unit="issue">3</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <revisionDesc>
            <listChange>
                <change><date>2021-11-25T12:53:23Z</date>
                    <name>Mihael Ojsteršek</name>
                    <desc>Pretvorba iz DOCX v TEI, dodatno kodiranje</desc></change>
            </listChange>
        </revisionDesc>
    </teiHeader>
    <text>
        <front>
            <docAuthor>Klemen Kocjančič</docAuthor>
        </front>
        <body>
            <figure>
                <graphic url="The_Third_Reich_and_Yugoslavia.jpg" height="350px"/>
            </figure>
            <p>Leta 2020 je mednarodna založba Bloomsbury Academic izdala knjigo Perice
                Hadži-Jovančića z naslovom <hi rend="italic">The Third Reich and Yugoslavia. An
                    Economy of Fear, 1933–1941</hi>. Hadži-Jovančić, ki je leta 2018 doktoriral na
                britanski Univerzi v Cambridgeu, se ukvarja s preučevanjem političnih, ekonomskih in
                kulturnih odnosov med Jugoslavijo, Nemčijo in Združenim kraljestvom v medvojnem
                obdobju.</p>
            <p>Pričujoča knjiga se ukvarja z analizo gospodarskega in političnega sodelovanja med
                Kraljevino Jugoslavijo in nacistično Nemčijo od prihoda nacistične stranke na oblast
                leta 1933 in vse do napada sil osi na Jugoslavijo aprila 1941.</p>
            <p>Avtor v prvem poglavju predstavi predzgodovino glavnega obdobja preučevanja, predvsem
                nemški koncept Srednje Evrope (<hi rend="italic">Mitteleuropa</hi>), velikega
                gospodarskega prostora (<hi rend="italic">Grosswirtschaftsraum</hi>), ter različne
                ekonomske teorije, ki so oblikovale gospodarske odnose med Nemčijo in tujino. Tu se
                dotakne tudi vpliva nemškega gospodarstva na oblikovanje politike tretjega rajha do
                obravnavanega območja.</p>
            <p>Prevzem oblasti nacistične stranke leta 1933 je v Jugoslaviji obnovil strahove o
                ponovnem konfliktu z Avstrijo, a na začetku je tretji rajh želel ohraniti
                jugoslovansko nevtralnost v prihajajoči vojni in nadaljevanje gospodarske izmenjave.
                V drugem poglavju avtor analizira politično okolje med Jugoslavijo, Nemčijo in
                Avstrijo pred letom 1933. Jugoslavija je v tem obdobju bila bolj zaskrbljena zaradi
                italijanskih ozemeljskih zahtev in posegov ter nemških pritiskov proti mali antanti
                (med Jugoslavijo, Romunijo in Češkoslovaško). Atentat na kralja Aleksandra oktobra
                1934 v Marseillu je onemogočil pogovore o večjem francoskem vplivu na Italijo glede
                Srednje Evrope; jugoslovanske strahove je še dodatno podkrepila sklenitev
                francosko-italijanskega sporazuma januarja 1935. Naslednje leto je postalo jasno, da
                so evropske velesile pripravljene žrtvovati manjše države za ohranitev splošnega
                miru na celini, razjasnila se je tudi operativna nezmožnost delovanja Lige narodov.</p>
            <p>Tretje poglavje se začne s pregledom gospodarskega stanja v Podonavju po velikem
                gospodarskem zlomu in krizi ter načrtov glede oblikovanja Donavske konfederacije. Po
                prvi svetovni vojni so med Jugoslavijo in Nemčijo ostala odprta nekatera vprašanja:
                denimo odškodnina za zaplenjeno premoženje nemških državljanov v Jugoslaviji po letu
                1918 in nemško plačilo vojne reparacije Jugoslaviji za povzročeno škodo med prvo
                svetovno vojno. To je Nemčija nehala plačevati že leta 1931 in januarja 1933 so
                sklenili dogovor o končanju vojnih reparacij. Z nemškim preklicem dotedanjega
                gospodarskega sporazuma z Jugoslavijo leta 1927 so se odnosi ponovno zaostrili,
                dokler niso septembra 1932 sklenili sporazuma o plačilnemu prometu, kar je
                predstavljalo ogrodje za sklenitev nemško-jugoslovanskega gospodarskega sporazuma
                maja 1934. Dogovori o sporazumu so potekali šest tednov, pri čemer je sporazum imel
                že tajni aneks o kvotah za jugoslovanske kmetijske proizvode za izvoz. Sporazum je
                uredil tudi plačilni promet, zračni transport, konzularno predstavništvo, turizem in
                ustanovitev mešanega nemško-jugoslovanskega odbora za reševanje gospodarskih
                problemov. Jugoslavija se je zavezala za prioritetni nakup proizvodov nemške
                kemične, strojne, železarske in tekstilne industrije. Za Jugoslavijo je bil sporazum
                ugoden predvsem na kmetijskem področju, saj se je Nemčija zavezala k plačevanju
                višjih cen, kot so veljale na splošnem trgu (npr. za žito). Tajni dodatek sporazumu
                je zagotavljal nemški denar (prek jugoslovanske države) za jugoslovanske izvoznike,
                ki bi v Nemčiji imeli izgubo, pri čemer je bilo to omejeno na kakovost posameznega
                proizvoda. Istočasno je Jugoslavija sklepala dodatne gospodarske sporazume znotraj
                male antante, kar je povzročilo velik porast gospodarske izmenjave. Neuravnotežena
                plačna kultura (nemška podjetja so nemudoma plačevala račune, medtem ko so
                jugoslovanska potrebovala tri mesece ali več) je povzročila tudi nemški deficit do
                Jugoslavije. Z junijem 1934 je Jugoslavija začela tudi izdajati kredit Nemčiji, ki
                je v nadaljnjih letih le naraščal.</p>
            <p>Četrto poglavje pokrije jugoslovanski umik iz politike Srednje Evrope po poletju 1936
                in povečevanje stikov z Nemčijo in Italijo. Anšlus Avstrije leta 1938 je
                jugoslovanska politika pričakovala, razen slovenskih politikov, ki so se bali za
                usodo avstrijskih Slovencev in morebitnega nemškega prodora na Jadran. Sledila sta
                še italijanska zasedba Albanije in razkosanje Češkoslovaške, nekdanje zaveznice
                Jugoslavije v okviru male antante. Jugoslovansko politično mnenje glede teh dogodkov
                je v zadnjem predvojnem poletju leta 1939 povzročilo, da je Hitler Jugoslavijo
                označil za »negotovo zaveznico«.</p>
            <p>Peto poglavje predstavi nemško zaostrovanje odnosov z Jugoslavijo, ki jo je Nemčija
                videla kot pomemben vir gospodarskih dobrin v prihajajoči vojni. Nastop nemškega
                četrtletnega gospodarskega načrta, usmerjenega v okrepitev nemškega gospodarstva in
                oboroženih sil, je povzročil tudi zmanjšanje uvoza iz tujine. To je prizadelo
                predvsem jugoslovanske izvoznike prehrambnih izdelkov, medtem ko je naraščal izvoz
                jugoslovanskih surovin za težko industrijo (predvsem cinka in svinca). Jugoslavija
                je imela dobro pogajalsko izhodišče zaradi potreb Nemčije po večjemu uvozu žitaric,
                kar se je pokazalo ob sklenitvi novega sporazuma marca 1937 glede uvoza koruze in
                žita. Z anšlusom se je pokazala gospodarska odvisnost Jugoslavije od velikonemškega
                rajha: 39 odstotkov jugoslovanskega uvoza in 42 odstotkov jugoslovanskega izvoza. Da
                bi izboljšala stanje, sta Jugoslavija in Združeno kraljestvo povečala gospodarsko
                sodelovanje. Nemčija je v želji, da bi zmanjšala klirinški dolg do Jugoslavije, tej
                ponudila prodajo oborožitve, kar se je tudi zgodilo s prodajo nemških vojaških letal
                in plovil.</p>
            <p>Avtor v šestem poglavju analizira vpliv tretjega rajha na industrializacijo
                Jugoslavije, ki je nujno potrebovala svež (tuj) kapital za investicije v industrijo.
                V prvem desetletju po prvi svetovni vojni je bil francoski in britanski kapital v
                Jugoslaviji vložen primarno v rudarstvo, avstrijski, madžarski in češkoslovaški
                kapital v bančništvo in zavarovalništvo, medtem ko so Švedi in Švicarji vlagali v
                energetski sektor. A velika depresija je zmanjšala tuje vlaganje, ki je le počasi
                okrevalo. Nemčija, ki je leta 1935 predstavljala le 1,35 odstotka tujega kapitala,
                je začela vlagati v popolnoma zapostavljeno naftno industrijo. V manjši meri so
                Nemci vlagali tudi v jugoslovansko rudarstvo in bančništvo. V tem obdobju je
                Jugoslavija začela povečevati nakupe v Nemčiji: denimo nakup železniških vagonov,
                telefonskih kablov, kmetijske mehanizacije in seveda oborožitve. Tudi jugoslovansko
                kmetijstvo se je okrepilo, zahvaljujoč gospodarskemu sporazumu z Nemčijo: med letoma
                1932 in 1935 se je izvoz konoplje v Nemčijo povečal s 40 na 180 milijonov dinarjev
                letno. Nemški kapital je tako bil aktiven v stimulaciji jugoslovanskega kmetijstva,
                s čimer se je še dodatno povečal nemški vpliv.</p>
            <p>Naslednje poglavje se dotika tudi antisemitizma, ki je bil prisoten v tretjem rajhu
                in Jugoslaviji, ter vzpona domačega fašizma. Posledično je občasno prihajalo do
                trenj med Jugoslavijo in tretjim rajhom zaradi njihove podpore jugoslovanskim
                fašističnim gibanjem v Jugoslaviji in na območju velikonemškega rajha. Posebno
                poglavje v odnosih so predstavljali jugoslovanski folksdojčerji, ki so primarno
                živeli v Vojvodini, Slavoniji, Sloveniji in Bosni.</p>
            <p>Osmo poglavje pokriva začetek druge svetovne vojne v Evropi in s tem spremembo
                odnosov med tretjim rajhom (in silami osi) ter Jugoslavijo. V tem obdobju, do padca
                Francije, je bila Jugoslavija ena ključnih držav izvoznic za Nemčijo, nato pa je
                Nemčiji uspelo s pritiski izboljšati obstoječe gospodarske spore z Jugoslavijo v
                lastno korist.</p>
            <p>Deveto poglavje se ukvarja z zadnjim obdobjem Kraljevine Jugoslavije pred aprilsko
                vojno leta 1941. Ker Francija in Združeno kraljestvo nista mogla več podpirati
                Jugoslavije zaradi zahodne fronte, se je morala ta nasloniti na Nemčijo za
                zavarovanje lastnih meja pred italijansko invazijo. Širši Balkan je postal novo
                žarišče sporov in pritiskov sil osi na države. Po italijanskem napadu na Grčijo, ki
                je ogrozil jugoslovanski interes za pristanišče Thessaloniki, so se jugoslovanski
                diplomati začeli pogajati z Italijo in Nemčijo, hkrati pa so podpisali sporazum o
                večnem prijateljstvu z Madžarsko. Nemčija je začela pritiskati na Jugoslavijo, da
                pristopi k trojnemu paktu, kar se je dejansko zgodilo 25. marca 1941. A to je
                sprožilo množične proteste in puč v Beogradu, čemur je sledil nemški povračilni
                napad na (kratkotrajno) zaveznico.</p>
            <p>Avtor zaključi, da sta se v obravnavanem obdobju obe državi istočasno razvijali na
                gospodarskem področju, a je Nemčija zaradi svoje moči imela vedno nadrejeno vlogo v
                tem partnerskem odnosu. Gospodarski odnosi med državama so bili sklenjeni v luči
                spremenjenih politik tretjega rajha, ki se je intenzivno začel pripravljati na
                vojno. V vsakem primeru je na koncu Jugoslavija postala gospodarski plen kot
                okupirana država, pri čemer je v medvojnem obdobju Nemčija Jugoslavijo obravnavala
                kot satelit ali kolonijo.</p>
            <p>Pričujoča knjiga preučuje izjemno zanimivi, a skoraj popolnoma spregledani obdobje in
                področje jugoslovanske in s tem slovenske zgodovine v obdobju med prvo in drugo
                svetovno vojno. Avtorju je uspelo osvetliti gospodarski vpliv na medvojne
                (politične) dogodke in vlogo Jugoslavije v tem turbulentnem času, ko se je Nemčija
                (in posledično tudi preostala Evropa) pripravljala na vojno. Pri tem lahko tudi
                vidimo, kako so bile za Nemčijo pomembne tuje države s svojimi gospodarskimi viri,
                da se je začela oboroževati in pripravljati na »oblikovanje« življenjskega prostora.</p>
            <p>Za slovenske (gospodarske) zgodovinarje je lahko ta knjiga, ki se ne spušča v
                podrobnosti v posamičnih jugoslovanskih predelih, dobra spodbuda k preučitvi vloge
                gospodarstva med Avstrijo, Italijo in Nemčijo v medvojnem obdobju.</p>
        </body>
    </text>
</TEI>
