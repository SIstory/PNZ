<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Od Magnusa do Planine</title>
                <title>Aids v Sloveniji od 1987 do 1992 med politiko, javnim zdravjem in
                        družbo<note place="foot" xml:id="ftn1" n="*">Članek je nastal v okviru
                        raziskovalnega programa P6-0281 <hi rend="italic">Idejnopolitični in
                            kulturni pluralizem in monizem na Slovenskem v 20. stoletju</hi>, ki ga
                        sofinancira Javna agencija za raziskovalno dejavnost Republike Slovenije iz
                        državnega proračuna.</note></title>
                <author>
                    <forename>Marko</forename>
                    <surname>Zajc</surname>
                    <roleName>Dr.</roleName>
                    <roleName>znanstveni sodelavec</roleName>
                    <affiliation>Inštitut za novejšo zgodovino</affiliation>
                    <address>
                        <addrLine>Privoz 11</addrLine>
                        <addrLine>SI-1000 Ljubljana</addrLine>
                    </address>
                    <email>marko.zajc@inz.si</email>
                </author>
            </titleStmt>
            <editionStmt>
                <edition><date>2021-11-23</date></edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Privoz 11</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/3917</pubPlace>
                <date>2021</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">61</biblScope>
                <biblScope unit="issue">3</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <profileDesc>
            <langUsage>
                <language ident="sl"/>
                <language ident="en"/>
            </langUsage>
            <textClass>
                <keywords xml:lang="en">
                    <term>AIDS</term>
                    <term>Slovenia</term>
                    <term>political history</term>
                    <term>public health</term>
                </keywords>
                <keywords xml:lang="sl">
                    <term>Aids</term>
                    <term>Slovenija</term>
                    <term>politična zgodovina</term>
                    <term>javno zdravje</term>
                </keywords>
            </textClass>
        </profileDesc>
        <revisionDesc>
            <listChange>
                <change>
                    <date>2021-11-25T10:41:50Z</date>
                    <name>Mihael Ojsteršek</name>
                    <desc>Pretvorba iz DOCX v TEI, dodatno kodiranje</desc>
                </change>
            </listChange>
        </revisionDesc>
    </teiHeader>
    <text>
        <front>
            <docAuthor>Marko Zajc<note place="foot" xml:id="ftn2" n="**"><hi rend="bold">Dr.,
                        znanstveni sodelavec, Inštitut za novejšo zgodovino, Privoz 11, SI-1000
                        Ljubljana; <ref target="mailto:marko.zajc@inz.si">marko.zajc@inz.si</ref></hi></note>
            </docAuthor>
            <docImprint>
                <idno type="cobissTpe">Cobiss tip: 1.01</idno>
                <idno type="DOI">doi: https://doi.org/10.51663/pnz.61.3.02</idno>
            </docImprint>
            <div type="abstract" xml:lang="sl">
                <head>IZVLEČEK</head>
                <p><hi rend="italic">Članek je zasnovan kot poskus zgodovinskega pregleda politične
                        zgodovine aidsa od druge polovice osemdesetih do začetka devetdesetih let
                        20. stoletja. Prispevek temelji predvsem na omembah bolezni v osrednjem
                        slovenskem dnevnem časopisu Delo, kot pomemben vir pa je treba poudariti (še
                        neurejeno) arhivsko gradivo NIJZ o tej problematiki. Prisotnost problematike
                        v parlamentarnih telesih smo analizirali in kontekstualizirali s pomočjo
                        digitaliziranega parlamentarnega gradiva Slovenski parlamentarni korpus, ki
                        ga je infrastrukturni program INZ pripravil v okviru Slovenske raziskovalne
                        infrastrukture za jezikovne vire in tehnologije (clarin.si). Najbolj očitni
                        lastnosti dinamike v zvezi z aidsom v javnosti med letoma 1987 in 1993 sta
                        »degejizacija« aidsa in simbolni premik pozornosti s homoseksualcev na
                        intravenozne uživalce drog.</hi></p>
                <p><hi rend="italic">Ključne besede: Aids, Slovenija, politična zgodovina, javno
                        zdravje</hi></p>
            </div>
            <div type="abstract" xml:lang="en">
                <head>ABSTRACT</head>
                <head>FROM MAGNUS TO PLANINA</head>
                <head>AIDS IN SLOVENIA 1987–1992 BETWEEN POLITICS, PUBLIC HEALTH, AND SOCIETY</head>
                <p><hi rend="italic">The article is conceived as an attempt to provide a historical
                        overview of the political history of AIDS from the second half of the 1980s
                        to the early 1990s. The contribution is based mainly on the references to
                        the disease in the central Slovenian daily newspaper </hi>Delo<hi
                        rend="italic">. The archival materials of the National Institute of Public
                        Health (NIJZ) on this issue, which have yet to be sorted, should also be
                        highlighted as an important source. The presence of this issue in the
                        parliamentary bodies has been analysed and contextualised using the
                        Slovenian Parliamentary Corpus, which consists of digitised parliamentary
                        materials and was prepared by the INZ Infrastructure Programme in the
                        context of the Slovenian Common Language Resources and Technology
                        Infrastructure (clarin.si). The most notable feature of the AIDS dynamic in
                        the public sphere between 1987 and 1993 is the so-called “de-gayisation” of
                        AIDS and the symbolic shift of the so-called “most-at-risk group” from
                        homosexuals to intravenous drug users.</hi></p>
                <p>
                    <hi rend="italic">Keywords: AIDS, Slovenia, political history, public
                        health</hi></p>
            </div>
        </front>
        <body>
            <div>
                <head>Uvod</head>
                <p>Osnovni namen članka je pregled politične pa tudi splošno družbene prisotnosti
                    aidsa v Sloveniji od druge polovice osemdesetih do začetka devetdesetih let 20.
                    stoletja. Politične perspektive prisotnosti epidemije seveda ni mogoče ločiti od
                    družbene in medicinske dinamike, poudarek na politiki pa pomeni predvsem
                    določeno interpretativno perspektivo. Na kakšen način in kdaj je bil aids
                    politični problem in na kakšen način in kdaj ni bil? Kateri akterji so se
                    ukvarjali z aidsom in kako so ga umestili v politično strategijo in prakso?
                    Kakšne politične učinke so imele družbeno-medicinske akcije in kdo jih je
                    podpiral? Kakšno vlogo so imeli mediji v tem obdobju in kako so prevajali
                    problematiko aidsa v politični jezik? Večina teh vprašanj je retorične narave,
                    prispevek ne bo odgovoril na vsa, bo pa vsa izmed naštetih problematiziral na
                    konkretnih zgodovinskih primerih. Prispevek temelji predvsem na omembah bolezni
                    v osrednjem slovenskem dnevnem časopisu <hi rend="italic">Delo</hi>, kot
                    pomemben vir je treba poudariti (še neurejeno) arhivsko gradivo NIJZ
                    (Nacionalnega inštituta za javno zdravje) o tej problematiki, dogajanja pa so
                    dodatno osvetlili arhivi družbenopolitičnih organizacij. Prisotnost problematike
                    v parlamentarnih telesih po letu 1990 smo analizirali s pomočjo digitaliziranega
                    parlamentarnega gradiva Slovenski parlamentarni korpus, ki ga je infrastrukturni
                    program INZ pripravil v okviru Slovenske raziskovalne infrastrukture za
                    jezikovne vire in tehnologije (clarin.si).</p>
                <p>Kljub uporabi arhivskih virov in digitaliziranih parlamentarnih zapisnikov
                    predstavlja hrbtenico prispevka analiza pisanja osrednjega slovenskega dnevnika
                        <hi rend="italic">Delo</hi>. Vloga osrednjega dnevnega časopisa v republiki
                    (in kasneje državi) je <hi rend="italic">Delu</hi> dajala poseben položaj: po
                    eni strani je v veliki meri ustvarjalo slovensko javnost. Še tako majhna novica
                    je pridobila »vseslovenski« značaj in vpliv, če je bila objavljena v tem
                    časopisu. Po drugi strani je bilo <hi rend="italic">Delo</hi> iz istih razlogov
                    na udaru dominantne politike v republiki/državi. Pri uporabi časopisnih virov
                    kot osnove za historično analizo obstaja nevarnost, da nas pri interpretaciji
                    zanese diskurz obravnavanega medija, zato je treba poudariti, da se pri
                    povzemanju <hi rend="italic">Dela</hi> zavedamo, da gre za reprezentacije in ne
                    nujno absolutno resnico. Reprezentacije pa so pomemben del sodobne politike.</p>
                <p>Raziskava politične in družbene dimenzije aidsa v Sloveniji je odkrila več tem,
                    ki se jim v tem prispevku nismo mogli posvetiti, čeprav so prav tako pomembne za
                    zgodovinsko razumevanje prisotnosti bolezni v slovenski javnosti. V prvi vrsti
                    moramo omeniti aids kot problematiko mednarodne politike. Osrednji slovenski
                    časopis <hi rend="italic">Delo</hi> je o tem veliko poročal, zato ostaja
                    zgodovinska analiza pogleda slovenskih medijev na mednarodno politiko aidsa
                    pomembna tema, ki še čaka na podrobno obravnavo. Zanimiva bi bila tudi
                    historično-diskurzivna analiza aidsa kot metafore, če uporabimo slavno sintagmo
                    Susan Sontag.<note place="foot" xml:id="ftn3" n="1">Susan Sontag, <hi
                            rend="italic">AIDS and Its Metaphors</hi> (New York: Farrar, Straus and
                        Giroux, 1989).</note> V slovenskem političnem in medijskem prostoru lahko
                    opazimo pestro uporabo aidsa kot metafore v različnih tekstih in kontekstih.
                    Slovensko jezikoslovno javnost je pretresala debata o aidsu kot jezikoslovnem
                    problemu. Slovenski jezikoslovci so poskušali posloveniti kratico AIDS (Acquired
                    Immune Deficiency Syndrome) v SPIP (sindrom pridobljene imunske pomanjkljivosti)
                    ali SPIN (sindrom pridobljene imunske nezadostnosti),<note place="foot"
                        xml:id="ftn4" n="2">Velemir Gjurin, »Jezikovno razsodišče: Aids škodi tudi
                        slovenščini,« <hi rend="italic">Delo</hi>, 17. 1. 1987, 4.</note> vendar je
                    ostal v uporabi izraz aids, običajno pisan z malimi črkami.</p>
            </div>
            <div>
                <head>1987</head>
                <p>Po prvih akcijah leta 1985 so v letu 1986 gejevski aktivisti v Sloveniji
                    nadaljevali ozaveščanje o aidsu. Na festivalu Magnus 1986 so izdali poseben
                    letak o aidsu, decembra 1986 pa je tematika nove bolezni našla svoj prostor tudi
                    v osrednjem slovenskem kulturnem centru, v Cankarjevem domu. Pod ciklusom z
                    naslovom AIDS – tema gledališča ter družbeno medicinski problem so prikazali dva
                    celovečerna filma in gledališko predstavo, organizirali so tudi okroglo
                        mizo.<note place="foot" xml:id="ftn5" n="3">»Cankarjev dom, koledar
                        prireditev,« <hi rend="italic">Delo</hi>, 27. 11. 1986, 13.</note> Predstavo
                    v produkciji Drame SNG Maribor z naslovom <hi rend="italic">Tako kot je</hi> je
                    režiral Vinko Möderndorfer, nastopali pa so mladi igralci debitanti, med njimi
                    tudi kasneje uveljavljena igralca Borut Veselko in Dario Varga. Drama je »na
                    odkrit in občutljiv način govorila o aidsu, bolezni, ki ob nemoči medicine
                    postaja nov problem človeštva«.<note place="foot" xml:id="ftn6" n="4">»Drama o
                        AIDS na malem odru mariborske Drame SNG,« <hi rend="italic">Delo</hi>, 27.
                        9. 1986, 1.</note> Na okrogli mizi so sodelovali strokovnjaki z Republiškega
                    komiteja za zdravstvo in tudi gostje iz tujine. Ob zaključku leta 1986 aidsa v
                    Sloveniji ni bilo mogoče ignorirati: pojavili so se prvi primeri okuženih in
                    obolelih, raslo je tudi število člankov o aidsu v slovenskih časopisih. <hi
                        rend="italic">Delo</hi> je leta 1986 objavilo več prispevkov o soočenju
                    Svetovne zdravstvene organizacije z aidsom,<note place="foot" xml:id="ftn7"
                        n="5">Uroš Lipušček, »Aids postaja največja nevarnost človeškemu zdravju v
                        tem stoletju,« <hi rend="italic">Delo</hi>, 24. 11. 1986, 7.</note> o boju
                    proti bolezni v ZDA in zahodni Evropi, pa tudi v bližnjih državah.</p>
                <p>V začetku februarja 1987 je <hi rend="italic">Sobotna priloga Dela</hi> objavila
                    obsežno reportažo o stanju aidsa v Sloveniji. Novinarja sta pohvalila klub
                    Magnus, da je glede aidsa ukrepal prvi v Sloveniji in Jugoslaviji. Pogovarjala
                    sta se tudi z (anonimnim) predstavnikom Magnusa, ki je poudaril, da je mogoče
                    aidsu kljubovati samo z ozaveščanjem. Denar za boj proti bolezni bi najbolje
                    porabili, če bi ga namenili propagandi, nakupu dobrih kondomov in injekcijskih
                    igel za narkomane. Novinarja sta vprašala predstavnika Magnusa, ali so se že
                    povezali z oblastjo. Gejevski aktivist je odgovoril negativno. Ko so v
                    Cankarjevem domu predstavljali projekt Magnus, so skušali z njimi navezati
                    stike: »Njihovi predstavniki so rekli, da se bodo oglasili, se pogovorili z
                    nami, a do zdaj ni bilo nikogar.« Priznal je, da se v Magnusu zbirajo predvsem
                    intelektualci, na ostale homoseksualce Magnus nima vpliva. Problematični so
                    predvsem nižji sloji, ki se pogosto ukvarjajo z moško prostitucijo. Predstavnik
                    Magnusa je za njih predlagal propagandno akcijo po javnih straniščih in
                    avtobusih, represija bi jih potisnila samo še v večjo ilegalo. Članek je
                    uravnoteženo prikazal še drugi dve rizični skupini: narkomane in hemofilike.
                    Medtem ko je anonimni narkoman nazorno opisal menjavanje umazanih igel in
                    stigmatizacijo narkomanov od oblasti, pa so hemofiliki lahko poudarili predvsem
                    svoj položaj nedolžnih žrtev. Društvo hemofilikov je že leta 1985 organiziralo
                    številna predavanja o aidsu, v letu 1986 so se vsi odločili, da gredo na
                    testiranje. Od 160 članov je bilo pozitivnih okrog deset hemofilikov. Novinarja
                    sta ugotovila, da je, kar zadeva preventivo, stanje še vedno na stopnji »morali
                    bi« ali »morali bomo«. Strokovna skupina pri Republiški komisiji za varstvo
                    prebivalstva pred nalezljivimi boleznimi ni storila nič ali zelo malo, aidsa pa
                    se niso bale samo rizične skupine, ampak tudi mnogi drugi. Stomatološka
                    ambulanta za hemofilike ni našla zobozdravnika, ki bi bil pripravljen zdraviti
                    zobe tej skupini. Najbolj pametno bi bilo, sta ugotavljala novinarja, da bi
                    Jugoslavija izkoristila prednost pred drugimi državami in začela preventivo po
                    šolah v okviru spolne vzgoje.<note place="foot" xml:id="ftn8" n="6">Tomaž
                        Gerdina in Vesna Marinčič, »Aids je epidemija prihodnosti, zaradi nje bodo
                        umirali samo nevedni,« <hi rend="italic">Sobotna priloga</hi>, 7. 2. 1987,
                        21.</note></p>
                <p>Dober mesec dni kasneje je aids v Sloveniji za nekaj dni postal dnevnopolitična
                    tema. Marca 1987 sta politično javnost v Jugoslaviji in Sloveniji pretresali
                    afera s 57. številko <hi rend="italic">Nove revije</hi> in t. i. plakatna afera.
                    Ta je bila preko Zveze socialistične mladine Slovenije (v nadaljevanju ZSMS)
                    neposredno povezana z aidsom in gejevskim gibanjem. ZSMS je likovno podobo
                    praznovanja dneva mladosti zaupala umetniškemu kolektivu NSK, ki je v plakatu
                    združil nacistično in komunistično simboliko in s tem namignil na totalitarnost
                    oblasti v Jugoslaviji. Ko so v Beogradu odkrili, da je sicer že sprejeti plakat
                    predelava nacistične predloge, se je po Jugoslaviji sprožil val ogorčenja.<note
                        place="foot" xml:id="ftn9" n="7">Aleš Gabrič, »Zaostrenost mednacionalnih
                        odnosov,« v: <hi rend="italic">Slovenska novejša zgodovina. Od programa
                            Zedinjena Slovenija do mednarodnega priznanja Republike Slovenije</hi>,
                        ur. Jasna Fischer et al. (Ljubljana: Mladinska knjiga in Inštitut za novejšo
                        zgodovino, 2005), 1173.</note> Predsedstvo zvezne mladinske organizacije v
                    Beogradu je, poleg razvpitega plakata in pisanja <hi rend="italic">Mladine</hi>
                    in <hi rend="italic">Tribune</hi>, slovenski mladinski organizaciji očitalo tudi
                    »organizacijo kongresa homoseksualcev in lezbijk, ki naj bi se v Ljubljani začel
                    24. maja«.<note place="foot" xml:id="ftn10" n="8">Ivan Vidic, »Zahteva po
                        analizi dela ZSM Slovenije,« <hi rend="italic">Delo</hi>, 13. 3. 1987,
                        1.</note> Očitno se je zveznim mladincem provokativno zdelo že dejstvo, da
                    bo v Ljubljani pod pokroviteljstvom ZSMS potekal gejevski festival v času
                    praznovanja dneva mladosti 25. maja.</p>
                <p>Osemnajstega marca 1987 se je na drugi strani <hi rend="italic">Dela</hi>
                    pojavila kratka novica z naslovom »Bi kongres homoseksualcev povečal nevarnost
                    aidsa«. Na seji mestnega komiteja za socialno in zdravstveno varstvo so
                    obravnavali poročilo univerzitetne Klinike za infekcijske bolezni in vročinska
                    stanja o ukrepih v zvezi z aidsom, »na seji so v zvezi z napovedanim mednarodnim
                    kongresom homoseksualcev, ki naj bi bil 25. maja v Ljubljani, obvestili
                    prisotne, da je mestna uprava inšpekcijskih služb opozorila republiško
                    inšpekcijo, da bi shajanje te rizične skupine iz vse Evrope pomenilo resno
                    nevarnost zaradi širjenja aidsa«.<note place="foot" xml:id="ftn11" n="9">Romana
                        Dobnikar, »Bi kongres homoseksualcev povečal nevarnost aidsa,« <hi
                            rend="italic">Delo</hi>, 18. 3. 1987, 2.</note> Naslednji dan je <hi
                        rend="italic">Delo</hi> objavilo komentar novinarja Janeza Kovačiča. Pisec
                    je ugotavljal, da postaja »kongres homoseksualcev« prvovrstni medijski in
                    politični dogodek, k čimer so prispevali tudi ljubljanski mestni organi. Priznal
                    je, da aids ne pozna meja in da Jugoslavija še ni naredila dovolj za zaustavitev
                    kuge 20. stoletja, vendar je po drugi strani ugotavljal, da zahteva aids
                    »nekoliko drugačen pristop, pri katerem medicina nima izključne in
                    najpomembnejše vloge«. Jugoslavija je prehodna in turistična država, v Afriki je
                    ponekod turizem zaradi aidsa povsem propadel. Zaskrbljenost družbe je, je trdil
                    avtor, do neke mere povsem upravičena. Kljub temu se po njegovem mnenju ni
                    mogoče izogniti preveč preprosti povezavi inšpekcijskih služb z aktualnim
                    političnim dogajanjem v slovenski in jugoslovanski družbi. Dobronamerno
                    opozorilo ljubljanskih inšpektorjev je dobilo značaj ukrepa, »ki naj po stranski
                    poti doseže tisto, kar se morda politiki ne zdi povedati naravnost«. Kako
                    naprej? Pobudo bi morala prevzeti stroka, »v nasprotnem primeru bo res možen
                    sklep, da so poskušali inšpektorji opraviti delo drugih in se priklonili
                    brezprizivnemu mnenju o kongresu homoseksualcev kot političnem dogodku«.<note
                        place="foot" xml:id="ftn12" n="10">Janez Kovačič, »AIDS in kongresniki,« <hi
                            rend="italic">Delo</hi>, 19. 3. 1987, 4.</note> Na kaj je namigoval
                    novinar v enigmatičnem novinarskem diskurzu poznega socializma? Komentator je
                    bil očitno prepričan, da ima »afera Magnus« politične, ne pa družbeno-medicinske
                    vzroke, pri čemer iniciatorje politizacije ni iskal v vrstah homoseksualcev,
                    ampak na strani oblasti.</p>
                <p>Več informacij o prepovedi dogodka najdemo v arhivskih dokumentih Socialistične
                    zveze delovnega ljudstva (v nadaljevanju SZDL). Že 13. marca sta se sestala
                    Primož Hainz, član izvršnega odbora predsedstva Republiškega komiteja (v
                    nadaljevanju RK) SZDL in Ingrid Bakše, predstavnica RK ZSMS, ki je bila kot
                    sekretarka za interesno združevanje mladih pri mladinski organizaciji zadolžena
                    za nova družbena gibanja. Ingrid Bakše je »zanikala kakršnokoli povezavo z
                    Dnevom mladosti ter opozorila na neodgovorno in netočno informiranje javnosti«.
                    Podala je kratko zgodovino festivala in sekcije Magnus, opozorila, da ne gre za
                    kongres, ampak festival, in predstavila festivalski program. Med preteklim
                    delovanjem sekcije je poudarila srečanje s klubom iz Italije, »ki deluje pod
                    okriljem komunistične mestne uprave v Bologni«, in okroglo mizo o aidsu. Na
                    kratko je predstavila tudi Klub Lilit, novo žensko gibanje, mladinska
                    organizacija pa naj bi si tudi prizadevala, da se bodo v prihodnje organizirale
                    tudi lezbijke. 19. marca je problematiko »kongresa homoseksualcev« obravnaval
                    svet za socialno in zdravstveno politiko pri predsedstvu RK SZDL. Omenjeni organ
                    je trdil, da bi moral Republiški komite za zdravstveno in socialno varstvo in
                    drugi organi na podlagi argumentov stroke ukrepati, da bi zavarovali
                    prebivalstvo pred to boleznijo. Menili so, da niso dovolj samo opozorila
                    inšpekcijskih služb, ampak so zahtevali »takojšnje ukrepanje v smislu prepovedi
                    tega srečanja«. Vzroki za nasprotovanje sveta »manifestaciji« niso bili zgolj
                    zdravstveni in socialni, po njihovem mnenju bi srečanje utegnilo povzročiti
                    pomembne ekonomske posledice na področju turizma v Sloveniji in Jugoslaviji. Da
                    so bila namigovanja novinarja <hi rend="italic">Dela</hi> o političnih razlogih
                    pravilna, dokazuje naslednji stavek: »Ob vsem tem ni mogoče pregledati tudi
                    negativnih političnih posledic glede na predvideni datum 25. maj 1987.«<note
                        place="foot" xml:id="ftn13" n="11">SI AS 537, š. 1117, t. e. 1196.
                        »Ljubljana, 20. marca,« <hi rend="italic">Delo</hi>, 21. 3. 1987,
                    2.</note></p>
                <p><hi rend="italic">Delo</hi> je 20. marca poleg kratkega poročila o zasedanju
                    omenjenega sveta objavilo tudi odziv organizatorjev festivala Magnus pod udarnim
                    naslovom »Dezinformacija«. Magnusovci so opozorili, da so o »kongresu
                    homoseksualcev« prvič brali v nekaterih beograjskih medijih. Mislili so, da so
                    slovenski organi in mediji dovolj trezni in kritični, da se bodo o stvari prej
                    pozanimali. To se ni zgodilo. Čeprav v medijih to ni bilo omenjeno,
                    organizatorji sklepajo, da gre za napihnjeno obravnavanje tedna Magnus, ki ga
                    sekcija za kulturo homoseksualnosti Magnus pri Škuc-forumu organizira tako kot
                    vsako leto v sodelovanju z različnimi ljubljanskimi kulturnimi organizacijami.
                    Kdo in zakaj je dal po treh zaporednih prireditvah festivalu pomen, ki ga nikoli
                    ni imel, organizatorji ne vedo. Vedo pa, da o kakšnem kongresu, na katerem naj
                    bi se sestala »ta rizična skupina«, ni sledu. Po njihovem mnenju gre za eno
                    izmed mogočih strategij, kako izničiti človekove pravice: tako, da ljudi
                    potisneš v »rizično skupino«. Ta pojem pa je, trdijo gejevski aktivisti, v boju
                    proti aidsu že davno preživel. Glede aidsa niso pozabili omeniti, da so akcijo
                    informiranja začeli že pred dvemi leti. Pristojnim so celo ponudili distribucijo
                    njihovega gradiva, vendar do takrat še niso prejeli ničesar. Predavanja o boju
                    proti aidsu so načrtovali tudi med spornim festivalom.<note place="foot"
                        xml:id="ftn14" n="12">»Odbor za pripravo tedna Magnus, Dezinformacija,« <hi
                            rend="italic">Delo</hi>, 21. 3. 1987, 2.</note></p>
                <p>V glasilu ZSMS in vse bolj kritičnem mediju <hi rend="italic">Mladini</hi> so
                    komentatorji afero Magnus nemudoma povezali s plakatno afero. Rastko Močnik je
                    ukrepe oblasti proti homoseksualcem opredelil kot »prvi realni politični učinek
                    štafetne gonje«. Po njegovem mnenju od 20. marca 1987 dalje homoseksualci niso
                    več enakopravni državljani. Šlo naj bi za novost, ki ima vrednost praktične
                    spremembe ustave. Začelo se je s surovo demagogijo in netenjem najnižjih
                    strasti, je bil kritičen Močnik, nadaljevalo z medijsko senzacionalistično
                    kampanjo, potem z opozorilom mestnih inšpektorjev in se končalo s stališčem
                    frontne organizacije (SZDL). Teoretsko je registre gospostva in oblasti
                    utemeljil s sklicevanjem na Althusserja in Foucaulta ter podal tezo, da pri
                    celotni zadevi sploh ne gre za aids. To naj bi dokazovalo naslednje: 1.
                    predstavnik zvezne ZSM je omenil tudi lezbijke, kar kaže na preprost seksistični
                    izpad; 2. glavna fronta proti aidsu so ravno organizirani in osveščeni
                    homoseksualci. Sekcija Magnus je največ naredila za osveščanje javnosti o
                    nevarnosti aidsa. Vprašanje statusa homoseksualcev je postalo eno izmed
                    osrednjih političnih vprašanj, je bil jasen Močnik, demokratična javnost pa mora
                    odgovoriti z zahtevo, da se v ustavo vnese določilo o enakopravnosti državljanov
                    ne glede na seksualno usmerjenost.<note place="foot" xml:id="ftn15" n="13"
                        >Rastko Močnik, »Demokratične sile in poskus vpeljave izjemnega stanja,« <hi
                            rend="italic">Mladina</hi>, 27. 3. 1987, 8.</note></p>
                <p>Sekcija Magnus se je po prvih odzivih odločila, da festivala v letu 1987 ne bo
                    organizirala. Tega niso storili zaradi širjenja aidsa, po njihovem mnenju je
                    turizem veliko bolj rizičen za aids, kot je Magnus za turizem. Veliko bolj kot
                    Magnus pa so za turizem rizične javne grožnje človekovim pravicam. Prav tako
                    »tega ne delamo niti zaradi tega, ker so nam dali vedeti, da dan mladosti ni za
                    nas – ali da mi nismo primerni zanj. Z gnusom protestiramo proti tej
                    diskriminatorni potezi in predlagamo, da se sredstva, ki bi jih porabili za
                    prireditev na ta dan, namenijo testiranju krvi ob krvodajalskih akcijah in
                    zaščitnim ukrepom tam, kjer je navadna transfuzija lahko obsodba za smrt (to pa
                    je v vsej Jugoslaviji, razen Slovenije in posameznih centrov drugje).«<note
                        place="foot" xml:id="ftn16" n="14">»Sekcija Magnus, Sporočilo Javnosti,« <hi
                            rend="italic">Mladina</hi>, 3. 4. 1987, 4. »Tedna Magnus in prireditev
                        letos ne bo,« <hi rend="italic">Delo</hi> 2. 4. 1987, 2.</note> Poteza
                    Magnusa je bila večplastna in ni opozarjala samo na ideološko izključevanje
                    homoseksualcev iz prave »mladine«, ampak tudi na očitne napake zdravstvene
                    politike v Jugoslaviji v zvezi z aidsom. Samo nekaj dni pred izjavo Magnusa je
                    predsednik Republiške komisije za varstvo prebivalstva pred aidsom Jože Drinovec
                    javno izrazil nezadovoljstvo nad neenotnostjo pri testiranju krvi v Jugoslaviji.
                    Do takrat so namreč samo v Sloveniji testirali vso kri, ki so jo zbrali od
                    krvodajalcev. V drugih republikah so teste opravljali zgolj v večjih medicinskih
                    središčih (Zagreb, Beograd, Zemun). Drinovec se je spraševal, kateri
                    jugoslovanski komite za zdravstvo je pripravljen prevzeti odgovornost za otroka,
                    ki bi dobil virus aidsa s transfuzijo krvi.<note place="foot" xml:id="ftn17"
                        n="15">Dragica Bošnjak, »Neodgovorno omahovanje,« <hi rend="italic"
                            >Delo</hi>, 26. 3. 1987, 8.</note></p>
                <p>V začetku aprila se je v <hi rend="italic">Mladini</hi> oglasila Ingrid Bakše,
                    predstavnica slovenske mladinske organizacije, ki je bila odgovorna za nova
                    družbena gibanja. Kot začetek gonje proti festivalu Magnus je identificirala
                    članke v <hi rend="italic">Politiki</hi> in <hi rend="italic">Politiki
                        ekspres</hi> z dne 6. marca 1987. Ingrid Bakše naj bi prvi telefonski klic
                    od mestne veje SZDL dobila že kmalu po objavah v beograjskem tisku. Že po
                    telefonu je razložila, da ne gre za kongres, ampak za kulturni festival. Omenila
                    je tudi, da se je 13. marca 1987 sestala s predstavnikom RK SZDL in mu
                    podrobneje razložila delovanje sekcije Magnus. Ker se ji je zazdelo, da »v
                    informacijskem sistemu SZDL nekaj škriplje«, je 18. marca po telefonu isto
                    zgodbo povedala še Jožetu Smoletu, predsedniku RK SZDL Slovenije. Njeno
                    informiranje ni pomagalo, svet za socialno in zdravstveno politiko je kljub temu
                    svetoval prepoved festivala. »Kdo bo prevzel politično odgovornost za to, da je
                    dezinformacija privedla do diskriminacije,« se je retorično vprašala Ingrid
                        Bakše.<note place="foot" xml:id="ftn18" n="16">Ingrid Bakše, »Po stranski
                        poti do diskriminacije,« <hi rend="italic">Mladina, </hi>3. 4. 1987,
                        4.</note> Prepoved Magnusa je v naslednji številki <hi rend="italic"
                        >Mladine</hi> podrobneje razdelala Zoja Skušek-Močnik. V svoji analizi je
                    citirala najbolj problematične pasuse o festivalu v jugoslovanskem tisku. Pri
                    časopisu <hi rend="italic">Politika</hi> so bili prepričani, da pri sovpadanju
                    festivala z dnevom mladosti ne gre za naključje, kot tudi ni bilo naključje, da
                    je »Novi kolektivizem« pripravil sporni plakat. <hi rend="italic">Politika
                        ekspres</hi> pa je za festival uporabila pridevnik »skarudan« (umazan, grd)
                    in ugotavljala, da »provokacija neće proći«. V obscenem senzacionalizmu je
                    prednjačila revija <hi rend="italic">Svet</hi>, ki je pisala o »dnevih toplih
                    bratov« in se spraševala, ali Jugoslaviji preti epidemija aidsa, če bodo
                    gejevski »delegati« prešli na »praktično obdelavo kongresne tematike«. Zoja
                    Skušek-Močnik je na podlagi omenjene afere poskušala pokazati, kako zares deluje
                    oblast v Jugoslaviji: 1. gonjo sprožijo množična občila, ki vsiljujejo dve
                    predpostavki: a) 25. maj je svet dan in b) homoseksualnost je protinaravna. 2.
                    Gonjo povzamejo politiki, okolje provokacije se razširi na »Slovence«, seksualni
                    šovinizem se spremeni v nacionalnega. 3. V gonjo se vključijo upravni aparati,
                    prehod iz ideološko-politične sfere v upravno se zgodi v Ljubljani. Avtorica
                    članka je predvsem poudarila dejstvo, da so se na stroko dobesedno požvižgali.
                    24. marca se je v Kliničnem centru odvijal pogovor o aidsu, na katerem so
                    zdravniki in drugi strokovnjaki jasno povedali, da za prepoved festivala ni
                    nikakršnih medicinskih razlogov. Poročilo o tem pogovoru so objavile zgolj <hi
                        rend="italic">Primorske novice</hi>.<note place="foot" xml:id="ftn19" n="17"
                        >Zoja Skušek-Močnik, »Homoseksualci, Judje, boljševiki,« <hi rend="italic"
                            >Mladina</hi>, 10. 4. 1987, 14.</note></p>
                <p>Na izredni skupščini Škuc-foruma 14. aprila 1987 je sekcija Magnus predlagala
                    dopolnitev 33. člena Ustave SFRJ: enakopravnost ne glede na spolno usmerjenost.
                    Zahtevali so odgovor na vprašanje, kako so organi RK SZDL izvedeli za »kongres«
                    in zakaj niso upoštevali strokovnega mnenja in informacij, ki so jih imeli.
                    Opozorili so, da je 25. maj mednarodni dan boja proti aidsu, zato sekcija v ta
                    namen pripravlja razstavo. Razpravo je povzela študentska revija <hi
                        rend="italic">Tribuna</hi>. Braco Rotar je zahteval kazensko odgovornost za
                    ljudi, ki so prikrivali dejstva in neodgovorno ravnali. Jože Vogrinec je
                    predlagal prosvetljiteljsko akcijo o tem, kaj homoseksualnost sploh je, Ingrid
                    Bakše pa je bila mnenja, da gre za kršenje slovenske ustavnosti, ker
                    homoseksualnost v Sloveniji ni inkriminirana. Skupščina Škuc-foruma je sklepe
                    sprejela z veliko večino.<note place="foot" xml:id="ftn20" n="18">»Zapisnik
                        izredne skupščine ŠKUC-foruma,« <hi rend="italic">Tribuna</hi>, št. 14, l.
                        36 (1987), 20.</note></p>
                <p>Ko je 16. junija 1987 na seji predsedstva RK SZDL beseda nanesla na afero Magnus,
                    je Ingrid Bakše ponovila tezo, da niso rizične skupine, ampak dejavnosti.
                    Heteroseksualci ravno tako obolevajo, nič ne pomaga, če bi na tablo na meji
                    napisali »homoseksualcem, narkomanom in podobnim vstop prepovedan«. Zadeva z
                    Magnusom je po njenem mnenju zbudila dvom, da je svet za zdravstvo in socialno
                    politiko strokovni organ zaradi politične odločitve. Slovensko zdravniško
                    društvo je izrazilo o prireditvi diametralno nasprotno mnenje – da je turizem
                    veliko bolj nevaren kot festival Magnus. Tina Tomlje (sicer predsednica
                    Skupščine mesta Ljubljana v letih 1982–86) se je pritožila, da je mladinski tisk
                    opredelil organe SZDL kot konservativne. Povedala je, da je CK ZKS festival
                    Magnus takrat po njeno pravilno obravnaval kot politično dejanje. Poleg tega naj
                    mladinska organizacija ne bi takoj demantirala, da ne gre za kongres, ampak za
                    navadno prireditev. »Če bi vprašali ljudi,« je bila prepričana Tina Tomlje, »bi
                    najbrž dobili drugačen odmev na stališče sveta za zdravstvo in socialno
                    politiko.« V zavesti ljudi naj bi bila še vedno rizičnost »teh ljudi, ki spolno
                    živijo z istim spolom«.<note place="foot" xml:id="ftn21" n="19">SI AS 537, š.
                        533, t. e. 2; 74. seja Predsedstva RK SZDL, Ljubljana, 16. 6.
                    1987.</note></p>
                <p>Dve leti kasneje, ko se je ZSMS pripravljala na transformacijo v moderno
                    politično stranko, je Ingrid Bakše v publikaciji <hi rend="italic">Kompendij za
                        bivše in bodoče politike</hi> napisala, da so bili pripadniki gejevskega
                    gibanja »glavna žrtev zamračitve uma in vsesplošne paranoje, ki jo je leta 1987
                    sprožila plakatna afera«. Začetek festivala Magnus je bil predviden za 25. maj
                    zato, ker je bil pač takrat v Cankarjevem domu prost termin. »Očitno so, kakor
                    je že dolgo v navadi, zvezni organi od slovenskega SZDL zahtevali, naj teden
                    Magnusa onemogoči.« Zaupala je še zanimiv podatek, da je sekcija Magnus festival
                    v resnici prestavila zaradi anonimnih klicev in groženj, vendar naj bi novim
                    družbenim gibanjem ob podpori Škuc-foruma, ZSMS in korektnih novinarjev uspelo
                    zaustaviti represivno kampanjo in onemogočiti morebitne nove pogrome.<note
                        place="foot" xml:id="ftn22" n="20">Ingrid Bakše, »Represija, nova družbena
                        gibanja in iniciative,« v: <hi rend="italic">Kompendij za bivše in bodoče
                            politike ali popotovanje od Krškega do Portoroža</hi>, ur. Bojana
                        Leskovar (Ljubljana: ČKZ, 1989) 14, 15.</note> Razlago Ingrid Bakše moramo
                    razumeti tudi v kontekstu priprav na prve večstrankarske volitve. ZSMS je kot
                    družbenopolitična organizacija v novih razmerah našla ideološko sidrišče v že
                    uveljavljenem podpiranju novih družbenih gibanj, kamor je spadalo tudi gejevsko
                    gibanje.</p>
                <p>V letu 1987 se je z aidsom ukvarjalo več družbenopolitičnih organizacij in
                    upravnih struktur. Osrednji slovenski organ v boju proti bolezni je bila že
                    omenjena Republiška komisija za varstvo prebivalstva pred aidsom pri
                    Republiškemu komiteju za zdravstveno in socialno varstvo, ki so jo sestavljali
                    infektolog Milan Lazar, mikrobiolog Borut Drinovec, epidemiologinja Alenka
                    Kraigher, epidemiologinja Dunja Piškur Kosmač, transfuziologinja Ljerka Glonar
                    in infektolog Jože Vidmar. V poročilu komisije (maja 1987) so poleg ugotovitve,
                    da razreševanje problematike ni samo naloga zdravstvenih delavcev, ampak cele
                    družbe, poudarili predvsem zdravstveno vzgojo, ki bi jo morali okrepiti. Po
                    mnenju komisije bi bilo treba »doseči spremenjeno obnašanje in način življenja
                    vsega prebivalstva (še zlasti na seksualnem področju)«. Uporabe kondomov niso
                    omenjali. V zgodnje odkrivanje bolezni in pravilno strokovno informiranje
                    občanov bi se morala bolj intenzivno vključiti vsa zdravstvena služba. Pozvali
                    so k ustreznemu financiranju, še zlasti za zdravstveno vzgojo prebivalstva.
                    Zdravstvene delovne organizacije, ki so v prvih vrstah v boju proti aidsu, bi
                    morali ustrezno kadrovsko in materialno opremiti, prav tako bi morali po mnenju
                    komisije predvideti povečanje stroškov za zaščito zdravstvenih delavcev pri delu
                    in bolnikov pred okužbo v zdravstvenih organizacijah. Načrtovanih
                    zdravstveno-vzgojnih akcij v tem letu niso opravili zaradi težav s financiranjem
                    gradiv. Afere Magnus v poročilu niso omenjali.<note place="foot" xml:id="ftn23"
                        n="21">NIJZ, nerazporejeno gradivo, Poročilo o aktivnostih in usmeritve v
                        zvezi z varstvom prebivalstva pred sindromom pridobljene zmanjšane imunske
                        odpornosti organizma (AIDS) v SR Sloveniji, Republiški komite za zdravstveno
                        in socialno varstvo, 17.</note></p>
                <p>Poleg SZDL so se v boj proti aidsu že leta 1987 vključile tudi druge
                    družbenopolitične organizacije (v nadaljevanju: DPO), še zlasti ZSMS, ki je (na
                    pobudo Magnusa) izdala posebno zloženko o aidsu z naslovom »Ne umrite zaradi
                    užitka ali strahu«. Zloženka je na kritičen način predstavila mladini »zelo
                    tvegane družbene dejavnike«. Med drugim je v zloženki pisalo, da »je pri nas še
                    vedno največ možnosti, da dobiš aids, če sprejmeš kri pri transfuziji«. Pomemben
                    dejavnik tveganja naj bi bilo pomanjkanje maziv, ki se topijo v vodi, in slaba
                    kakovost kondomov. Opozorili so tudi na stanovanjsko situacijo, ki partnerjema
                    ne omogoča skupnega življenja in podpira priložnostni izbor partnerjev in
                    partneric. Svoje naj bi naredili še slaba spolna vzgoja, neetičen odnos
                    zdravstvenega osebja in odrivanje nevarnosti okužbe in bolezni v rizične
                    skupine. Kljub temu je vsakdo odgovoren za svoje zdravje in za to, da s svojim
                    ravnanjem ne škoduje drugim.<note place="foot" xml:id="ftn24" n="22"><hi
                            rend="italic">Ne umrite zaradi užitka ali strahu</hi>, <ref
                            target="https://www.hareact.eu/en/publication/ne-umrite-zaradi-u%C5%BEitka-ali-od-strahu"
                            >https://www.hareact.eu/en/publication/ne-umrite-zaradi-u%C5%BEitka-ali-od-strahu</ref>,
                        pridobljeno 10. 10. 2021.</note> Kritično referiranje brošure na
                    transfuzijsko dejavnost in zdravstvo v Sloveniji nasploh je zmotilo Božidarja
                    Voljča iz Zavoda za transfuzijo SRS. Idejo zloženke je sicer pohvalil, manj je
                    bil zadovoljen z izvedbo. Trditev o veliki možnosti za okužbo z aidsom s
                    transfuzijo je zavrnil kot netočno in škodljivo za krvodajalstvo v Sloveniji.
                    Povedal je, da se v republiki od 8. januarja 1986 testira vsa darovana kri.
                    Sestavljavci brošure so omenjali tudi »malomaren odnos do krvodajalske krvi«.
                    Božidar Voljč je, nasprotno, trdil, da je odnos do darovane krvi v Sloveniji
                    tradicionalno spoštljiv.<note place="foot" xml:id="ftn25" n="23">Božidar Voljč,
                        »Mnenje o zloženki o aidsu,« <hi rend="italic">Sobotna priloga</hi>, 30. 5.
                        1987, 31.</note> Na Voljčeve pripombe se je odzval Odbor za mobilizacijo
                    proti aidsu pri RK ZSMS. Snovalci zloženke so najprej opozorili, da je bila to
                    sploh prva omemba letaka v medijih. Za nesporazum naj bi bilo krivo različno
                    dojemanje oznake »pri nas«. Snovalci letaka so mislili na Jugoslavijo (širšo
                    domovino), Voljč pa na SR Slovenijo (ožjo domovino). »Dejstvo je namreč, da
                    lahko v Jugoslaviji doživiš prometno nesrečo in s transfuzijo dobiš tudi virus.«
                    Omenjanje deviacije (malomaren odnos), so trdili pri ZSMS, še ne pomeni očitati
                    deviacije. Sploh pa naj bi bila njihova akcija mobilizacijska, saj so skušali
                    opozoriti na tveganje in pridobiti mladino za akcije na osebni in družbeni
                    ravni. Mobiliziral bi se lahko tudi »Zavod SRS za transfuzijo krvi, da bi si
                    prizadeval tudi v drugih republikah doseči to, kar je doseženo v Sloveniji.«<note place="foot" xml:id="ftn26" n="24">»Odbor za mobilizacijo proti aidsu
                        pri RK ZSMS, Boj proti aidsu,« <hi rend="italic">Sobotna priloga</hi>, 6. 6.
                        1987, 27.</note></p>
                <p>Trpka kritičnost ZSMS-jevske zloženke, ki jo je pripravil Magnus, je nekoliko
                    bolj razumljiva, če vzamemo v obzir prvo večjo marketinško akcijo Republiške
                    komisije za varstvo prebivalstva pred aidsom. 28. aprila 1987 je časopis <hi
                        rend="italic">Delo</hi> v stolpcu čez celo stran objavil informacije o aidsu
                    z naslovom »Kaj je treba vedeti«. Promocijska akcija je jasno in nazorno
                    informirala bralstvo o tem, kaj je aids, kako se prenaša in kakšna je
                    preventiva – »izogibajte se menjavanju spolnih partnerjev in naključnim spolnim
                    odnosom ali pa se vsaj primerno zaščitite npr. s kondomom, /…/ kondom močno
                    zmanjša možnost okužbe«. V prvi vrsti so torej priporočali spolno vzdržnost,
                    čeprav so svetovali tudi uporabo kondoma. Poleg zasvojenosti z mamili so kot
                    »rizično« opredelili tudi homoseksualnost.<note place="foot" xml:id="ftn27"
                        n="25">»Kaj je treba vedeti,« <hi rend="italic">Delo</hi>, 28. 4. 1987,
                        8.</note> Sekcija Magnus pri Škucu je 25. maja 1987 namesto festivala
                    pripravila razstavo mobilizacijskega materiala proti aidsu v Galeriji Škuc.<note
                        place="foot" xml:id="ftn28" n="26">»Tomšičeve nagrade in priznanja so
                        prejeli,« <hi rend="italic">Delo</hi>, 22. 5. 1987, 10.</note></p>
                <p>Slovenske upravne strukture in DPO so očitno prehitevale ukrepe zveznih organov.
                    V začetku junija 1987 je <hi rend="italic">Delo</hi> pisalo, da so na Zveznem
                    zavodu za zdravstveno varstvo pripravili letak in plakat o aidsu, vendar denarja
                    za tiskanje še niso zagotovili.<note place="foot" xml:id="ftn29" n="27"
                        >»Pripravljena letak in plakat o aidsu,« <hi rend="italic">Delo</hi>, 10. 6.
                        1987, 2.</note> Slovenska SZDL je v istem obdobju naredila korak v smeri
                    »načrtnega preventivnega ukrepanja«. Na seji sveta za socialno in zdravstveno
                    politiko pri predsedstvu RK SZDL je mikrobiolog Miha Likar poudaril, da je treba
                    s sistematično preventivo seči v vse pore javnega življenja od osnovne šole
                    naprej, v delovna in življenjska okolja. Likar se je sicer opravičil, da ne
                    namerava preveč vznemirjati javnosti, vendar naj bi najnovejše raziskave kazale
                    na dolgo vmesno stanje bolezni z manj opaznimi simptomi, kar pomeni, da je
                    najverjetneje okuženih veliko več. Na seji so opozorili tudi na delavce iz
                    drugih republik v Sloveniji in podprli prizadevanja slovenske mladine, ki se že
                    nekaj časa ukvarja s tem problemom. Rdeči križ je pripravil različne letake in
                    informativne plakate za široko preventivno akcijo po šolah.<note place="foot"
                        xml:id="ftn30" n="28">Dragica Bošnjak, »Uspešen boj proti aidsu terja
                        načrtno preventivno ukrepanje,« <hi rend="italic">Delo</hi>, 12. 6. 1987,
                        2.</note> Podobno so menili na Republiškem komiteju za zdravstveno in
                    socialno varstvo, kjer so poudarili, da je treba zagotoviti denar za
                    sistematično zdravstveno in preventivno delo. Preganjati bi bilo treba
                    nevednost, ne pa različnosti posameznih ljudi. Aids je dosegel Jugoslavijo in
                    Slovenijo med hudo krizo v zdravstvenem sistemu. Največ pozornosti so na seji
                    posvetili izgubam v slovenskem zdravstvu, zdravstvene organizacije so že krčile
                    stroške potrošnega materiala in zdravil.<note place="foot" xml:id="ftn31" n="29"
                        >Dragica Bošnjak, »Aids je treba sistematično raziskovati in preprečevati,«
                            <hi rend="italic">Delo</hi>, 17. 6. 1987, 1.</note> Predsedstvo RK SZDL
                    je 16. junija 1987 po zvezni konferenci SZDL zahtevalo takojšnje obvezno
                    testiranje vsake doze odvzete krvi po vsej državi. »[M]enili so tudi,« je
                    poročalo <hi rend="italic">Delo</hi>, »da bi morali v Jugoslaviji sprejeti
                    enoten program ukrepov proti širjenju epidemije, kar pa ne pomeni, da bi v
                    Sloveniji do takrat čakali križem rok.«<note place="foot" xml:id="ftn32" n="30"
                        >Dragica Bošnjak, »Nujno testirati kri povsod po državi,« <hi rend="italic"
                            >Delo</hi>, 17. 6. 1987, 1.</note> V razpravi so še zlasti opozorili na
                    spolno vzgojo šolarjev in mladine. Podprli so tudi angažiranost ZSMS: »Z
                    informiranjem mladih je treba pohiteti, saj lahko nepremišljena spolna avantura
                    med počitnicami za koga pomeni tudi smrtno obsodbo.« Zanimivo je, da so
                    razpravljavci svetovali povezovanje s komisijo za odnose z verskimi skupnostmi,
                    »saj lahko tudi Cerkev veliko prispeva k osveščanju prebivalstva«.<note
                        place="foot" xml:id="ftn33" n="31">Dragica Bošnjak, »Znanje pomaga proti
                        aidsu,« <hi rend="italic">Delo</hi>, 17. 6. 1987, 2.</note></p>
                <p>Promocijske vsebine proti aidsu je predvajala tudi televizija. Osemnajstega
                    junija 1987 so na oddajnikih II. mreže (drugi program Televizije Ljubljana) ob
                    18.00 predvajali oddajo <hi rend="italic">Govorimo o zdravju: aids</hi>, ki je
                    bila umeščena med priljubljeno zagrebško otroško serijo <hi rend="italic"
                        >Smogovci</hi> in risanko.<note place="foot" xml:id="ftn34" n="32"
                        >»Televizija,« <hi rend="italic">Delo</hi>, 18. 6. 1987, 18.</note> Boju
                    proti aidsu se je pridružil tudi priljubljeni drugi program radia Ljubljana Val
                    202. 27 junija 1987 je Val 202 v Križankah praznoval petnajsti rojstni dan.
                    Prireditev je bila dobrodelne narave, izkupiček so namenili skladu »Z znanjem
                    proti aidsu«, ki so ga ustanovili na pobudo novinarjev Vala 202.<note
                        place="foot" xml:id="ftn35" n="33">»Petnajsti rojstni dan Vala 202,« <hi
                            rend="italic">Delo</hi>, 24. 6. 1987, 9.</note> Spomladi in poleti se je
                    v Sloveniji v zvezi z aidsom veliko dogajalo: okrogle mize, pogovori,
                    predavanja, objave v časopisih in na televiziji.</p>
                <p>Preventivna dejavnost zdravstveno-političnih organov je v tem obdobju – sicer
                    sramežljivo – vključevala tudi spodbujanje uporabe kondomov. A zgodba s kondomi
                    v Sloveniji in Jugoslaviji ni bila preprosta. Novinar <hi rend="italic"
                        >Dela</hi> Tine Guzej je ugotavljal, da je kondom v Jugoslaviji luksus. Po
                    vsem razgledanem svetu za zaščito proti aidsu svetujejo uporabo kondomov, je
                    trdil novinar. V Jugoslaviji po njegovem mnenju na televiziji še dolgo ne bo
                    reklam za preservative. Večja težava je, da edini jugoslovanski proizvajalec
                    kondomov RIS na leto izdela le pet milijonov teh zaščitnih sredstev. To pa
                    pomeni, je bil piker pisec, da pride na vsakega spolno aktivnega Jugoslovana na
                    leto manj kot en kondom »made in YU«. Na jugoslovanskem trgu naj bi se pojavili
                    tudi japonski kondomi, ki naj bi bili »res malce tesni, da ne rečemo premajhni«.
                    Zagrebški RIS je celo ustavil proizvodnjo, ker naj bi imel v skladiščih več kot
                    milijon neprodanih kondomov. Kako je bilo kaj takega mogoče, ko pa je
                    povpraševanje po kondomih v Jugoslaviji dokazano naraščalo? Težava naj bi bila v
                    tem, da trgovci kondomov ne naročajo, ker z njimi premalo zaslužijo. Zvezna
                    komisija za aids je podjetju RIS sicer predlagala povečanje proizvodnje
                    kondomov, kar bi v zagrebški tovarni tudi z veseljem naredili, vendar nimajo ne
                    deviz za uvoz surovin in novih strojev. »Devize v tem primeru res ne bi smele
                    biti problem,« je bil prepričan novinar, »saj gre vendar dobesedno za življenje
                    in smrt.«<note place="foot" xml:id="ftn36" n="34">Tine Guzej, »Kondom je
                        luksuz,« <hi rend="italic">Delo</hi>, 5. 6. 1987, 4.</note> Na omenjeni seji
                    16. junija 1987 se je predsedstvo RK SZDL Slovenije zavzelo, »da je treba
                    zagotoviti kakovostne in ne predrage kondome, ki po priporočilih strokovnjakov
                    sodijo med nepogrešljiva zaščitna sredstva proti aidsu.«<note place="foot"
                        xml:id="ftn37" n="35">Dragica Bošnjak, »Nujno testirati kri povsod po
                        državi,« <hi rend="italic">Delo</hi>, 17. 6. 1987, 1.</note> 23. junija 1987
                    je <hi rend="italic">Delo</hi> pohvalilo »največjo ljubljansko veleblagovnico«,
                    ki je kondome postavila na nakupovalne pulte. »Odkar so kondomi na pultih, jih
                    prodajo dvakrat več kot prej.« Na dobro prodajo je bržkone vplivalo tudi
                    dejstvo, da so trgovci »priskrbeli kvalitetne tuje kondome« v vakuumski
                    embalaži. Novinar se je vprašal, kako je mogoče, da so takšno akcijo začeli
                    trgovci brez ekonomskega interesa (kondomi so tako poceni, da z njimi ni mogoče
                    zaslužiti), ne pa država.<note place="foot" xml:id="ftn38" n="36">Primož
                        Kališnik, »Tudi pri nas kondom za zdravje,« <hi rend="italic">Delo</hi>, 23.
                        7. 1987, 11.</note> Kljub pomanjkanju enotne jugoslovanske strategije so v
                    nekaterih delih Jugoslavije povečali preventivne dejavnosti. <hi rend="italic"
                        >Delo</hi> je avgusta 1987 pisalo, da naj bi v Vojvodini že marca uvedli
                    obvezno testiranje »tako imenovanih rizičnih skupin«, do avgusta so odkrili 30
                        okuženih.<note place="foot" xml:id="ftn39" n="37">»V Vojvodini za zdaj ni
                        obolelih z aidsom,« <hi rend="italic">Delo</hi>, 17. 8. 1987, 6.</note>
                    Junija je <hi rend="italic">Delo</hi> sicer poročalo o tem, da v Vojvodini
                    testirajo različne kategorije prebivalstva (uživalce mamil, homoseksualce,
                    delavce iz tujine), vendar o obveznosti testiranja niso poročali.<note
                        place="foot" xml:id="ftn40" n="38">»Varovalni ukrepi v boju z aidsom,« <hi
                            rend="italic">Delo</hi>, 23. 6. 1987, 2.</note></p>
                <p>Poleg pisanja o bolezni je bilo za novinarje zanimivo tudi pisanje o naraščajočem
                    strahu pred boleznijo v družbi. Novinarka Dragica Korade je bila zgrožena nad
                    rezultati raziskave, ki so jo v okviru gibanja »Znanost mladini« opravili
                    četrtošolci na mariborski naravoslovni srednji šoli. Med 500 anketiranimi učenci
                    mariborskih srednjih šol jih je bila četrtina prepričana, da bi morali obolele z
                    aidsom izločiti iz družbe. 20 odstotkov vprašanih je videlo aids kot kazen za
                    pretirano in razuzdano spolno življenje.<note place="foot" xml:id="ftn41" n="39"
                        >Dragica Korade, »Je strah pred družbenim ponižanjem hujši kot strah pred
                        boleznijo?,« <hi rend="italic">Delo</hi>, 24. 7. 1987, 7.</note>
                    <hi rend="italic">Delo</hi> je objavilo pričevanje dveh študentov popotnikov, ki
                    v Istri nista dobila prenočišča kljub napisom Zimmer frei. Končno so jima
                    domačini le obrazložili, da se bojijo strašne nove bolezni, o kateri so brali v
                    časopisih. Vzeli bi upokojenca, ne pa mladega, »rizičnega« para.<note
                        place="foot" xml:id="ftn42" n="40">»Strah pred aidsom,« <hi rend="italic"
                            >Delo</hi>, 29. 7. 1987, 6.</note> Ideje o zapiranju in izključevanju so
                    se – pa še to redko – pojavljale skoraj izključno na straneh, namenjenih pismom
                    bralcev. Jožica Bregar iz Kranja je na primer septembra 1987 predlagala, »da naj
                    bi na vseh mejnih prehodih v našo državo pazili, da iz držav, kjer je aids bolj
                    razširjen, ne bi z devizami uvozili tudi te nevarne bolezni«.<note place="foot"
                        xml:id="ftn43" n="41">Jožica Bregar, »Kako z aidsom,« <hi rend="italic"
                            >Delo</hi>, 15. 9. 1987, 9.</note> Kljub temu se je večina omemb aidsa v
                        <hi rend="italic">Delu</hi> v drugi polovici leta 1987 nanašala na
                    preventivno in izobraževalno delo. Zavod za šolstvo in Zavod za zdravstveno
                    varstvo sta 24. septembra skupaj organizirala posvet za učitelje in zdravstvene
                    delavce. Obvestili so jih, da bo kmalu na voljo izpopolnjeno didaktično gradivo.
                    Predstavnikom šol so svetovali, da naj se pred nakupi preventivnega gradiva
                    posvetujejo s strokovnjaki republiške komisije za aids: vse ni dovolj kakovostno
                    in primerno za določena okolja.<note place="foot" xml:id="ftn44" n="42">»Kmalu
                        učno-vzgojni pripomočki za pogovore o aidsu,« <hi rend="italic">Delo</hi>,
                        25. 9. 1987, 2.</note> Ko je novinarka Dragica Bošnjak v začetku oktobra
                    1987 ocenjevala stanje v državi glede aidsa, je ugotavljala, da se odgovorni
                    problematike lotevajo tipično jugoslovansko. Že strokovnjaki z velikimi težavami
                    uskladijo strategijo varstvenih ukrepov, ko se po dolgotrajnih razpravah končno
                    sporazumejo, ni jasno, od kod bodo zagotovili denar. Najtežje od vsega pa je
                    uresničiti ukrepe, ki bi bili kolikor toliko enotni za vso državo. Še najbolj
                    vznemirjajo strokovna razhajanja, ki vodijo v to, da ponekod še vedno ne
                    testirajo zbrane krvi, hkrati pa se nekaterim zdi povsem sprejemljivo
                    »testirati, slediti, zaznamovati in po možnosti osamiti vse rizične skupine in
                    posameznike«.<note place="foot" xml:id="ftn45" n="43">Dragica Bošnjak, »Aids po
                        naše,« <hi rend="italic">Delo</hi>, 7. 10. 1987, 1.</note> Slovenska
                    komisija za aids je ocenjevala, da program preventive v Sloveniji sicer zamuja,
                    vendar izkupiček ni bil slab. Veliko slabše so člani komisije ocenili usklajeno
                    delo na zvezni ravni, predvsem zaradi slabega sodelovanja med epidemiološkimi
                    službami in klinikami, ki ugotavljajo vzrok smrti bolnikov. Zato tudi ni bilo
                    natančnih podatkov o številu obolelih in seropozitivnih.<note place="foot"
                        xml:id="ftn46" n="44">Dragica Bošnjak, »Boj proti aidsu narekuje enotne
                        preventivne ukrepe,« <hi rend="italic">Delo</hi>, 7. 10. 1987, 2.</note></p>
                <p>Za zadnje tedne leta 1987 je <hi rend="italic">Delova</hi> novinarka Dragica
                    Bošnjak pripravila obsežen podlistek o aidsu, v katerem je, poleg pregleda
                    svetovne situacije in pogovorov z domačimi strokovnjaki, predstavila tudi
                    podrobne in najbolj aktualne epidemiološke podatke za Slovenijo. Od 25 okuženih
                    je bilo kar 15 hemofilikov. Način okužbe pri ostalih seropozitivnih osebah je
                    bil naslednji: »pri treh osebah izključno homoseksualni spolni odnosi, pri dveh
                    osebah poleg pogostega menjavanja spolnih partnerjev tudi intravenozno uživanje
                    droge, pri štirih osebah pogosto menjavanje spolnih partnerjev obeh spolov, pri
                    eni osebi spolni odnosi s seropozitivnim narkomanom«.<note place="foot"
                        xml:id="ftn47" n="45">Dragica Bošnjak in Djordje Galić, »Aids, bolezen
                        telesa in duše,« <hi rend="italic">Delo</hi>, 4. 12. 1987, 5.</note> Poleg
                    medicinskih vidikov sta avtorja podlistka obsežno obravnavala tudi humanistične
                    in družboslovne ravni problematike s poudarkom na izobraževanju mladih (ankete o
                    aidsu in spolnosti med dijaki in študenti). Psihologinja in članica republiške
                    komisije za aids Gabi Čačinovič-Vogrinčič je izrazila bojazen, da utegne aids
                    spremeniti družbo tako, da bo pripravljena izločati in stigmatizirati
                    posameznike, ne pa ustvarjati prostora za bolnike v družbi.<note place="foot"
                        xml:id="ftn48" n="46">Ibidem, 16. 12. 1987, 5.</note> »Glavno načelo
                    strategije za boj proti aidsu je poleg strokovnih opravil, ki so povezana z
                    zdravstvom, prava in korektna informacija in pa še odgovornost vsakega
                    posameznika,« sta zaključila avtorja podlistka v 25. nadaljevanjih.<note
                        place="foot" xml:id="ftn49" n="47">Ibid., 31. 12. 1987, 3.</note> Ob koncu
                    leta 1987 slovenski javni sferi kakovostnih informacij v zvezi z aidsom prav
                    gotovo ni manjkalo. O bolezni so skoraj vsak dan pisali časopisi, na televiziji
                    so se predvajale oddaje o aidsu, po domovih in šolah so delili uradni
                    promocijski material. O bolezni so razpravljali na najvišjih političnih in
                    strokovnih forumih ter tudi na forumih in prireditvah za najširšo publiko: od
                    srečanja slovenskih srednješolcev v Slovenj Gradcu<note place="foot"
                        xml:id="ftn50" n="48">»Želijo več znanja o družbi,« <hi rend="italic"
                            >Delo</hi>, 14. 12. 1987, 2.</note> do Aktiva kmečkih žena v
                        Brežicah.<note place="foot" xml:id="ftn51" n="49">»Aktiv kmečkih žena je
                        organiziral predavanje,« <hi rend="italic">Delo</hi>, 30. 12. 1987,
                        10.</note></p>
            </div>
            <div>
                <head>1988</head>
                <p>Medtem ko je aids v letu 1987 nedvomno pridobil status pomembne družbene in
                    politične teme, pa je, sodeč po pisanju časnika <hi rend="italic">Delo</hi>,
                    interes za aids v letu 1988 nekoliko upadel. V začetku februarja 1988 je sekcija
                    Magnus napisala odprto pismo predsedniku RK SZDL Jožetu Smoletu. Povod za pismo
                    je bila Smoletova izjava, da je prav SZDL tista množična organizacija, ki mora
                    imeti posluh za vse alternativne rešitve na vseh področjih. Poudarili so, da
                    pripadnikom seksualne manjšine ni zagotovljena družbena enakopravnost: noben
                    prostor ni namenjen homoseksualni manjšini, poleg tega tudi ni priznan status
                    partnerske zveze in s tem pravna ter socialna enakopravnost homoseksualnih
                    parov. Sekcija Magnus je v javnem pismu poudarila lastno vlogo v boju proti
                    aidsu. Za uspešen boj proti bolezni je nujno zagotoviti družbeno enakopravnost:
                    osveščanje in informiranje, stimulacijo družinskega (stabilnega partnerskega)
                    načina življenja, spoštovanje integritete in človekovih pravic. V družbah, kjer
                    takšna enakopravnost ni zagotovljena, »je večina pripadnikov seksualne manjšine
                    izrinjena na rob, v parke in stranišča, kar zagotovo ni prispevek k
                    enakopravnosti vseh državljanov in osveščanja ljudi v boju proti aidsu.«
                    Zahtevali so javno opredelitev do homoseksualne manjšine in tudi javno
                    opredelitev do predloga za razširitev 33. člena jugoslovanske ustave (enakost
                    pred zakonom) s paragrafom o spolni usmerjenosti.<note place="foot"
                        xml:id="ftn52" n="50">»Odprto pismo predsedniku SZDL Jožetu Smoletu,« <hi
                            rend="italic">Sobotna priloga</hi>, 6. 2. 1988, 27.</note> Po
                    ugotovitvah Romana Kuharja, ki je raziskoval medijske reprezentacije
                    homoseksualnosti, Smole na pismo ni nikoli odgovoril.<note place="foot"
                        xml:id="ftn53" n="51">Roman Kuhar, <hi rend="italic">Medijske podobe
                            homoseksualnosti</hi>: <hi rend="italic">analiza slovenskih tiskanih
                            medijev od 1970 do 2000</hi> (Ljubljana: Mirovni inštitut, 2003),
                        33.</note> Medtem so slovenske oblasti vključevale standarde zaščite pred
                    aidsom v regulacijo različnih dejavnosti. Januarja 1988 je izšel pravilnik o
                    sanitarnih in higienskih pogojih za frizerske in kozmetične salone, ki je
                    upošteval tudi zaščito pred aidsom.<note place="foot" xml:id="ftn54" n="52"
                        >Dragica Bošnjak, »Pri frizerju in kozmetičarju bomo zdaj varni pred
                        aidsom,« <hi rend="italic">Delo</hi>, 15. 1. 1988, 5.</note></p>
                <p>Občasno so se v <hi rend="italic">Delu</hi> pojavljale novice o aidsu v
                    Jugoslaviji. Medtem ko so makedonske oblasti zagotavljale, da v Makedoniji še ni
                        aidsa,<note place="foot" xml:id="ftn55" n="53">»V Makedoniji ni primerov
                        aidsa,« <hi rend="italic">Delo</hi>, 5. 2. 1988, 2.</note> pa so iz Beograda
                    poročali o širjenju epidemije med beograjskimi narkomani: kar 60 odstotkov
                    testiranih narkomanov naj bi bilo okuženih z virusom HIV.<note place="foot"
                        xml:id="ftn56" n="54">»V Beogradu so mamila zahtevala 12 življenj,« <hi
                            rend="italic">Delo</hi>, 4. 2. 1988, 11.</note> V Sloveniji je bilo do
                    23. februarja 1988 31 seropozitivnih oseb. Na pogovoru o aidsu, ki ga je
                    organiziral Republiški komite za zdravstvo in socialno varstvo, so omenili tudi
                    terapevtsko zdravilo retrovir, ki naj bi bilo toliko uspešno, da se ga splača
                    uporabiti, vendar naj bi bile poti za uvoz zdravil predolge in
                        prezapletene.<note place="foot" xml:id="ftn57" n="55">Mihaela Žitko, »Po
                        uradnih podatkih je v Sloveniji 31 seropozitivnih,« <hi rend="italic"
                            >Delo</hi>, 23. 2. 1988, 1.</note> Predsednik zvezne komisije za aids
                    Branko Poček je predstavil spodbuden podatek, da je odstotek okuženih med
                    narkomani, homoseksualci in hemofiliki občutno nižji kot v letu 1986.<note
                        place="foot" xml:id="ftn58" n="56">»V dveh mesecih je za aidsom v
                        Jugoslaviji zbolelo 8 ljudi,« <hi rend="italic">Delo</hi>, 24. 2. 1988,
                        1.</note> Na okrogli mizi o aidsu v mariborskem študentskem naselju so 18.
                    aprila 1988 ugledni diskutanti (pred maloštevilnim občinstvom) ugotavljali, da
                    aids po prvih uradnih opozorilih ni več v središču javne pozornosti. Interes
                    javnosti za aids naj bi se zmanjšal zaradi prevlade pesimistične vizije
                    prihodnosti. V sedanji krizi vidijo ljudje v aidsu eno od mogočih katastrof in
                    se s tem ne obremenjujejo, je bil prepričan Parov Brajiša. Vitko Kogoj,
                    novinarski poznavalec problematike aidsa ( <hi rend="italic">Primorske
                        novice</hi>) je poudaril, da aids še vedno velja za problem drugih in da bo
                    tako tudi ostalo, dokler se ne bodo začeli z njim ukvarjati tisti, ki se danes
                    ukvarjajo s pisanjem <hi rend="italic">Nove revije</hi>, <hi rend="italic"
                        >Mladine</hi> in <hi rend="italic">Katedre</hi>. Kljub »domnevni imunosti
                    socialističnih držav« je ta bolezen potrkala tudi na jugoslovanska vrata.
                    Kogojeva politična konceptualizacija aidsa kaže na visoko politiziranost
                    slovenske javnosti neposredno pred izbruhom afere JBTZ in na željo po preseganju
                    dnevnopolitičnih sporov s pravimi težavami svetovnih dimenzij. Gostje so se
                    strinjali, da bo aids zaradi slabo razvitega zdravstvenega sistema in
                    gospodarskih težav najbolj prizadel nerazvite, kamor spada tudi Jugoslavija.
                    Miha Likar je omenil še nesramnost multinacionalke, ki obvladuje jugoslovanski
                    trg. Ta je jugoslovanskemu referenčnemu laboratoriju v Ljubljani pošiljala
                    preparate, ki jim je rok trajanja že zdavnaj potekel.<note place="foot"
                        xml:id="ftn59" n="57">Dragica Korade, »Nevarno je pozabiti na aids,« <hi
                            rend="italic">Delo</hi>, 19. 4. 1988, 5.</note></p>
                <p>V začetku oktobra 1988 sta republiška komiteja za informiranje in za zdravstvo z
                    marketingom Radia Študent pripravila vzgojno-propagandno akcijo, ki je obsegala
                    filmske spote, radijska sporočila in plakate.<note place="foot" xml:id="ftn60"
                        n="58">Mihaela Žitko, »Znanje je še vedno edino orožje v boju z aidsom,« <hi
                            rend="italic">Delo</hi>, 4. 10. 1988, 2.</note> Propagandna akcija je
                    bila nagrajena na festivalu tržnih komunikacij v Portorožu.<note place="foot"
                        xml:id="ftn61" n="59">Boris Šuligoj, »Vse bolj kakovostna propaganda,« <hi
                            rend="italic">Delo</hi>, 7. 11. 1988, 1.</note> Konec oktobra je <hi
                        rend="italic">Delo</hi> poročalo o družinski tragediji v Skopju, kjer so
                    odkrili trupla tričlanske družine. Iz poslovilnega pisma morilca in samomorilca
                    je bilo razvidno, da je zbolel za aidsom, svojo ženo in najstniško hčer naj bi
                    ubil, da bi jih odrešil »strašne smrti«.<note place="foot" xml:id="ftn62" n="60"
                        >»Družinski tragediji v Skopju,« <hi rend="italic">Delo</hi>, 28. 10. 1988,
                        9.</note> Prvega decembra 1988 so tudi slovenske organizacije za boj proti
                    aidsu pripravile aktivnosti ob prvem svetovnem dnevu aidsa. Geslo svetovnega
                    dneva je bilo »pogovarjamo se o aidsu«. Okrogle mize v Cankarjevem domu so se
                    udeležili člani republiške komisije za aids.<note place="foot" xml:id="ftn63"
                        n="61">»Cankarjev dom,« <hi rend="italic">Delo</hi>, 18. 11. 1988,
                        11.</note> Slovenska komisija za aids je pred svetovnim dnevom aidsa
                    potegnila črto pod aktualno situacijo. V obdobju od začetka leta do 24. novembra
                    sta bila v Sloveniji prijavljena dva dodatna primer obolenja z aidsom. Komisija
                    je še opozorila, da so lahko zaradi dolge inkubacijske dobe (po ameriških
                    raziskavah vsaj sedem let) podatki, ki govorijo, da je med obolelimi največ
                    homoseksualcev in drugih skupin z visokim tveganjem, zavajajoči. Glavno orožje
                    proti aidsu ostajata zdravstvena vzgoja in eliminiranje ali modificiranje
                    različnih dejavnikov obnašanja.<note place="foot" xml:id="ftn64" n="62">NIJZ, Epidemiološka situacija v SR Sloveniji, Ljubljana,
                        24. 11. 1988.</note></p>
                <p>Jugoslovanska komisija za aids je bila prav tako zelo dejavna. Decembra 1988 je v
                    Beogradu potekala druga jugoslovanska konferenca o aidsu, na kateri so
                    sodelovali tudi strokovnjaki iz tujine, med njimi tudi predstavnik Svetovne
                    zdravstvene organizacije. Ta je med drugim poudaril, da mora Jugoslavija
                    izrabiti priložnost, da epidemija še ni močno razširjena, in s preventivo
                    omejiti njeno širjenje.<note place="foot" xml:id="ftn65" n="63">Dragica Bošnjak,
                        »Obveščanje je še vedno edino orožje proti širjenju aidsa,« <hi
                            rend="italic">Delo</hi>, 15. 12. 1988, 1.</note> Virus aidsa ni nastal v
                    laboratoriju, so poudarili na konferenci, je pa med svetovno epidemijo povsem
                    izostala splošna jugoslovanska akcija, kar bo jugoslovansko družbo še drago
                        stalo.<note place="foot" xml:id="ftn66" n="64">»Virus aidsa ni nastal v
                        laboratoriju,« <hi rend="italic">Delo</hi>, 17. 12. 1988, 2.</note> Na
                    spominskem sestanku prof. Janeza Plečnika na ljubljanski medicinski fakulteti so
                    pred božičem 1988 aids obravnavali z mnogih vidikov, tudi z vidika človekovih
                    pravic. Profesor Jože Lokar je poudaril, da je aids spolna bolezen in da bi se
                    morali več pogovarjati o hetero- in homoseksualnih odnosih. Izrazil je bojazen,
                    da bodo mlajše generacije s preventivo sicer obvarovali okužbe, hkrati pa jim
                    bodo vcepili hude spolne motnje.<note place="foot" xml:id="ftn67" n="65"
                        >Dragica Bošnjak, »Bodo prihodnje generacije zdrave, vendar spolno zavrte,«
                            <hi rend="italic">Delo</hi>, 24. 12. 1988, 2.</note></p>
            </div>
            <div>
                <head>1989</head>
                <p>V letu 1989 so, sodeč po omembah besede aids v <hi rend="italic">Delu</hi>,
                    časopisi ponovno manj pisali o aidsu kot leto poprej. S tujimi, jugoslovanskimi
                    in domačimi prelomnimi dogodki preplavljeno leto 1989 je puščalo že uveljavljeno
                    epidemijo aidsa ob strani. Slovenska komisija za aids je maja 1989 ugotavljala,
                    da so epidemiološke razmere v Jugoslaviji in Sloveniji še vedno relativno
                    ugodne, vendar skrb vzbuja upadanje obiska v posvetovalni ambulanti – v
                    primerjavi z letom 1987 se je leta 1988 obisk prepolovil in tudi v letu 1989 ni
                    bil višji. Razlogi za upadanje obiska so bili različni, je navajala novinarka
                        <hi rend="italic">Dela</hi>, eden glavnih naj bi bil v tem, da testiranje ni
                    povsem anonimno.<note place="foot" xml:id="ftn68" n="66">Mihaela Žitko, »V naši
                        državi je za aidsom zbolelo že osemdeset ljudi,« <hi rend="italic"
                        >Delo</hi>, 5. 5. 1989, 3.</note> Promocijske akcije so se nadaljevale. Ob
                    svetovnem dnevu zdravja je občinski RK v Sežani vsem delovnim organizacijam in
                    šolam razposlal letak o aidsu.<note place="foot" xml:id="ftn69" n="67"
                        >»Preventiva RK proti aidsu,« <hi rend="italic">Delo</hi>, 11. 4. 1989,
                        9.</note> Republiška komisija za kazensko zakonodajo je 23. marca 1989
                    razpravljala o prenovi kazenskega zakonika. Predlagala je odpravo smrtne kazni,
                    razpravljali pa so tudi o definiranju kaznivega dejanja okuženja z aidsom. O tej
                    tematiki je komisija menila, da jo je treba najprej interdisciplinarno
                        preučiti.<note place="foot" xml:id="ftn70" n="68">Majda Vukelič, »Odprava
                        smrtne kazni za kaznivo dejanje umora,« <hi rend="italic">Delo</hi>, 24. 3.
                        1989, 2.</note> Konec maja 1989 je slovenski izvršni svet (vlada) opozoril,
                    da je bolnikom in okuženim nujno zagotoviti spoštovanje človekovih pravic in
                    preprečiti diskriminacijo. Denar za program varstva pred aidsom bi morali
                    zagotoviti SIS (samoupravne interesne skupnosti) s področja zdravstva,
                    socialnega in otroškega varstva, izobraževanja in znanosti.<note place="foot"
                        xml:id="ftn71" n="69">»V Sloveniji 7 bolnikov z aidsom,« <hi rend="italic"
                            >Delo</hi>, 26. 5. 1989, 1.</note> Julija 1989 so slovenski strokovnjaki
                    na tiskovni konferenci o aidsu poudarili, da se v Jugoslaviji (tako kot drugje
                    po Evropi) povečuje število bolnikov, ki so se okužili z intravenoznim
                    vbrizgavanjem drog. V Sloveniji naj bi bil do tedaj med prijavljenimi bolniki
                    samo en tak primer.<note place="foot" xml:id="ftn72" n="70">Mihaela Žitko,
                        »Najnovejši podatki o aidsu,« <hi rend="italic">Delo</hi>, 14. 7. 1989, 1 in
                        2.</note> Miha Likar je za <hi rend="italic">Sobotno prilogo</hi> ob
                    svetovnem kongresu o aidsu v Montrealu pesimistično ocenil, da je aids
                    pobezljal. Nekatera zdravila bolnikom podaljšujejo življenje, vendar je glede
                    cepiv in preprečevanja širjenja prevladala popolna črnogledost.<note
                        place="foot" xml:id="ftn73" n="71">Miha Likar, »Virus aidsa je zbezljal,«
                            <hi rend="italic">Sobotna priloga</hi>, 15. 7. 1989, 24.</note> Čeprav
                    je osrednji slovenski časopis <hi rend="italic">Delo</hi> veliko naredil za
                    osveščanje in za promocijo znanosti, pa je občasno dajal prostor tudi
                    neznanstvenim tezam. Poleti 1989 je <hi rend="italic">Delo</hi> objavljalo
                    podlistek o aidsu z očitnimi tendencami zanikanja virusa HIV kot vzroka bolezni,
                    ki ga je napisal Vuk Stambolić, sicer strokovnjak za socialno medicino iz
                    Beograda. Stambolić je pisal nepreverjene informacije o dokazih, da aidsa ne
                    povzroča virus HIV, ampak sodoben način življenja. »Uradno verzijo o aidsu« pa
                    naj bi že ogrožali novi načini zdravljenja, ki ne izhajajo iz virusa HIV, ampak
                    iz bolnika samega.<note place="foot" xml:id="ftn74" n="72">Vuk Stambolić,
                        »Živeti z aidsom, 3. nadaljevanje,« <hi rend="italic">Delo</hi>, 31. 7.
                        1989, 4.</note></p>
                <p>Preventivni akciji proti aidsu so se pridružile tudi delovne organizacije.
                    Nekatere so boj proti aidsu izkoristile tudi za lastno oglaševanje. Četrtega
                    oktobra 1989 se je v Delu pojavil celostranski oglas podjetja Meblo z napisom:
                    »Ne menjaj partnerja, zamenjaj posteljo!«<note place="foot" xml:id="ftn75"
                        n="73">»Ne menjaj partnerja, zamenjaj posteljo,« <hi rend="italic"
                        >Delo</hi>, 4. 10. 1989, 14.</note> Novinar Branimir Nešović je kot dopisnik
                    iz Prištine bralstvo <hi rend="italic">Dela</hi> obveščal o katastrofalnem
                    položaju zdravstva na Kosovu: pomanjkanje je bilo takšno, da so morali bolniki k
                    zdravniku s sabo prinašati injekcijske igle in ostali material. O aidsu ne
                    govorijo, kondomov ni, kri za transfuzije pa naj bi bila nepregledana. Kri naj
                    bi darovali izključno sorodniki bolnikov. »Na splošno pa vsakemu gledajo, kakšne
                    krvi je,« je zaključil novinar in tako izkoristil problematiko aidsa za kritiko
                    nacionalističnega ekskluzivizma na Kosovu.<note place="foot" xml:id="ftn76"
                        n="74">Branimir Nešović, »Težave zdravstva na Kosovu,« <hi rend="italic"
                            >Delo</hi>, 9. 10. 1989, 3.</note></p>
                <p>Pred svetovnim dnevom aidsa leta 1989 je slovenska komisija za aids poslala
                    medijem dopis, v katerem jih je pozvala, naj obeležijo ta dan z objavami
                    prispevkov o tej problematiki: »Letos je v ospredju problematika aidsa in
                    mladine, kar ni naključno, saj so mladi ključnega pomena za vsa prizadevanja za
                    preprečitev širjenja aidsa.«<note place="foot" xml:id="ftn77" n="75">NIJZ, Uredništvom množičnih medijev v SR Sloveniji, 17. 11.
                        1989.</note> Osrednja okrogla miza o aidsu je potekala v Cankarjevem domu 5.
                    decembra. Na prireditvi so ugotavljali, da je informiranost o aidsu v Sloveniji
                    na visoki ravni, vendar ostajajo stvari razmeroma nespremenjene. V triurni
                    razpravi so predstavniki mladih predlagali poseben sklad za financiranje
                    konkretnih dejavnosti, kot so anonimno testiranje, vroča linija, brezplačne igle
                    za narkomane, reklamiranje kondomov itd. Ponovno so poudarili tudi spolno
                    vzgojo, ki je marsikje po šolah še vedno pomanjkljiva.<note place="foot"
                        xml:id="ftn78" n="76">Dragica Bošnjak, »Živeti z aidsom: varno, manj varno,
                        nevarno,« <hi rend="italic">Delo</hi>, 5. 12. 1989, 20.</note> Predstavniki
                    mladih, utelešeni v mladinski organizaciji, ki se je ravno takrat kot politična
                    stranka podajala v boj za oblast, so o aidsu razpravljali na seji predsedstva RK
                    ZSMS 21. novembra 1989. Potrdili so udeležbo na okrogli mizi v Cankarjevem domu
                    in ustanovili skupino Aids-help pri RK ZSMS (člani skupine: Vito Flaker, Lidija
                    Jurjevec, Brane Mozetič in Samo Lozej).<note place="foot" xml:id="ftn79" n="77"
                        >SI AS 538, t. e. 334, Zapisnik 24. seje, 21. 11. 1989.</note></p>
            </div>
            <div>
                <head>1990</head>
                <p>V začetku leta 1990 je skupina Aids-help predlagala, naj se v letu 1990 v okviru
                    republiškega proračuna ustanovi poseben sklad za boj proti aidsu. V njem naj bi
                    zagotovili finančna sredstva za naslednje dejavnosti: 1. strokovno in stalno
                    obveščanje, izobraževanje in vzgajanje osnovnošolske, srednješolske in
                    visokošolske mladine glede aidsa. Po njihovem mnenju velja sprememba spolnega
                    obnašanja za najbolj učinkovito preventivo, zato je nujna sistematična spolna
                    vzgoja. Prepoznavanje problematike HIV je umeščeno v poznavanje spolnih in
                    socialnih praks; 2. dnevna, tedenska in mesečna reklamna sporočila o
                    preprečevanju infekcije. Propagandno akcijo bi morali usmeriti predvsem v
                    promocijo edinega učinkovitega sredstva za preprečevanje okužbe – kondoma; 3.
                    brezplačno in anonimno testiranje. Epidemiološka slika v Jugoslaviji je bila po
                    mnenju skupine nerealna, zato so predlagali alternativne ambulante za testiranje
                    po načelu »prideš, daš kri, greš, prideš po izvide«. Ambulante bi morale
                    ponujati tudi brošure z vsemi informacijami; 4. profesionalno delo za
                    preprečevanje širjenja infekcije s HIV. Predlagali so ustanovitev posebne
                    komisije za aids pri IS skupščine SRS, ki bi bila financirana neposredno iz
                    republiškega proračuna. V okviru profesionalizacije komisije bi morali
                    zagotoviti denar vsaj za tri zaposlitve: vodjo propagande, strokovnega vodjo,
                    vodjo posvetovalnice po telefonu; 5. dodatno preprečevanje širjenja HIV med
                    intravenoznimi narkomani. V prvi vrsti je skupina na tem področju priporočala
                    ponovno preučitev neumestnosti prepovedi metadonskega zdravljenja, poleg tega so
                    predlagali anonimno izdajanje injekcijskih igel narkomanom; 6. pravno zaščito
                    obolelih in okuženih pred medijsko zlorabo njihove bolezni; 7. izrecno prepoved
                    diskriminacije posameznikov ali skupin zaradi njihove seropozitivnosti ali
                    obolelosti z aidsom. Skupina Aids-help pri ZSMS je svoje zahteve utemeljila tudi
                    z neuspešnostjo zveznega spopadanja z aidsom. SFRJ je bila ena izmed redkih
                    držav, ki ni imela posebnega sklada za HIV in profesionalnih teles pri zveznem
                    in republiških IS. Opozorili so tudi, da SFRJ nima usklajenih doktrinarnih norm
                    in pogledov na preprečevanje in širjenje bolezni, saj predstavniki republik niso
                    mogli uskladiti lastnih programov. Obenem pa naj bi se na zvezni ravni, so
                    trdili pri Aids-help, vse glasneje pojavljale zahteve po radikalno neanonimnem
                    testiranju, kar je v nasprotju s priporočili SZO. Aids je socialna bolezen, ki
                    je dosegla neverjeten razmah predvsem zaradi socialnega konteksta, v katerem se
                    je izključno iz medicinskega pojava razvila v socialno oziroma splošno bolezen.<note place="foot" xml:id="ftn80" n="78">Brane Mozetič, »Sklad za boj proti
                        aidsu,« <hi rend="italic">Delo</hi>, 3. 1. 1990, 5. SI AS 538, t. e. 334,
                        Aids-help pri ZSMS.</note> Zahteve skupine Aids-help je v skupščini SRS
                    vložil delegat ZSMS Zoran Thaler.</p>
                <p>ZSMS je ustanovila Aids-help v obdobju velikih političnih premikov.
                    Družbenopolitične organizacije so postajale klasične parlamentarne stranke, nove
                    stranke opozicije so se povezale v Demos. Mladinska organizacija se je na
                    kongresu v Portorožu v začetku novembra 1989 prva izmed DPO odločila za
                    samostojno politično pot v prihajajočem večstrankarskem parlamentarizmu.
                    Predstavniki ZSMS so izkoristili svojo vlogo v delegatskem sistemu in do konca
                    mandata »stare« skupščine vložili večje število zahtev in pobud, s katerimi so
                    se profilirali kot kritična DPO in si povečevali pojavnost v predvolilnem
                    obdobju. Bi lahko aktivnosti v zvezi z aidsom v ZSMS pripisali predvolilnemu
                    dogajanju? Takšna teza bi bila prav gotovo pretirana, ZSMS je bila v boj proti
                    aidsu preko različnih vzvodov vključena že od samega začetka epidemije v
                    Sloveniji. Kljub temu predvolilne komponente ne moremo povsem odpisati. Kandidat
                    ZSMS-LS za predsednika Republike Slovenije Marko Demšar je na predvolilnem shodu
                    v Zagorju omenil tudi akcijo Aids-help.<note place="foot" xml:id="ftn81" n="79"
                        >»Pred predvolilnimi mitingi se tokrat skoraj ni moglo nikamor zbežati,« <hi
                            rend="italic">Delo</hi>, 2. 4. 1990, 2.</note> V času, ko se je
                    predvolilna vročica bližala vrelišču, je skupina Aids-help pri ZSMS organizirala
                    humanitarni koncert v Unionski dvorani v Mariboru. Da so bili ciljna skupina
                    omikani, kulturni in bržkone tudi premožni ljudje, dokazuje izbor izvajalcev. Na
                    koncertu ni bilo rockovskih ali pankovskih skupin, kot bi lahko pričakovali
                    glede na alternativno identiteto ZSMS, ampak ugledni izvajalci klasične glasbe,
                    denimo Godalni kvartet slovenske filharmonije, Slovenski madrigalisti in
                    Simfonični orkester opere in baleta SNG Maribor.<note place="foot"
                        xml:id="ftn82" n="80">»Aids-help, ZSMS,« <hi rend="italic">Delo</hi>, 17. 3.
                        1990, 4.</note> Po drugi strani pa lahko klasični značaj humanitarne
                    prireditve lepo umestimo tudi v kontekst nove, liberalne (buržoazne?) identitete
                    ZSMS-LS. Skupina Aids-help pri ZSMS, ki je bila ustanovljena kot pobuda
                    mladinske družbenopolitične organizacije v sistemu socialističnega
                    samoupravljanja in je kot taka imela širšo družbeno težo, je v nekaj mesecih
                    postala zgolj pobuda opozicijske stranke. Politična organizacija na prehodu v
                    politično stranko je pomemben del svoje strankarske ideologije gradila na
                    statusu zaščitnice novih družbenih gibanj, ki si ga je kot DPO priborila v
                    prejšnjih letih. Te vloge zaščitnice novih družbenih gibanj pa ZSMS ni zmogla
                    povsem preslikati v večstrankarski sistem. Vidni član skupine Aids-help, pesnik
                    in znani gejevski aktivist Brane Mozetič, je, podobno kot mnogi aktivisti ZSMS,
                    nastopil na Listi novih družbenih gibanj kot kandidat za delegata v skupščini.
                    Lista, ki sta jo iniciirala Marko Hren in Vlasta Jalušič, je združila zahteve
                    mirovniškega, feminističnega in gejevskega gibanja. Pomemben del programa je
                    bilo tudi »preprečevanje diskriminacije zaradi seksualnih usmeritev«,<note
                        place="foot" xml:id="ftn83" n="81">»Hren gre v nos, Marko Hren pa namerava v
                        novo skupščino,« <hi rend="italic">Delo</hi>, 29. 3. 1990, 3.</note> čeprav
                    aidsa v programu niso neposredno omenjali.<note place="foot" xml:id="ftn84"
                        n="82">Slavi Krušič, ur., <hi rend="italic">Koga Voliti?! Programi
                            političnih strank in list na spomladanskih volitvah </hi>(Ljubljana:
                        Jugoslovanski center za teorijo in prakso samoupravljanja Edvard Kardelj,
                        1990), 222.</note> Lista na volitvah – v nasprotju z ZSMS-LS, ki se je
                    preselila v opozicijo, ni prišla v skupščino. Politično vrenje 1990 ni zaobšlo
                    strokovnjakinj in strokovnjakov, ki so bili aktivni v boju proti aidsu.
                    Direktorica Univerzitetnega zavoda za zdravstveno in socialno varstvo in članica
                    slovenske komisije za aids Dunja Piškur Kosmač je kandidirala na listi ZSMS-LS
                    za Zbor združenega dela. Njena kandidatura ni bila uspešna. Za ZSMS-LS se je
                    odločila zaradi predlagane zdravstvene politike, ki naj bi dajala prednost
                    primarnemu zdravstvenemu varstvu in preventivnim institucijam.<note
                        place="foot" xml:id="ftn85" n="83">Miran Lesjak, »120 kandidatov tretjega
                        bloka,« <hi rend="italic">Mladina</hi>, 9. 2. 1990, 18.</note></p>
                <p>Prva večstrankarska (čeprav še vedno tridomna) skupščina se je konstituirala 8.
                    maja 1990, prvi večstrankarski IS (vlada) je prisegel 16. maja 1990, predsednik
                    IS je postal krščanski demokrat Lojze Peterle. Medtem je <hi rend="italic"
                        >Delo</hi> večkrat poročalo o razmahu aidsa v nekdanji komunistični
                        Evropi.<note place="foot" xml:id="ftn86" n="84">»Okužen sem z aidsom,
                        pomagajte«, <hi rend="italic">Delo</hi>, 30. 5. 1990, 13.</note> Poleti 1990
                    je poročalo tudi o predlaganih spremembah zveznega zakona o varstvu prebivalstva
                    pred nalezljivimi boleznimi. Na seznam obolenj, ki ogrožajo državo, so umestili
                    tudi aids. Zakon naj bi po novem natančno določal preventivne ukrepe in
                    zdravljenje aidsa, prav tako naj bi predvideval obvezne laboratorijske preiskave
                    krvi vseh krvodajalcev, preiskave tkiva in organov za presaditev in preiskave
                    semenske tekočine.<note place="foot" xml:id="ftn87" n="85">»Aids naposled tudi v
                        zveznem zakonu,« <hi rend="italic">Delo</hi>, 5. 7. 1990, 3.</note>
                    Septembra 1990 so nosilci gejevskega gibanja – med njimi Brane Mozetič –
                    ustanovili prvo slovensko samostojno organizacijo homoseksualcev Roza klub, ki
                    so ga opredelili kot prvo politično združenje za preprečevanje diskriminacije
                    zaradi spolne usmerjenosti. Delovanje kluba je temeljilo na tradiciji aktivizma
                    sekcije Magnus pri Škucu. Mozetič je opozoril, da so v Srbiji, Bosni in
                    Hercegovini, Makedoniji in na Kosovu homoseksualni spolni odnosi še vedno
                    prepovedani. Poleg neutrudnega boja proti diskriminaciji zaradi spolne
                    usmerjenosti si je Roza klub zadal tudi nadaljevanje boja proti aidsu – ne
                    nazadnje je bila prva okrogla miza o aidsu organizirana v okviru festivala
                    Magnus, posebno pozornost so nameravali posvečati aidsu 1. decembra.<note
                        place="foot" xml:id="ftn88" n="86">Marja Novak, »S pravico do drugačnosti,«
                            <hi rend="italic">Delo</hi>, 26. 9. 1990, 9.</note></p>
                <p>Političnim pretresom navkljub so strokovna telesa za boj proti aidsu pospešeno
                    delovala dalje. Avgusta 1990 je Oddelek za epidemijo na Univerzitetnem zavodu za
                    zdravstveno in socialno varstvo pripravil pomemben dokument: osnutek slovenskega
                    programa za preprečevanje in obvladovanje aidsa/HIV. V začetku dokumenta so
                    poudarili dosežke boja proti aidsu v Sloveniji, med njimi tudi ambulantno
                    svetovanje in testiranje, varno kri, več informacijskih akcij za vse
                    prebivalstvo in uvrstitev teme aids v izobraževalne programe šol. Glavne
                    prepreke za večjo učinkovitost pa so videli v dejstvu, da je komisija za aids
                    posvetovalno telo brez natančno definirane odgovornosti. Pri izvajanju programa
                    boja proti aidsu ni bilo zaposlenih delavcev za polni delovni čas, republiška
                    komisija ni razpolagala z lastnimi sredstvi, napori, da bi dosegli težko
                    dosegljive skupine z višjim tveganjem, niso bili zadostni, v članstvo komisije
                    niso bili vključeni predstavniki zainteresiranih skupin z višjim tveganjem. Zato
                    so predlagali naslednje: 1. komisija za aids bi morala imeti jasno opredeljene
                    operativne odgovornosti; 2. imenovati bi morali delovno skupino za pripravo
                    dolgoročnega in kratkoročnega načrta, v katerem bi bili natančno opredeljeni
                    posamezni cilji; 3. zaposliti bi morali delavce za polni delovni čas; 4.
                    oblikovati bi bilo treba poseben fond za aids; 5. prizadevanja, da bi dosegli
                    skupine z višjim tveganjem, bi morala biti večja; 6. članstvo v komisiji za aids
                    bi moralo vključevati tudi predstavnike zainteresiranih skupin.<note
                        place="foot" xml:id="ftn89" n="87">NIJZ, Slovenski
                        program za preprečevanje in obvladovanje aids/HIV, avgust 1990.</note></p>
                <p>Pred svetovnim dnevom aidsa leta 1990 je Dunja Piškur Kosmač v <hi rend="italic"
                        >Delu</hi> priznala nemoč zdravstva in vse družbe, da bi preprečila širjenje
                    aidsa. Po desetletju epidemije se je spremenil tudi odnos do te bolezni, pri nas
                    in v tujini; nastopila je nekakšna letargija med mediji in tudi med politiki –
                    samo strokovnjaki in okuženi še opozarjajo, da je treba tej bolezni posvetiti
                    več pozornosti. Poleg zdravstvenih problemov je vse več socialnih, etičnih,
                    ekonomskih, psiholoških in tudi pravnih. Bolniki z aidsom se zdravijo praktično
                    v vseh bolnišnicah, število okuženih še vedno narašča. Pospeševati je treba
                    pozitivne akcije, boriti se je treba proti vsaki diskriminaciji in spodbujati
                    strpnost do bolnih in okuženih.<note place="foot" xml:id="ftn90" n="88">Dunja
                        Piškur Kosmač, »Aids in nemoč zdravstva,« <hi rend="italic">Delo</hi>, 28.
                        11. 1990, 5.</note> Rdeča nit svetovnega dneva aidsa v letu 1990 je bila
                    tematika aidsa in žensk. Med desetimi milijoni okuženih po svetu naj bi bila kar
                    ena tretjina žensk, kljub temu ženskam in aidsu v raziskavah še vedno ni
                    namenjeno dovolj pozornosti, je poročalo <hi rend="italic">Delo</hi> ob
                    svetovnem dnevu aidsa.<note place="foot" xml:id="ftn91" n="89">»Med desetimi
                        milijoni okuženih – ena tretjina žensk,« <hi rend="italic">Delo,</hi> 28.
                        11. 1990, 5.</note> Mikrobiolog Miha Likar je ob tej priložnosti za <hi
                        rend="italic">Delo</hi> napisal poljudnoznanstveni članek o prihodnjih
                    raziskavah aidsa. Poleg razvoja morebitnega cepiva je Likar poudaril predvsem
                    zastavljeni cilj, da bi pretrgali replikacijo virusa in s tem infekcijo s HIV
                    spremenili v kronično bolezen. To se je nekaj let pozneje tudi zgodilo. Podatki
                    kažejo, da se zmanjšuje število okužb s homoseksualnimi spolnimi odnosi in da se
                    vse več ljudi okuži z intravenoznim uživanjem mamil. Znanstveniki so po njegovem
                    mnenju nenehno na očeh kritične javnosti, vendar so raziskovalci in okuženi
                    enako frustrirani, saj na mnoga vprašanja še ni odgovorov. Tudi raziskovalci
                    nimajo vedno edinih in zveličavnih stališč. Aktivisti pogosto prinašajo novo
                    perspektivo, ki lahko pomaga pri načrtovanju raziskav: »Pri nas je Aids-help
                    ZSMS prispevala prek poslanca Thalerja v bivši skupščini pobudo, da se testira
                    anonimno in zastonj slehernega, ki si to želi. Za takšno testiranje smo se
                    odločili v referenčnem laboratoriju za aids. Želeli smo obvarovati okužene pred
                    diskriminacijo in s tem obvarovati njihove temeljne življenjske pravice.« Kljub
                    temu so jih vsi po vrsti kritizirali, je potožil Likar. Še <hi rend="italic"
                        >Mladina</hi> je namigovala, da so se tega lotili v svojo korist. Po prvotni
                    zamisli naj bi stroške za brezplačne teste povrnila zdravstvena skupnost, vendar
                    denarja za plačilo tega dela niso videli. Prav tako so na mikrobiološkem
                    inštitutu vlagali veliko denarja v občutljivejše teste, od zveznega ministrstva
                    pa so dobili zgolj 100 DEM.<note place="foot" xml:id="ftn92" n="90">Miha Likar,
                        »M. Likar: delamo na up in se počutimo kot obtoženci,« <hi rend="italic"
                            >Delo</hi>, 28. 11. 1990, 6.</note></p>
            </div>
            <div>
                <head>1991</head>
                <p>Politično prelomno leto 1991, ki je prineslo vojno in osamosvojitev Slovenije, ni
                    zaustavilo razprave o aidsu, ji je pa dalo drugačne poudarke. Aids se je na
                    primer večkrat pojavil v javni razpravi o pravici do splava v novi Ustavi
                    Republike Slovenije. Profesor na medicinski fakulteti dr. Anton Dolenc,
                    specialist za sodno medicino in patologijo, je januarja 1991 v <hi rend="italic"
                        >Delu</hi> zagovarjal prepoved splava. Kot širšo družbeno argumentacijo za
                    prepoved prekinitve nosečnosti je Dolenc omenil tudi dvomljivo tezo, da so
                    Sovjeti poskušali razsuti tradicionalne vrednote v ZDA s pomočjo seksualne
                    revolucije. Toda aids je temeljito pospravil s seksualno revolucijo in zmanjšal
                    prizadevanja po popolni seksualni svobodi.<note place="foot" xml:id="ftn93"
                        n="91">Anton Dolenc, »Temelj zdravniške odgovornosti in ravnanja je
                        spoštovanje življenja,« <hi rend="italic">Delo</hi>, 16. 1. 1991, 5.</note>
                    Dragica Bošnjak je spomladi 1991 v treh nadaljevanjih predstavljala anketo o
                    spolnosti in aidsu med mladimi. Večina mladih je vedela, da je pri aidsu nevarno
                    tvegano obnašanje, prav tako so bili dobro seznanjeni z dejstvom, da je uporaba
                    kondoma učinkovita pri preprečevanju okužbe.<note place="foot" xml:id="ftn94"
                        n="92">Dragica Bošnjak, »Kaj (ne) vedo mladi o spolnosti in aidsu II,« <hi
                            rend="italic">Delo</hi>, 27. 3. 1991, 16.</note> Sredi aprila 1991 je
                    bilo v Ljubljani posvetovanje strokovnjakov SZO, kako se uresničuje globalni
                    program za aids. Sodelovalo je 30 strokovnjakov iz osmih vzhodnoevropskih
                        držav.<note place="foot" xml:id="ftn95" n="93">»Strokovnjaki WHO o aidsu,«
                            <hi rend="italic">Delo</hi>, 16. 4. 1991, 2.</note></p>
                <p>Večina omemb aidsa v časopisu <hi rend="italic">Delo</hi> v letu 1991 ni bila
                    povezana s homoseksualnimi odnosi, ampak se je nanašala na zasvojene z mamili. V
                    začetku aprila 1991 je <hi rend="italic">Delo</hi> poročalo o začetku projekta
                    Stigma, ki ga je začela civilno-družbena skupina Odbor za družbeno zaščito
                    norosti. Na srečanjih skupine Stigma se odvisniki pogovarjajo o težavah z
                    drogami, vendar ne gre samo za psihosocialno pomoč. Organizatorji poskušajo
                    storiti čim več za preprečevanje nalezljivih bolezni, še zlasti aidsa. Za
                    odvisnike od drog skušajo zagotoviti čim boljše obveščanje o varnejših načinih
                    uživanja drog in jih seznaniti z dosegljivimi oblikami pomoči. Glede na podatek,
                    da sta le dva med do sedaj znanimi okuženimi z virusom HIV v Sloveniji
                    narkomana, organizatorji sklepajo, da aids med narkomani še ni razširjen.<note
                        place="foot" xml:id="ftn96" n="94">Špela Šipek, »Stigma za pomoč mladim, ki
                        so zasvojeni z mamili,« <hi rend="italic">Delo</hi>, 5. 4. 1991, 8.</note>
                    Zaradi nepoučenosti mladih uživalcev in tistih s podeželja o uporabi sterilnih
                    brizgalk, bi bilo nujno njihovo razdeljevanje v vseh lekarnah, da bi preprečili
                    širjenje aidsa.<note place="foot" xml:id="ftn97" n="95">Nina Kozinc, »Drugače z
                        uživalci mamil,« <hi rend="italic">Delo</hi>, 30. 5. 1991, 7.</note>
                    Organizacija Stigma je skupaj z Višjo šolo za socialne delavce v Ljubljani v
                    začetku junija 1991 v Izoli organizirala tabor Droga in aids na Primorskem. V
                    sklopu tabora so pripravili pogovor, na katerem je sodeloval tudi dr. Dušan
                    Nolimal, strokovnjak za droge na Univerzitetnem zavodu za zdravstveno in
                    socialno varstvo. Čeprav slovenski strokovnjaki nimajo enotnega mnenja o
                    koristnosti terapije z metadonom, je razložil Nolimal, je po njegovem mnenju
                    prav ta terapija nujen ukrep proti širjenju aidsa – seveda pod pogojem strokovno
                    vodenega metadonskega programa. Drugi ukrep, ki bi ga morali v Sloveniji po
                    njegovem mnenju že zdavnaj vpeljati, pa je brezplačna delitev brizg in igel.
                    Anketa med primorskimi narkomani je pokazala, da si izmenjujejo uporabljene igle
                    in ne uporabljajo kondomov med spolnimi odnosi. Novinar je ugotavljal, da bi se
                    lahko število okužb med narkomani hitro povečalo zaradi stikov z beograjskimi in
                    tržaškimi odvisniki. Epidemija med beograjskimi narkomani je bila slovenski
                    javnosti dobro poznana. Med 400 okuženimi v Beogradu je bilo kar 84 odstotkov
                        narkomanov.<note place="foot" xml:id="ftn98" n="96">Boris Šuligoj, »Naivni
                        zasvojenci z mamili,« <hi rend="italic">Delo</hi>, 7. 6. 1991, 3.</note></p>
                <p>Stigmovci niso po naključju izbrali dr. Dušana Nolimala za sogovornika o
                    narkomaniji in aidsu. Nolimal je bil v tem obdobju najvidnejši zagovornik
                    metadonske terapije v Sloveniji. Maja 1991 je v <hi rend="italic">Sobotni
                        prilogi</hi> objavil obsežen prispevek o koristnosti metadonske terapije v
                    boju proti aidsu. Nolimal je bil prepričan, da se lahko metadonski programi v
                    rokah strokovnjakov izkažejo kot zasilen in začasen ukrep pri resocializaciji
                    obupno zasvojenih in pri preprečevanju aidsa. Metadon seveda ni čudežno zdravilo
                    za narkomanijo, je priznaval Nolimal, vendar omogoča operacionalizacijo dveh
                    pomembnih epidemioloških konceptov: večjega števila obravnavanih in zgodnjega
                    obravnavanja. Z metadonom naj bi bilo mogoče v ambulante pritegniti tiste
                    narkomane, ki imajo vedenjske vzorce za širjenje aidsa.<note place="foot"
                        xml:id="ftn99" n="97">Dušan Nolimal, »Ko je virus nevarnejši od heroina,«
                            <hi rend="italic">Sobotna priloga</hi>, 11. 5. 1991, 28.</note></p>
                <p>Med osamosvojitveno vojno (27. junij 1991 – 7. julij 1991) je problematiko aidsa
                    preglasilo orožje, vendar se je razprava o problematiki aidsa hitro nadaljevala.
                    Aids je v zvezi s Slovenijo na zanimiv način omenil britanski pisatelj Adrian
                    Dannatt, ko je v časopisu <hi rend="italic">Guardian</hi> podprl prizadevanje
                    Slovenije za neodvisnost. Po njegovem mnenju je Slovenija »kulturni živčni vozel
                    Evrope« in bistvena sestavina mednarodne avantgarde (Studio Humanitatis, NSK,
                    Roza klub, Ars vivendi, IRWIN …). Slovenija je, tako Dannatt, avantgardna
                    kultura, »kjer se po kavarnah razpravlja o Susan Sontag in aidsu kot metafori,
                    ne pa o statističnih podatkih o traktorjih. To je Manhattan, ki je pred kratkim
                    postal neodvisen in ga napada ostala nevoščljiva in filistrska Amerika.«<note
                        place="foot" xml:id="ftn100" n="98">Adrian Dannatt, »Slovenija, kulturni
                        živčni vozel Evrope,« <hi rend="italic">Delo</hi>, 11. 7. 1991, 7.</note>
                    Podoba Slovenije kot alternativne kulturniške Arkadije ni povsem ustrezala
                    resnici, slovenski zdravstveni sistem je bil ob osamosvojitvi v globoki krizi.
                    Zdravstveni sindikati so napovedovali stavko, opozarjali so tudi, da jim bo
                    kmalu zmanjkalo osnovnih materialov za delo. »O varnostnih ukrepih, povezanih z
                    rokavicami in aidsom, pa raje ne bi govorili,« so bili kritični v
                        sindikatih.<note place="foot" xml:id="ftn101" n="99">Dragica Bošnjak, »V
                        nekaterih bolnišnicah zmanjkuje celo antibiotikov,« <hi rend="italic"
                            >Delo</hi>, 20. 9. 1991, 2.</note></p>
                <p>V začetku oktobra je <hi rend="italic">Delo</hi> poročalo o paniki pred aidsom v
                    Postojni, kjer so gradili materinski dom, od nekod pa so se pojavile novice, da
                    v resnici gradijo dom za obolele z aidsom. Postojnski župan je občanom
                    zagotovil, da v novogradnji v nobenem primeru ne bodo bivali bolniki z
                        aidsom.<note place="foot" xml:id="ftn102" n="100">»V Postojni gradijo
                        materinski dom,« <hi rend="italic">Delo</hi>, 1. 10. 1991, 8.</note> Tudi
                    politične stranke niso bile imune pred širjenjem strahu pred aidsom. Zunanji
                    minister Rupel je mirovnim silam OZN ponudil slovenska letališča in nekatere
                    druge storitve. Narodni demokrati, ki so po razkolu 18. oktobra 1991 prevzeli
                    Slovensko demokratsko zvezo in jo preimenovali v SDZ – Narodni demokrati, so
                    odločno nasprotovali tuji vojski na slovenskih tleh. Prisotnost mirovnih sil OZN
                    v Sloveniji bi imela po njihovem mnenju več negativnih posledic, med njimi tudi
                    prostitucijo in povečanje možnosti razširitve aidsa.<note place="foot"
                        xml:id="ftn103" n="101">Rajko Pirnat, »Nobene tuje vojske v Slovenijo,« <hi
                            rend="italic">Delo</hi>, 4. 12. 1991, 5.</note></p>
                <p>Pred svetovnim dnevom aidsa leta 1991 je bila v Sloveniji v središču pozornosti
                    tematika intravenoznega uživanja drog. Strokovnjaki so opozarjali, da lahko
                    zaradi izrednega porasta števila uživalcev drog vsak čas pride do eksplozije
                    epidemije HIV po narkomanski poti.<note place="foot" xml:id="ftn104" n="102"
                        >Dušan Nolimal, »Alkohol, tobak, kanabis, heroin … že v šolski klopi,« <hi
                            rend="italic">Delo</hi>, 29. 10. 1991, 15.</note> Na okrogli mizi o
                    drogah je predstavnik Stigme opozoril, da slovenski uporabniki drog še vedno
                    uporabljajo takšne načine, ki stoodstotno prenašajo virus aidsa, zato iz
                    izkušenj v Evropi pričakujejo epidemijo aidsa med uživalci drog.<note
                        place="foot" xml:id="ftn105" n="103">Dragica Bošnjak, »Epidemija je tu,« <hi
                            rend="italic">Sobotna priloga</hi>, 30. 11. 1991, 27.</note> Ali nismo
                    po desetletju vsakovrstnih informacij o aidsu ljudje že prenasičeni, so se
                    spraševali v <hi rend="italic">Delu</hi> ob svetovnem dnevu aidsa. Informiranja
                    o prenosu in varni spolnosti ni nikoli dovolj, so poudarjali strokovnjaki.
                    Dopisniki so poročali o načinih soočanja z aidsom po svetu, veteran boja z
                    aidsom Borut Drinovec pa se je spraševal, ali bolezen preveč podcenjujemo. V
                    resnici se širi po svetu natančno po pričakovanjih pred petimi leti. Boj proti
                    aidsu pa ni problem zdravstva ali vlade, v varstvo se morajo vključiti vsi.
                    Zaupati je treba znanosti, saj v enajstih letih poznavanja virusa skoraj ni bilo
                    odkritij, ki bi zanikala prva spoznanja o bolezni. »Pri številnih gospodarskih
                    in političnih problemih, ki nas pestijo, o aidsu nočemo več slišati. Ali ne bodo
                    to virusi aidsa izkoristili?«<note place="foot" xml:id="ftn106" n="104">Borut
                        Drinovec, »Aids podcenjujemo,« <hi rend="italic">Delo</hi>, 27. 11. 1991,
                        14.</note></p>
            </div>
            <div>
                <head>1992</head>
                <p>V letu sprejetja Slovenije v OZN (22. 5. 1992) ter letu prve vlade Janeza
                    Drnovška se je nadaljeval trend problematizacije aidsa v zvezi z narkomanijo. Po
                    besedah Mihe Likarja in Dunje Piškur Kosmač, ki sta se 9. februarja 1992
                    udeležila okrogle mize v Mariboru, je bil položaj najbolj kritičen v Kopru, kjer
                    je virus HIV že vdrl med intravenske narkomane in njihove partnerje. Narkomani
                    spadajo med najbolj ogrožene skupine, sta povedala strokovnjaka, saj število
                    okužb med homoseksualci, ki so se na Slovenskem dobro organizirali in so se prvi
                    zavedali grozeče nevarnosti, strmo pada.<note place="foot" xml:id="ftn107"
                        n="105">»Najbolj kritično v Kopru,« <hi rend="italic">Delo</hi>, 10. 2.
                        1992, 2.</note> O aidsu in narkomanih so razpravljali tudi v Skupščini RS.
                    Delegat LDS v Zboru združenega dela Roman Jakič je 11. marca 1992 v razpravi o
                    proračunu opozoril, da pogreša sredstva, ki bi bila namenjena zdravljenju z
                    mamili zasvojenih bolnikov. Položaj je bil pereč še zlasti na obali, kjer sta se
                    s problematiko ukvarjala zgolj dr. Miran Krek in njegova sodelavka, zato je
                    Jakič predlagal namenitev ustreznih sredstev iz državnega proračuna, kot
                    konkreten projekt pa je omenil zamisel o ureditvi centra za zdravljenje
                    odvisnikov v prostorih nekdanjega samostana Krog nad Sečovljami.<note
                        place="foot" xml:id="ftn108" n="106">»Skupščina Republike Slovenije, 11.
                        mandat (1990–1992), Zbor združenega dela, 40. seja, 11. 3. 1992,« dostopno
                        na: <hi rend="italic">Slovenski parlamentarni korpus</hi>, <ref
                            target="https://exist.sistory.si/exist/apps/parla/ZbZdruDel-Seja-040-1992-03-11.xml"
                            >https://exist.sistory.si/exist/apps/parla/ZbZdruDel-Seja-040-1992-03-11.xml</ref>.</note>
                    V družbenopolitičnem zboru skupščine pa je delegat italijanske manjšine Franco
                    Juri 25. marca 1992, prav tako v razpravi o proračunu, pozval poslance, naj
                    glasujejo za postavko o financiranju ukrepov proti aidsu, ki se je glasila
                    »postavitev in vzdrževanje 24 urne dežurne službe – klic v sili za zasvojence in
                    svojce zasvojenih, svetovanje v zvezi z AIDS okužbo ter organizirano dajanje
                    kondomov ter zamenjavo igel«.<note place="foot" xml:id="ftn109" n="107"
                        >»Skupščina Republike Slovenije, 11. mandat (1990–1992), Družbeno-politični
                        zbor, 34. seja, 25. 3. 1992,« dostopno na: <hi rend="italic">Slovenski
                            parlamentarni korpus</hi>, <ref
                            target="https://exist.sistory.si/exist/apps/parla/DruzPolZb-Seja-034-1992-03-25.xml"
                            >https://exist.sistory.si/exist/apps/parla/DruzPolZb-Seja-034-1992-03-25.xml</ref>.</note>
                    <hi rend="italic">Delo</hi> je poročalo, da so poslanci omenjeno dopolnilo
                        sprejeli.<note place="foot" xml:id="ftn110" n="108">»Sprejeli proračunski
                        zakon in usklajen sveženj dopolnil,« <hi rend="italic">Delo</hi>, 28. 3.
                        1992, 3.</note> Boju proti aidsu in narkomaniji na Primorskem so se
                    pridružili tudi sindikati. V Simonovem zalivu so organizirali prvomajsko »rock
                    fešto«, kjer so predstavniki Stigme delili kondome in injekcijske igle.<note
                        place="foot" xml:id="ftn111" n="109">»Sindikalni prvi maj malo drugače,« <hi
                            rend="italic">Delo</hi>, 5. 5. 1992, 7.</note></p>
                <p>Delegat Roman Jakič je 11. junija 1992 v skupščini predlagal zmanjšanje davka na
                    kondome. Kondomi so bili, podobno kot avtomobilske gume, uvrščeni v 20-odstotni
                    prometni davek. Predlagal je ustanovitev medresorske komisije, ki bi sodelovala
                    z nevladnimi organizacijami in uredila postavljanje avtomatov za kondome.<note
                        place="foot" xml:id="ftn112" n="110">»Skupščina Republike Slovenije, 11.
                        mandat (1990–1992), Zbor združenega dela, 45. seja, 11. 6. 1992,« dostopno
                        na: <hi rend="italic">Slovenski parlamentarni korpus</hi>
                        <ref
                            target="https://exist.sistory.si/exist/apps/parla/ZbZdruDel-Seja-045-1992-06-11.xml"
                            >https://exist.sistory.si/exist/apps/parla/ZbZdruDel-Seja-045-1992-06-11.xml</ref>.</note>
                    Krščanski demokrat dr. Janez Remškar se ni strinjal, da bi vlada namenjala denar
                    za te namene, različne preventivne akcije naj bi bile neuspešne. Osnova za
                    odpravljanje težav z aidsom je po njegovem mnenju družina.<note place="foot"
                        xml:id="ftn113" n="111">»Poslanske pobude in vprašanja,« <hi rend="italic"
                            >Delo</hi>, 12. 6. 1992, 4.</note> Delegatka LDS Metka Mencin je enako
                    kot Jakič predlagala v družbenopolitičnem zboru.<note place="foot"
                        xml:id="ftn114" n="112">»Skupščina Republike Slovenije, 11. mandat
                        (1990–1992), Družbeno-politični zbor, 39. seja, 11. 6. 1992,« dostopno na:
                            <hi rend="italic">Slovenski parlamentarni korpus</hi>, <ref
                            target="https://exist.sistory.si/exist/apps/parla/DruzPolZb-Seja-039-1992-06-11.xml"
                            >https://exist.sistory.si/exist/apps/parla/DruzPolZb-Seja-039-1992-06-11.xml</ref>.</note>
                    Maja in junija 1992 je <hi rend="italic">Delo</hi> večkrat poročalo o soočenju z
                    narkomanijo na obali: narkomani so dobili novo, sterilno igro, potem ko so
                    vrnili staro.<note place="foot" xml:id="ftn115" n="113">Sonja Merljak, »Varno
                        drogiranje,« <hi rend="italic">Delo</hi>, 22. 5. 1992, 11.</note> Z
                    metadonskim programom v Kopru naj bi prav tako delovali preventivno v boju proti
                        aidsu.<note place="foot" xml:id="ftn116" n="114">Sonja Merljak, »Pomagati je
                        mogoče tudi z nadomestkom,« <hi rend="italic">Delo</hi>, 22. 5. 1992,
                        11.</note></p>
                <p>Potem ko se je do srede leta 1992 v javnosti že močno zasidrala povezava med
                    boleznijo in narkomanijo, so prizadevanja za zdravljenje odvisnosti naletela na
                    odkrito nasprotovanje »na terenu«. Slovenska Karitas je v Planini pri Rakeku
                    kupila staro hišo, v kateri naj bi uredila skupnost za zdravljenje zasvojencev,
                    urejeno po zgledu komun don Pierina Gelminija. V vasi se je izoblikovala civilna
                    iniciativa proti, ki je dosegla pripravo referenduma v krajevni skupnosti o
                    terapevtski skupnosti v vasi. Referenduma se je udeležilo 90 odstotkov volilnih
                    upravičencev, proti komuni je glasovalo 74 odstotkov prebivalcev. Nasprotniki
                    komune so se na referendum dobro pripravili. Prebivalci vasi so dan pred
                    referendumom v poštne nabiralnike dobili letake, ki so prebivalce vasi pozivali,
                    naj se odločno uprejo terapevtski skupnosti. Nasprotniki komune so opozarjali,
                    da se bodo vaški otroci igrali povsem v bližini nevarnih narkomanov. Sklicevali
                    so se na psihiatra Janeza Ruglja, ki je opozarjal, da so narkomani praktično
                    neozdravljivi in da takšna skupnost ne sodi v naseljen kraj. V letakih je tudi
                    pisalo, da so sicer majhni, vendar dovolj močni, da z glasovi ubranijo Planino
                    pred aidsom in mamili. Na nekaterih letakih je bil upodobljen ples mrtvih,
                    bolnih in zdravih, podobno kot na hrastoveljskih freskah.<note place="foot"
                        xml:id="ftn117" n="115">Marjana Triler, »Planina noče mrtvaškega plesa,« <hi
                            rend="italic">Delo</hi>, 7. 7. 1992, 2.</note> Novinarka Dragica Bošnjak
                    je v komentarju odziv vaščanov jasno opredelila kot strah pred drugačnostjo.
                    Strah pred narkomanijo in aidsom je sicer človeško razumljiv, je komentirala
                    novinarka, vendar je narkomanija v Sloveniji še kako prisotna: ogromno jih je na
                    Obali, pa v štajerski prestolnici, da o Ljubljani ne govorimo. Zatiskanje oči ne
                    pomaga, komune za zdravljenje pa so dokazano učinkovita metoda soočenja s
                        problematiko.<note place="foot" xml:id="ftn118" n="116">Dragica Bošnjak,
                        »Strah pred drugačnostjo,« <hi rend="italic">Delo</hi>, 7. 7. 1992,
                        3.</note> V pismih bralcev se je oglasil tudi kaplan v Postojni Bogdan
                    Vidmar, ki je opozoril na moralno dvoličnost nasprotnikov komune. Najbolj glasni
                    so tisti, je bil jasen kaplan, ki menijo, da je treba skupnost preprečiti zaradi
                    širjenja narkomanije in aidsa. Pri tem pozabljajo, da so narkomani in okuženi že
                    med nami. »Mar nočni lokali, beznice, disko klubi itd. (za katere ob odpiranju
                    ni nobenega referenduma) niso nevarni za širjenje mamil in aidsa?«<note
                        place="foot" xml:id="ftn119" n="117">Bogdan Vidmar, »Referendum za 'Skupnost
                        Srečanje' v Planini,« <hi rend="italic">Delo</hi>, 2. 7. 1992, 7.</note></p>
                <p>Kljub medijski naklonjenosti do metod don Pierina so strokovnjaki še vedno veliko
                    stavili na pomoč metadonske terapije, ki bi jo bilo treba zakonsko opredeliti.
                    Za metadonsko terapijo se zavzemajo predvsem preventivno usmerjeni strokovnjaki,
                    je v <hi rend="italic">Delu</hi> pisal Dušan Nolimal, medtem ko ji nasprotujejo
                    nekateri strokovnjaki s področja mentalnega zdravja in vsi tisti, ki »jim je
                    moraliziranje in politiziranje problematike zlorabe heroina in aidsa pomembnejše
                    od pragmatičnega ukrepanja«.<note place="foot" xml:id="ftn120" n="118">Dušan
                        Nolimal, »Metadonske programe naj vodijo strokovnjaki,« <hi rend="italic"
                            >Delo</hi>, 22. 7. 1992, 6.</note> Poleg medijskega poudarjanja naveze
                    med aidsom in narkomanijo je v letu 1992, sodeč po objavah v <hi rend="italic"
                        >Delu</hi>, napredovala popularizacija kondomov. Ob začetku šolskega leta so
                    jih brezplačno delili v knjigarnah DZS – na zavitkih s kondomi je pisalo, da je
                    pomembno sodelovati in zmagati.<note place="foot" xml:id="ftn121" n="119"
                        >»Kondomi v knjigarnah DZS,« <hi rend="italic">Delo</hi>, 3. 9. 1992,
                        2.</note> Študentska organizacija Univerze v Ljubljani in Inštitut za
                    varovanje zdravja sta za svetovni dan aidsa pripravila skupno akcijo v boju
                    proti aidsu. Organizirali so koncert in namestili prvi kondomat na Filozofski
                    fakulteti. S telefonskim žetonom B so lahko študenti kupili tri kondome. Evita
                    Leskošek z IVZ je poudarila, da pri njih namenjajo največ pozornosti ozaveščanju
                    osnovnošolcev sedmega in osmega razreda. V Galeriji Škuc so odprli razstavo
                    plakatov proti aidsu in pripravili videoprojekcijo, na katero so povabili
                    srednješolce, za osnovnošolce pa so organizirali kvize po šolah.<note
                        place="foot" xml:id="ftn122" n="120">Marjana Dimc, »Študentje so začeli boj
                        proti aidsu,« <hi rend="italic">Delo</hi>, 25. 11. 1992, 1.</note> Na
                    stojnici Stigme na Čopovi ulici v Ljubljani so lahko mimoidoči mimogrede
                    pograbili zastonj kondome in prevzeli informativni material.<note place="foot"
                        xml:id="ftn123" n="121">»Akcija društva Stigma na Čopovi,« <hi rend="italic"
                            >Delo</hi>, 2. 12. 1992, 1.</note> Ob svetovnem dnevu aidsa leta 1992 se
                    je prvič uveljavilo nošenje rdečih pentelj. Dragica Bošnjak je bralce vprašala,
                    ali se jim zdi prismuknjeno, ko v teh dneh srečujejo nekakšne čudne svate z
                    rdečimi pentljami. Če so kakorkoli pritegnili pozornost ali koga spravili v
                    zadrego, potem akcija ni bila strel v prazno. Okuženi in njihovi svojci
                    doživljajo velike stiske – v prvi vrsti zato, ker aids še vedno ni ozdravljiv,
                    pa tudi zato, ker je javnost v zadnjem času tako sovražna do vsega drugačnega.
                    Poleg strokovne pomoči so pomembne predvsem domiselne akcije, pisane na kožo
                    mladini, je zaključila novinarka, »da bi bila bolj poučena o dejstvih, da bi
                    postala tudi bolj človeška. In bolj razsodna.«<note place="foot" xml:id="ftn124"
                        n="122">Dragica Bošnjak, »Aids,« <hi rend="italic">Delo</hi>, 2. 12. 1992,
                        1.</note></p>
            </div>
            <div>
                <head>Zaključek</head>
                <p>Kakšne so bile osnovne politične in družbene poteze epidemije aidsa v Sloveniji v
                    obdobju 1987–1992? V prijavi dodatne raziskave raziskovalnega programa o
                    politični zgodovini aidsa smo postavili hipotezo, da je javni govor o aidsu
                    pomenil preslikavo perečih družbenih izzivov javnega zdravja in odnosa do
                    marginalnih skupin v politične zahteve. To je prav gotovo držalo za obdobje
                    1987–1992. Gejevsko gibanje se je v veliki meri profiliralo skozi problematiko
                    aidsa – druge izbire gibanje tudi ni imelo, samoorganizacija je bila zanje
                    dobesedno življenjskega pomena. Najbolj očitni lastnosti dinamike v zvezi z
                    aidsom v javnosti med letoma 1987 in 1993 sta »degejizacija« aidsa in simbolni
                    premik pozornosti s homoseksualcev na intravenozne uživalce drog. Če se je v
                    slovenski splošni in strokovni javnosti zmanjšala problematizacija
                    homoseksualcev kot skupine visokega tveganja, je v javnosti druga kategorija
                    prebivalstva z visokim tveganjem – intravenozni narkomani – pridobila na statusu
                    problematične »skupine«. Zapisali smo tudi hipotezo, da je bila politična klima
                    odprtosti in demokratizacije javnosti v osemdesetih in devetdesetih naklonjena
                    soočenju z aidsom. To drži le deloma in terja dodatno obrazložitev. Politična
                    klima odprtosti je bila značilna za večji del strokovne javnosti, medijev in za
                    del politike, vendar so vzporedno potekali tudi tihi procesi odrivanja skupin z
                    visokim tveganjem na rob družbe. Politika je problematiko aidsa izrabljala na
                    različne načine. V primeru afere Magnus leta 1987 so politični akterji
                    uporabljali aids kot orodje za discipliniranje uporniške frakcije slovenske
                    mladinske organizacije, pri čemer je zanimiva dinamika med federalnimi in
                    republiškimi strukturami. Pomembno vlogo je imela tudi jugoslovanska javnost.
                    Klima odprtosti neposredno pred vzpostavitvijo večstrankarskega sistema in po
                    njej je puščala dovolj prostora za gejevsko gibanje in za preventivo z narkomani
                    (deljenje igel), vendar je po drugi strani omogočila in legitimirala
                    populistične politike, ki so izkoriščale strah pred temi skupinami. Na primeru
                    nasprotovanja komuni v Planini lahko opazimo pojav »grassroot« populizma v
                    majhnih skupnostih. Ta je bil usmerjen proti (lokalni) oblasti in tudi proti
                    lokalnim cerkvenim institucijam, ki so poskušale organizirati komuno za
                    odvajanje.</p>
                <p>Vprašanja promocije in uporabe kondomov, zdravljenja narkomanov in preventive so
                    se z vzpostavitvijo parlamentarne demokracije močno politizirala. Ta vprašanja
                    so bila politična tudi prej, vendar na drugačen način. V sistemu socialističnega
                    samoupravljanja so imele DPO strukturno drugačno funkcijo kot stranke v
                    parlamentarni demokraciji. Predstavniki različnih DPO so lahko po delegatskem
                    sistemu in SIS vplivali tudi na politiko javnega zdravja. Sistem je bil
                    medsebojno povezan in težko pregleden, vendar DPO niso tekmovale v odprtem
                    ideološkopolitičnem boju. Načeloma so iskali soglasje (na osnovi uveljavljene
                    ideološke in politične strukture), kar je organizacijam javnega zdravstva s
                    spretnim iskanjem konsenza omogočilo uveljavitev preventivnih in
                    nediskriminatornih ukrepov: ko so bili ukrepi sprejeti, so jih – vsaj načeloma –
                    sprejele vse DPO in tudi celotna medijska in politična javnost. V parlamentarni
                    demokraciji politika deluje preko drugih mehanizmov, v parlamentu se soočajo
                    povsem nasprotna stališča. Preventivni ukrepi proti aidsu postanejo material za
                    strankarske boje. Določene politične stranke »posvojijo« boj proti aidsu, druge
                    ga marginalizirajo in predstavljajo kot promocijo nasprotnih strank. Stranke
                    levega in liberalnega pola so še pred sprejetjem nove slovenske ustave
                    predlagale nediskriminatorne in preventivne ukrepe, hkrati pa so problematiko
                    aidsa uporabljale za lastno politično afirmacijo. Stranke desnega političnega
                    pola so aids izkoristile za poudarjanje družinskih vrednot in zvestobe. Politika
                    javnega zdravja, ki je že po definiciji nacionalna in nadstrankarska, postane
                    posredno navezana na strankarsko politiko, kar ji (lahko) zmanjšuje
                    kredibilnost. Nadaljevanje uspešnih preventivnih in nediskriminatornih politik v
                    devetdesetih letih 20. stoletja v Sloveniji je omogočila tudi naklonjenost
                    vodilne stranke LDS, ki je boj proti aidsu ponotranjila kot eno izmed svojih
                    tem. Zanimivo bi bilo raziskati, kako so se spremembe v politični krajini po
                    letu 2000, še zlasti po letu 2004, odražale v javnih politikah proti aidsu.</p>
                <p>V arhivu NIJZ najdemo podatek, da je bila nova komisija za aids ustanovljena 26.
                    januarja 1993, dan po formiranju druge Drnovškove vlade (25. januarja 1993).
                    Predsednica komisije je postala Dunja Piškur Kosmač, ki je pridobila tudi
                    funkcijo državne sekretarke na Ministrstvu za zdravstvo. Komisijo za aids so
                    istega leta razširili s člani za visokoprioritetne aktivnosti za preprečevanje
                    aidsa, med njimi sta bila tudi predstavnik Roza kluba Brane Mozetič in strokovni
                    sodelavec IVZ za droge dr. Milan Krek. Na sestanku komisije 16. junija 1993 je
                    predsednica komisije predstavila predlog slovenskega programa za preprečevanje
                    aidsa iz leta 1990, ki je služil kot okvirna osnova za pripravo konkretnega
                    kratkoročnega načrta dela za posamezna področja dela.<note place="foot"
                        xml:id="ftn125" n="123">NIJZ, Zapisnik sestanka
                        komisije za aids z dne 17. 6. 1993.</note> To dokazuje, da spopadanje z
                    aidsom v prehodu med dvema družbenima sistemoma ni bilo samo v znamenju
                    kontinuitete vidnih akterjev boja proti aidsu, ampak je šlo tudi za kontinuiteto
                    pristopov. Ti so temeljili na inkluzivnosti, osveščanju, preventivi in predvsem
                    na delovanju proti vsakršni diskriminaciji. V naslednjih letih je komisija
                    izjemno aktivno delovala na področju preventive in osveščanja ter pri pripravi
                    normativnih okvirov za spopadanje z aidsom, predvsem pa se je okrepilo
                    sodelovanje z nevladnim sektorjem. Delovanje, učinki in odmevnost komisije si
                    nedvomno zaslužijo podrobno historiografsko analizo, ki na žalost presega okvire
                    zastavljenega prispevka.</p>
            </div>
        </body>
        <back>
            <div type="bibliography">
                <head>Viri in literatura</head>
                <list type="unordered">
                    <head>Arhivski viri</head>
                    <item>NIJZ ‒ Nacionalni inštitut za javno zdravje:<list type="unordered">
                        <item>Nerazporejeno gradivo, 1987—1990.</item>
                        </list></item>
                    <item>SI AS ‒ Arhiv Republike Slovenije:<list type="unordered">
                            <item>SI AS 537, Republiška konferenca Socialistične zveze delovnega
                                ljudstva, 1987.</item>
                            <item>SI AS 538, Predsedstvo Republiške konference Zveze socialistične
                                mladine Slovenije, 1989, 1990.</item>
                        </list></item>
                </list>
                <listBibl>
                    <head>Časopisi</head>
                    <bibl><hi rend="italic">Delo</hi>, 1986—1992.</bibl>
                </listBibl>
                <listBibl>
                    <head>Literatura</head>
                    <bibl>Bakše, Ingrid. »Po stranski poti do diskriminacije.« <hi rend="italic"
                            >Mladina</hi>, 3. 4. 1987.</bibl>
                    <bibl>Bakše, Ingrid. »Represija, nova družbena gibanja in iniciative.« V: <hi
                            rend="italic">Kompendij za bivše in bodoče politike ali popotovanje od
                            Krškega do Portoroža</hi>. Ur. Bojana Leskovar, 10‒16. Ljubljana: ČKZ,
                        1989.</bibl>
                    <bibl>Drinovec, Borut. »Aids Podcenjujemo.« <hi rend="italic">Delo</hi>, 27. 11.
                        1991.</bibl>
                    <bibl>Bošnjak, Dragica in Djordje Galić. »Aids, bolezen telesa in duše.« <hi
                            rend="italic">Delo</hi>, 4. 12. 1987.</bibl>
                    <bibl>Bošnjak, Dragica in Djordje Galić. »Aids, bolezen telesa in duše.« <hi
                            rend="italic">Delo</hi>, 16. 12. 1987.</bibl>
                    <bibl>Bošnjak, Dragica in Djordje Galić. »Aids, bolezen telesa in duše.« <hi
                            rend="italic">Delo</hi>, 31. 12. 1987.</bibl>
                    <bibl>Bošnjak, Dragica. »Aids je treba sistematično raziskovati in
                        preprečevati.« <hi rend="italic">Delo</hi>, 17. 6. 1987.</bibl>
                    <bibl>Bošnjak, Dragica. »Aids po naše.« <hi rend="italic">Delo</hi>, 7. 10.
                        1987.</bibl>
                    <bibl>Bošnjak, Dragica. »Aids.« <hi rend="italic">Delo</hi>, 2. 12. 1992.</bibl>
                    <bibl>Bošnjak, Dragica. »Bodo prihodnje generacije zdrave, vendar spolno
                        zavrte.« <hi rend="italic">Delo</hi>, 24. 12. 1988.</bibl>
                    <bibl>Bošnjak, Dragica. »Boj proti aidsu narekuje enotne preventivne ukrepe.«
                            <hi rend="italic">Delo</hi>, 7. 10. 1987.</bibl>
                    <bibl>Bošnjak, Dragica. »Epidemija je tu.« <hi rend="italic">Sobotna
                            priloga</hi>, 30. 11. 1991.</bibl>
                    <bibl>Bošnjak, Dragica. »Kaj (ne) vedo mladi o spolnosti in aidsu II.« <hi
                            rend="italic">Delo</hi>, 27. 3. 1991.</bibl>
                    <bibl>Bošnjak, Dragica. »Neodgovorno omahovanje.« <hi rend="italic">Delo</hi>,
                        26. 3. 1987.</bibl>
                    <bibl>Bošnjak, Dragica. »Nujno testirati kri povsod po državi.« <hi
                            rend="italic">Delo</hi>, 17. 6. 1987.</bibl>
                    <bibl>Bošnjak, Dragica. »Obveščanje je še vedno edino orožje proti širjenju
                        aidsa.« <hi rend="italic">Delo</hi>, 15. 12. 1988.</bibl>
                    <bibl>Bošnjak, Dragica. »Pri frizerju in kozmetičarju bomo zdaj varni pred
                        aidsom.« <hi rend="italic">Delo</hi>, 15. 1. 1988.</bibl>
                    <bibl>Bošnjak, Dragica. »Strah pred drugačnostjo.« <hi rend="italic">Delo</hi>,
                        7. 7. 1992.</bibl>
                    <bibl>Bošnjak, Dragica. »Uspešen boj proti aidsu terja načrtno preventivno
                        ukrepanje.« <hi rend="italic">Delo</hi>, 12. 6. 1987.</bibl>
                    <bibl>Bošnjak, Dragica. »V nekaterih bolnišnicah zmanjkuje celo antibiotikov.«
                            <hi rend="italic">Delo</hi>, 20. 9. 1991.</bibl>
                    <bibl>Bošnjak, Dragica. »Znanje pomaga proti aidsu.« <hi rend="italic"
                        >Delo</hi>, 17. 6. 1987.</bibl>
                    <bibl>Bošnjak, Dragica. »Živeti z aidsom: varno, manj varno, nevarno.« <hi
                            rend="italic">Delo</hi>, 5. 12. 1989.</bibl>
                    <bibl>Bregar, Jožica. »Kako z aidsom.« <hi rend="italic">Delo</hi>, 15. 9.
                        1987.</bibl>
                    <bibl>Dannatt, Adrian. »Slovenija, kulturni živčni vozel Evrope.« <hi
                            rend="italic">Delo</hi>, 11. 7. 1991.</bibl>
                    <bibl>Dimc, Marjana. »Študentje so začeli boj proti aidsu.« <hi rend="italic"
                            >Delo</hi>, 25. 11. 1992.</bibl>
                    <bibl>Dobnikar, Romana. »Bi kongres homoseksualcev povečal nevarnost aidsa.« <hi
                            rend="italic">Delo</hi>, 18. 3. 1987.</bibl>
                    <bibl>Dolenc, Anton. »Temelj zdravniške odgovornosti in ravnanja je spoštovanje
                        življenja.« <hi rend="italic">Delo</hi>, 16. 1. 1991.</bibl>
                    <bibl>Gabrič, Aleš. »Zaostrenost mednacionalnih odnosov.« V: <hi rend="italic"
                            >Slovenska novejša zgodovina. Od programa Zedinjena Slovenija do
                            mednarodnega priznanja Republike Slovenije</hi>. Ur. Jasna Fischer et
                        al., 1167—74. Ljubljana: Mladinska knjiga in Inštitut za novejšo zgodovino,
                        2005.</bibl>
                    <bibl>Gerdina, Tomaž in Vesna Marinčič. »Aids je epidemija prihodnosti, zaradi
                        nje bodo umirali samo nevedni.« <hi rend="italic">Sobotna priloga</hi>, 7.
                        2. 1987.</bibl>
                    <bibl>Gjurin, Velemir. »Jezikovno razsodišče: Aids škodi tudi slovenščini.« <hi
                            rend="italic">Delo</hi>, 17. 1. 1987.</bibl>
                    <bibl>Guzej, Tine. »Kondom je luksuz.« <hi rend="italic">Delo</hi>, 5. 6.
                        1987.</bibl>
                    <bibl>Kališnik, Primož. »Tudi pri nas kondom za zdravje.« <hi rend="italic"
                            >Delo</hi>, 23. 7. 1987.</bibl>
                    <bibl>Korade, Dragica. »Je strah pred družbenim ponižanjem hujši kot strah ped
                        boleznijo?.« <hi rend="italic">Delo</hi>, 24. 7. 1987.</bibl>
                    <bibl>Korade, Dragica. »Nevarno je pozabiti na aids.« <hi rend="italic"
                            >Delo</hi>, 19. 4. 1988.</bibl>
                    <bibl>Kovačič, Janez. »AIDS in kongresniki.« <hi rend="italic">Delo</hi>, 19. 3.
                        1987.</bibl>
                    <bibl>Kozinc, Nina. »Drugače z uživalci mamil.« <hi rend="italic">Delo</hi>, 30.
                        5. 1991.</bibl>
                    <bibl>Krušič, Slavi, ur.. <hi rend="italic">Koga Voliti?! Programi političnih
                            strank in list na spomladanskih volitvah. </hi>Ljubljana: Jugoslovanski
                        center za teorijo in prakso samoupravljanja Edvard Kardelj, 1990.</bibl>
                    <bibl>Kuhar, Roman. <hi rend="italic">Medijske podobe homoseksualnosti</hi>: <hi
                            rend="italic">analiza slovenskih tiskanih medijev od 1970 do 2000</hi>.
                        Ljubljana: Mirovni inštitut, 2003.</bibl>
                    <bibl>Lesjak, Miran. »120 kandidatov tretjega bloka.« <hi rend="italic"
                            >Mladina</hi>, 9. 2. 1990.</bibl>
                    <bibl>Likar, Miha. »M. Likar: delamo na up in se počutimo kot obtoženci.« <hi
                            rend="italic">Delo</hi>, 28. 11. 1990.</bibl>
                    <bibl>Likar, Miha. »Virus aidsa je zbezljal.« <hi rend="italic">Sobotna
                            priloga</hi>, 15. 7. 1989.</bibl>
                    <bibl>Lipušček, Uroš. »Aids postaja največja nevarnost človeškemu zdravju v tem
                        stoletju.« <hi rend="italic">Delo</hi>, 24. 11. 1986.</bibl>
                    <bibl>Marjana Triler. »Planina noče mrtvaškega plesa.« <hi rend="italic"
                            >Delo</hi>, 7. 7. 1992.</bibl>
                    <bibl>Merljak, Sonja. »Pomagati je mogoče tudi z nadomestkom.« <hi rend="italic">Delo</hi>, 22. 5.
                        1992.</bibl>
                    <bibl>Merljak, Sonja. »Varno drogiranje.« <hi rend="italic">Delo</hi>, 22. 5.
                        1992.</bibl>
                    <bibl>Močnik, Rastko. »Demokratične sile in poskus vpeljave izjemnega stanje.«
                            <hi rend="italic">Mladina</hi>, 27. 3. 1987.</bibl>
                    <bibl>Mozetič, Brane. »Sklad za boj proti aidsu.« <hi rend="italic">Delo</hi>,
                        3. 1. 1990.</bibl>
                    <bibl>Nešović, Branimir. »Težave zdravstva na Kosovu.« <hi rend="italic"
                            >Delo</hi>, 9. 10. 1989.</bibl>
                    <bibl>Nolimal, Dušan. »Alkohol, tobak, kanabis, heroin … že v šolski klopi.« <hi
                            rend="italic">Delo</hi>, 29. 10. 1991.</bibl>
                    <bibl>Nolimal, Dušan. »Ko je virus nevarnejši od heroina.« <hi rend="italic"
                            >Sobotna priloga</hi>, 11. 5. 1991.</bibl>
                    <bibl>Nolimal, Dušan. »Metadonske programe naj vodijo strokovnjaki.« <hi
                            rend="italic">Delo</hi>, 22. 7. 1992.</bibl>
                    <bibl>Novak, Marja. »S pravico do drugačnosti.« <hi rend="italic">Delo</hi>, 26.
                        9. 1990.</bibl>
                    <bibl>Pirnat, Rajko. »Nobene tuje vojske v Slovenijo.« <hi rend="italic"
                            >Delo</hi>, 4. 12. 1991.</bibl>
                    <bibl>Piškur Kosmač, Dunja. »Aids in nemoč zdravstva.« <hi rend="italic"
                            >Delo</hi>, 28. 11. 1990.</bibl>
                    <bibl>Skušek-Močnik, Zoja. »Homoseksualci, Judje, boljševiki.« <hi rend="italic">Mladina</hi>, 10. 4.
                        1987.</bibl>
                    <bibl>Sontag, Susan. <hi rend="italic">AIDS and Its Metaphors</hi>. New York:
                        Farrar, Straus and Giroux, 1989.</bibl>
                    <bibl>Stambolić, Vuk. »Živeti z aidsom, 3. nadaljevanje.« <hi rend="italic"
                            >Delo</hi>, 31. 7. 1989.</bibl>
                    <bibl>Šipek, Špela. »Stigma za pomoč mladim, ki so zasvojeni z mamili.« <hi
                            rend="italic">Delo</hi>, 5. 4. 1991.</bibl>
                    <bibl>Šuligoj, Boris. »Naivni zasvojenci z mamili.« <hi rend="italic">Delo</hi>,
                        7. 6. 1991.</bibl>
                    <bibl>Šuligoj, Boris. »Vse bolj kakovostna propaganda.« <hi rend="italic"
                            >Delo</hi>, 7. 11. 1988.</bibl>
                    <bibl>Vidic, Ivan. »Zahteva po analizi dela ZSM Slovenije.« <hi rend="italic"
                            >Delo</hi>, 13. 3. 1987.</bibl>
                    <bibl>Vidmar, Bogdan. »Referendum za »Skupnost srečanje« v Planini,« <hi
                            rend="italic">Delo</hi>, 2. 7. 1992.</bibl>
                    <bibl>Voljč, Božidar. »Mnenje o zloženki o aidsu.« <hi rend="italic">Sobotna
                            priloga</hi>, 30. 5. 1987.</bibl>
                    <bibl>Vukelič, Majda. »Odprava smrtne kazni za kaznivo dejanje umora.« <hi
                            rend="italic">Delo</hi>, 24. 3. 1989.</bibl>
                    <bibl>Žitko, Mihaela »V naši državi je za aidsom zbolelo že osemdeset ljudi.«
                            <hi rend="italic">Delo</hi>, 5. 5. 1989.</bibl>
                    <bibl>Žitko, Mihaela. »Najnovejši podatki o aidsu.« <hi rend="italic">Delo</hi>,
                        14. 7. 1989.</bibl>
                    <bibl>Žitko, Mihaela. »Po uradnih podatkih je v Sloveniji 31 seropozitivnih.«
                            <hi rend="italic">Delo</hi>, 23. 2. 1988.</bibl>
                    <bibl>Žitko, Mihaela. »Znanje je še vedno edino orožje v boju z aidsom.« <hi
                            rend="italic">Delo</hi>, 4. 10. 1988.</bibl>
                </listBibl>
                <listBibl>
                    <head>Spletni viri</head>
                    <bibl><hi rend="italic">Concordance</hi>. »siParl 2.0 (parlament 1990-2018).«
                        Dostopna na: <ref
                            target="https://www.clarin.si/kontext/first_form?corpname=siparl20"
                            >https://www.clarin.si/kontext/first_form?corpname=siparl20</ref>.
                        Pridobljeno 1. 11. 2021.</bibl>
                    <bibl><hi rend="italic">Dariah.si</hi>. »Seje Državnega zbora Republike
                        Slovenije.« Dostopno na: <ref
                            target="https://dariah-si.github.io/siParl/SDZ.html"
                            >https://dariah-si.github.io/siParl/SDZ.html</ref>. Pridobljeno 1. 11.
                        2021.</bibl>
                    <bibl><hi rend="italic">The Joint Action on HIV and Co-infection Prevention and
                            Harm Reduction (HA-REACT).</hi> »Ne umrite zaradi užitka ali strahu.«
                        Dostopno na: <ref
                            target="https://www.hareact.eu/en/publication/ne-umrite-zaradi-u%C5%BEitka-ali-od-strahu"
                            >https://www.hareact.eu/en/publication/ne-umrite-zaradi-u%C5%BEitka-ali-od-strahu</ref>.
                        Pridobljeno 10. 10. 2021.</bibl>
                    <bibl><hi rend="italic">Slovenski parlamentarni korpus</hi>. »Skupščina
                        Republike Slovenije, 11. mandat (1990-1992), Zbor združenega dela, 40. seja,
                        11. 3. 1992.« Dostopna na: <ref
                            target="https://exist.sistory.si/exist/apps/parla/ZbZdruDel-Seja-040-1992-03-11.xml"
                            >https://exist.sistory.si/exist/apps/parla/ZbZdruDel-Seja-040-1992-03-11.xml</ref>.
                        Pridobljeno 1. 11. 2021.</bibl>
                    <bibl><hi rend="italic">Slovenski parlamentarni korpus</hi>. »Skupščina
                        Republike Slovenije, 11. mandat (1990-1992), Družbeno-politični zbor, 34.
                        seja, 25. 3. 1992.« Pridobljeno 1. 11. 2021. <ref
                            target="https://exist.sistory.si/exist/apps/parla/DruzPolZb-Seja-034-1992-03-25.xml"
                            >https://exist.sistory.si/exist/apps/parla/DruzPolZb-Seja-034-1992-03-25.xml</ref>.</bibl>
                    <bibl><hi rend="italic">Slovenski parlamentarni korpus</hi>. »Skupščina
                        Republike Slovenije, 11. mandat (1990-1992), Zbor združenega dela, 45. seja,
                        11. 6. 1992. Pridobljeno 1. 11. 2021. <ref
                            target="https://exist.sistory.si/exist/apps/parla/ZbZdruDel-Seja-045-1992-06-11.xml"
                            >https://exist.sistory.si/exist/apps/parla/ZbZdruDel-Seja-045-1992-06-11.xml</ref>.</bibl>
                    <bibl><hi rend="italic">Slovenski parlamentarni korpus</hi>. »Skupščina
                        Republike Slovenije, 11. mandat (1990-1992), Družbeno-politični zbor, 39.
                        seja, 11. 6. 1992.« Dostopno na: <ref
                            target="https://exist.sistory.si/exist/apps/parla/DruzPolZb-Seja-039-1992-06-11.xml"
                            >https://exist.sistory.si/exist/apps/parla/DruzPolZb-Seja-039-1992-06-11.xml</ref>.
                        Pridobljeno 1. 11. 2021.</bibl>
                </listBibl>
            </div>
            <div type="summary" xml:lang="en">
                <docAuthor>Marko Zajc</docAuthor>
                <head>FROM MAGNUS TO PLANINA</head>
                <head>AIDS IN SLOVENIA 1987–1992 BETWEEN POLITICS, PUBLIC HEALTH, AND SOCIETY</head>
                <head>SUMMARY</head>
                <p>The article is conceived as an attempt to provide a historical overview of the
                    political history of AIDS from the second half of the 1980s to the early 1990s.
                    The contribution is based mainly on the references to the disease in the central
                    Slovenian daily newspaper Delo. The archival materials of the National Institute
                    of Public Health (NIJZ) on this issue, which have yet to be sorted, should also
                    be highlighted as an important source. The presence of this issue in the
                    parliamentary bodies has been analysed and contextualised using the Slovenian
                    Parliamentary Corpus, which consists of digitised parliamentary materials and
                    was prepared by the INZ Infrastructure Programme in the context of the Slovenian
                    Common Language Resources and Technology Infrastructure (clarin.si). In the
                    application for additional research in the context of the research programme on
                    the political history of AIDS, we have hypothesised that the public discourse on
                    AIDS converted the pressing public health issues and attitudes towards
                    marginalised groups into political demands. This was certainly true of the
                    1987–1992 period. The gay movement was profiled mainly through the issue of AIDS
                    as it had no other choice, and the life of its members literally depended on
                    self-organisation. The most notable feature of the AIDS dynamic in the public
                    sphere between 1987 and 1993 is the so-called “de-gayisation” of AIDS and the
                    symbolic shift of the so called “most-at-risk group” from homosexuals to
                    intravenous drug users. We have also hypothesised that the political climate of
                    openness and democratisation of the public in the 1980s and 1990s was favourably
                    inclined towards confronting AIDS. This is only partially true and requires
                    further elaboration. The political climate of openness characterised the
                    majority of the professional public, the media, and a part of the politics.
                    However, a quiet marginalisation of high-risk groups was also taking place
                    simultaneously. The politics exploited the AIDS issue in different ways. In the
                    case of the Magnus affair in 1987, the political actors used AIDS as a tool to
                    discipline a rebellious faction of the Slovenian youth organisation. In this
                    regard, the dynamic between the federal and republican structures is
                    interesting. The Yugoslav public also played an important role. The atmosphere
                    of openness in the period immediately before and after the adoption of the
                    multi-party system left enough room for both the gay movement and the prevention
                    aimed at drug addicts (needle sharing), while, on the other hand, it also
                    enabled and legitimised the populist policies that exploited the fear of these
                    groups. The example of the opposition to the drug recovery community in Planina
                    shows the emergence of “grassroots” populism in small communities. It was
                    directed both against the (local) authorities and the local church institutions,
                    which were trying to organise a drug recovery community.</p>
                <p>Issues such as condom promotion and use, treatment of drug addicts, and
                    prevention became highly politicised with the establishment of parliamentary
                    democracy. These issues had been political even before, but in a different
                    manner. The structural function of socio-political organisations in the
                    socialist self-management system was different from the one that political
                    parties have in the parliamentary democracy. The representatives of various
                    socio-political organisations were also able to influence the public health
                    policy through the delegate system and self-management interest associations.
                    The system was interconnected and lacked transparency, but socio-political
                    organisations did not participate in an open ideological-political struggle. In
                    principle, a consensus was sought (based on the established ideological and
                    political structure), allowing public health organisations to implement
                    preventive and non-discriminatory measures through skilful consensus building:
                    once the measures were adopted, they were accepted – at least in principle – by
                    all socio-political organisations and by the entire media and political public.
                    In the parliamentary democracy, politics works through different mechanisms, and
                    in the parliament, completely opposing views clash. AIDS prevention measures
                    become a matter of the struggle between political parties. Certain political
                    parties “adopt” the fight against AIDS, while others marginalise it and present
                    it as a promotion of the opposing parties. Even before the adoption of the new
                    Slovenian Constitution, the parties of the left and liberal poles would propose
                    non-discriminatory and preventive measures while at the same time taking
                    advantage of the AIDS issue for their own political affirmation. The parties of
                    the political right used AIDS to emphasise family values and faithfulness. The
                    public health policy, which is by definition national and trans-partisan,
                    becomes indirectly dependent on party politics, which (potentially) reduces its
                    credibility.</p>
            </div>
        </back>
    </text>
</TEI>
