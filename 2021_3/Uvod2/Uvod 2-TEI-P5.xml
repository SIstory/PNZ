<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Soočanje z aidsom – perspektiva politične zgodovine</title>
                <author>
                    <forename>Marko</forename>
                    <surname>Zajc</surname>
                </author>
            </titleStmt>
            <editionStmt>
                <edition><date>2021-11-24</date></edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Privoz 11</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/3941</pubPlace>
                <date>2021</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">61</biblScope>
                <biblScope unit="issue">3</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <revisionDesc>
            <listChange>
                <change>
                    <date>2021-11-25T11:47:29Z</date>
                    <name>Mihael Ojsteršek</name>
                    <desc>Pretvorba iz DOCX v TEI, dodatno kodiranje</desc>
                </change>
            </listChange>
        </revisionDesc>
    </teiHeader>
    <text>
        <front>
            <docAuthor>Marko Zajc</docAuthor>
        </front>
        <body>
            <p>Politična razsežnost določenega virusa je neposredno navezana na materialne lastnosti
                patogena: Kako, kdaj, zakaj in kdaj se širi? Kakšno bolezen povzroča? Kdo oboleva?
                Sindrom pridobljene imunske pomanjkljivosti oziroma aids (v angleščini acquired
                immune deficiency syndrome – aids) je napredovana okužba s HIV, virusom človeške
                imunske pomanjkljivosti (v angleščini human immunodeficiency virus – HIV). Do okužbe
                s HIV najpogosteje pride pri spolnih odnosih z okuženo osebo in ob izpostavljenosti
                okuženi krvi ali krvnim pripravkom, predvsem pri souporabi okuženih igel ali brizg
                pri injiciranju prepovedanih drog. Mogoč je tudi prenos z okužene matere na otroka
                med nosečnostjo, porodom ali po porodu z dojenjem. Okužba s slino, znojem, solzami
                ali pikom okuženega komarja ni znana (NIJZ). Virus je po mnenju epidemiologov krožil
                že več desetletij, preden je bilo junija 1981 objavljeno prvo uradno poročilo o
                bolezni v ZDA. V naslednjih mesecih je bolezen zajela gejevske skupnosti, še zlasti
                so bile prizadete večje skupnosti homoseksualcev v Južni Kaliforniji. Glavni
                lastnosti skrivnostne bolezni sta bili njena usodnost in počasno, a strahovito
                propadanje telesa. Newyorški zdravnik, ki je zdravil zgodnje primere aidsa, je
                opisal bolezen v bibličnem jeziku: »To je najhujši način umiranja, ki sem ga kdaj
                videl. Videl sem, kako mladi umirajo zaradi raka. Ampak to je popolno gnitje telesa.
                To je neusmiljeno.« <note place="foot" xml:id="ftn1" n="1">Jonathan Engel, <hi
                        rend="italic">The Epidemic. A Global History of Aids</hi> (Washington, D.
                    C.: Smithsonian Books, published in association with HarperCollins, 2006),
                    7.</note> Smrtnost in navezava na moško homoseksualnost sta bili tisti
                lastnosti, ki sta že pred odkritjem povzročitelja v letih 1983/84 usmerjali tudi
                družbeno in politično dimenzijo bolezni. Bolezen je bila v zgodnji fazi
                prepoznavanja tako povezana s homoseksualnostjo, da so, poleg kratice AIDS,
                uporabljali tudi kratico GRID (gay-related immunodeficiency – imunska
                pomanjkljivost, povezana z geji).</p>
            <p>Leta 1983 je skupina Luca Montagniera na Inštitutu Pasteur v Parizu odkrila virus, za
                katerega se je po letu 1986 uveljavila kratica HIV-1, vendar navezava na bolezen
                aids še ni bila povsem dokazana. Leto kasneje (1984) je ekipa znanstvenika Roberta
                Galla na Nacionalnem inštitutu za rak v Bethesdi v Marylandu v ZDA izolirala HIV-1
                iz večje skupine bolnikov in odkrila vzročno vpletenost virusa pri aidsu. <note
                    place="foot" xml:id="ftn2" n="2">Sonja Schmid, <hi rend="italic">The discovery
                        of HIV-1</hi>, 28 November 2018, <ref
                        target="https://www.nature.com/articles/d42859-018-00003-x"
                        >https://www.nature.com/articles/d42859-018-00003-x</ref>, pridobljeno 22.
                    11. 2021.</note> V prvih letih je bilo veliko neznank: Se virus širi tudi s
                heteroseksualnimi odnosi? Je tveganje manjše? Se širi zgolj z analnim odnosom? Kaj
                pa oralnim? Kako nevarne so okužbe intravenoznih uživalcev mamil? Kako nevarna je
                prostitucija? Kakšne so možnosti okužbe s transfuzijo? Utemeljene dileme so se v
                javnosti mešale s senzacionalističnimi novicami in/ali teorijami zarote. Do leta
                1986 je znanost z veliko mero gotovosti zagotavljala, da se virus lahko širi tudi s
                heteroseksualnimi odnosi, vendar ne tako dobro in lažje od moškega k ženski kot
                obratno. Skoraj nemogoč pa naj bi bil prenos s poljubljanjem, oralnimi spolnimi
                odnos, objemom, delitvijo hrane in pribora, dihanjem, sobivanjem ali naključnim
                fizičnim stikom. Znanstveniki so opozarjali, da se virus uspešno širi s
                kontaminiranimi iglami in transfuzijo. Prostitutke naj bi bile zaradi drugih spolnih
                bolezni, ki so oslabile njihov imunski sistem in prizadele spolovilo, bolj dovzetne
                za okužbo. Do leta 1986 je znanost prav tako registrirala epidemijo aidsa med
                heteroseksualci v podsaharski Afriki, ki je še ni znala razložiti.<note place="foot"
                    xml:id="ftn3" n="3">Engel, <hi rend="italic">The Epidemic</hi>, 35.</note>
            </p>
            <p>Pandemija aidsa je po letu 1981 vplivala na mednarodne odnose, izostrila je globalno
                razmišljanje o javnem zdravju, bolezni in družbi na splošno. Problematiko javnega
                zdravstva je potisnila v okvir nacionalne in mednarodne politike. Spremenila je
                odnos družbe do spolnosti, povečala vpliv civilne družbe v mednarodnem prostoru in
                okrepila solidarnost na osi sever–jug. Aids je bil od začetka globoko politična
                tema. V začetku so svetovne zdravstvene avtoritete (Svetovna zdravstvena
                organizacija – SZO, Sklad Združenih narodov za otroke – UNICEF) zanikale nevarnost.
                Leta 1987 je bila na zasedanju Generalne skupščine ZN podana prva deklaracija, ki je
                zahtevala svetovno mobilizacijo proti pandemiji aidsa. Mednarodne organizacije
                (Skupni program Združenih narodov za HIV/aids – UNAIDS, 1995) so ponudile uporaben
                politični argument za pritisk na vlade. Te so se najprej odzvale z nadzorom in
                zavračanjem skupin z visokim tveganjem (obvezna testiranja določenih skupin,
                vsiljene preiskave, karantena/nadzor okuženih ipd.). Vlade so dobile možnost za
                sprejemanje ukrepov, ki močno omejujejo pravice posameznika. SZO je obsodila
                izolacijo in karanteno ter poudarila, da aids zahteva celostno obravnavo strukturnih
                dejavnikov okužbe. Homofobija, stigmatizacija in diskriminacija so oteževale
                programe preprečevanja in zdravljenja virusa HIV in naredile skupine z visokim
                tveganjem še bolj ranljive za okužbo. Problematika aidsa in človekovih pravic je
                spodbudila porast transnacionalnih gibanj civilne družbe, ki so postala pomemben
                glas marginaliziranih skupin. Leta 1996 je boj proti aidsu opredelil pojav uspešne
                protivirusne terapije, aids je v razvitih državah postajal kronična bolezen. Dobri
                rezultati terapije so od držav terjali pomembno politično odločitev: vključiti
                zdravila v sistem javnega zdravstva ali ne? Okužba s HIV je bila pogosto motiv za že
                obstoječo diskriminacijo (predsodek »gejevske kuge« in rasistično racionaliziranje
                aidsa v Afriki). Izziva v boju proti aidsu ni predstavljala le bolezen sama, ampak
                tudi »epidemija« družbenih, kulturnih, gospodarskih in političnih odzivov na aids.
                Zgodovinsko se je aids pojavil v obdobju, ko je globalizacija vstopila v novo
                gospodarsko, kulturno in politično fazo z vse večjo integracijo med državami. <note
                    place="foot" xml:id="ftn4" n="4">Kratek pregled mednarodne oz. transnacionalne
                    zgodovine aidsa je povzet po knjigi Peter Piot, <hi rend="italic">Aids Between
                        Science and Politics</hi> (New York, Columbia University Press,
                    2015).</note></p>
            <p>Literatura, ki obravnava politično dimenzijo epidemije, se v raziskovanju političnega
                osredotoča na dva fenomena, ki sta sicer neločljivo povezana: odziv javne/državne
                politike zdravja in politični/družbeni aktivizem. Politolog in raziskovalec globalne
                politike aidsa Hakan Seckinelgin vidi politiko aidsa kot politiko solidarnosti.
                Njegovo pojmovanje politike se nanaša na politično filozofijo francoskega teoretika
                Jacquesa Rancièra. Ta razume politiko kot način prakse določenih subjektov, ki
                izhaja iz posebne vrste razloga/razuma. Politika aidsa oblikuje poseben način
                prakse, ta način prakse pa ustvarja posebno vrsto subjekta. Na ta način je mogoče
                ločiti politiko kot način prakse od razumevanja politike kot »izvajanja oblasti«.
                Medtem ko se zadnji pristop nanaša na modalitete upravljanja, trdi Hakan
                Seckinelgin, pa ne upošteva načina, kako je politika kot praksa lahko produktivna.
                »Klasični« pristop raziskuje organizacije in pogajanja v zvezi z aidsom. Ta
                organizacijski pristop se osredotoča na to, kako določeni rezultati politike
                nastanejo znotraj teh procesov na več ravneh odločanja in izvajanja. Poudarek je na
                ustreznosti in razvoju posebnih političnih orodij, povezanih z mehanizmi upravljanja
                za reševanje problema virusa HIV in aidsa v več kontekstih. V nasprotju s tem avtor
                obravnava politiko kot posebno prakso, ki ustvarja globalni aids kot poseben
                problem, v okviru katerega se proizvajajo in reproducirajo subjekti in
                subjektivitete. Vpleteni posamezniki (okuženi, bolniki, zdravniki, svojci, socialni
                delavci itd.) postanejo politični subjekti s tem, ko se vpletejo v boj proti aidsu v
                različnih organizacijah z različnimi razlogi. <note place="foot" xml:id="ftn5" n="5"
                    >Hakan Seckinelgin, <hi rend="italic">The Politics of Global AIDS
                        Institutionalization of Solidarity, Exclusion of Context</hi> (London:
                    Springer, 2017), 5–8.</note></p>
            <p>Druga tradicija raziskovanja politike aidsa se osredotoča na državne politike.
                Ameriška sociologinja zdravja Tasleem J. Padamsee v analizi politike aidsa v ZDA
                podaja zanimivo sliko nihanj aktivnosti države. Čeprav so ameriške zdravstvene
                oblasti identificirale bolezen v letu 1981, so federalne oblasti zanemarjale aids
                vse do leta 1985, ko je predsednik Ronald Reagan javno priznal obstoj bolezni. Prvo
                promocijsko aktivnost proti aidsu je vlada ZDA sprožila šele leta 1987. Politiko
                aidsa lahko razumemo kot niz odzivov na konkretno zdravstveno krizo, trdi Padamsee:
                preventivo, financiranje raziskav, dostop do zdravljenja. Po drugi strani je lahko
                politika aidsa tudi upogljiv politični produkt, ki se lahko uporablja za širše
                socialne in ideološke boje. Kot posledica seveda ne nastane celovita politika aidsa,
                ki bi vključevala različne segmente javnosti, ampak politika, ki se giblje po načelu
                cikcak glede na vsebine, ki so najbližje trenutni politični stranki na oblasti. Pod
                demokratskimi administracijami so v ospredje prihajale tematike politične levice:
                pomoč neprivilegiranim, širjenje mreže zdravstvenega varstva, boj proti
                stigmatizaciji in diskriminaciji marginalnih skupin. Pod republikanskimi
                administracijami so – nasprotno – prihajale do izraza vrednote politične desnice:
                zmanjševanje financiranja vladnih programov, poudarjanje odgovornosti posameznika,
                varovanje državljanov pred negativnimi posledicami vedenja, ki je opredeljeno kot
                nemoralno. Strokovnjaki s področja javnega zdravja so v ZDA lažje vplivali na
                politiko aidsa v obdobju demokratskih administracij. Večina strokovnjakov je
                podpirala odprto spolno vzgojo in programe deljenja igel za narkomane, kar se je
                skladalo z ideološkimi parametri demokratov. Republikanci so podpirali programe
                spolne abstinence, odločno so zavračali deljenje igel narkomanom kot spodbujanje
                nemoralnega vedenja. Kljub temu stroka z demokratsko politiko ni bila povsem
                usklajena. Ameriška politična levica je zaradi strahu pred stigmatizacijo zavračala
                rutinsko testiranje, ki so ga predlagali strokovnjaki javnega zdravstva.<note
                    place="foot" xml:id="ftn6" n="6">Tasleem J Padamsee, »Fighting an Epidemic in
                    Political Context: Thirty-Five Years of HIV/AIDS Policy Making in the United
                    States,« Social History of Medicine 33, št. 3 (avgust 2020): 1001–28, <ref
                        target="https://doi.org/10.1093/shm/hky108"
                        >https://doi.org/10.1093/shm/hky108</ref>, pridobljeno 22. 11.
                2021.</note></p>
            <p>Poleg javne/državne politike zdravja in družbenega aktivizma se vse tri študije v tem
                sklopu ukvarjajo tudi z medijskimi reprezentacijami, ki so pogosto edini vir
                informacij o soočanju z epidemijo aidsa. Interpretacija medijskih poročanj o bolezni
                terja dobro kontekstualizacijo in soočenje z drugimi viri. Maja Lukanc, avtorica
                prispevka o začetnih odzivih na aids v Sloveniji in Jugoslaviji (1984–1987), je
                zasnovala raziskavo na interpretaciji arhivskih, časopisnih in ustnih virov. Njeno
                raziskovanje v arhivih v Ljubljani in Beogradu je omogočilo vpogled v dinamiko
                soočanja z aidsom v kontekstu odnosov Slovenije s federalnim centrom. Analizirala je
                »zapovedani molk« federalnih in republiških oblasti glede prvih primerov okužb in
                bolezni ter opredelila vlogo medijev pri zavedanju, da gre pri aidsu za
                družbeno-medicinski in etični problem. Marko Zajc je pregled politične zgodovine
                aidsa v Sloveniji med letoma 1987 in 1992 zasnoval na poročanju osrednjega
                slovenskega časopisa <hi rend="italic">Delo</hi> in v manjši meri tudi na arhivskih
                virih. Analiziral je pojavnost uradne politike boja proti aidsu in izkoriščanje
                tematike za politične spore v obdobju tranzicije iz samoupravnega socializma v
                parlamentarno demokracijo. Jurij Hadalin je obravnaval poročanje o aidsu v
                popularnem tisku na primeru revije <hi rend="italic">Jana</hi> (1984–1995).
                Komercialno naravnana popularna revija z največjim dosegom v slovenskem medijskem
                prostoru je temo obravnavala presenetljivo resno in kritično. Čeprav je poročanje
                usklajevala s slovensko zdravstveno stroko, je – kot se za medij, namenjen širokim
                množicam, pričakuje – uporabljala tudi metode popularnega žurnalizma in
                senzacionalizma.</p>
        </body>
    </text>
</TEI>
