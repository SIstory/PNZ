<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Aids po jugoslovansko? <title>Začetni odziv na aids v Sloveniji in
                        Jugoslaviji (1984–1987)</title><note place="foot" xml:id="ftn1" n="*">Članek
                        je nastal v okviru izvajanja raziskovalnega programa št. P6-0281 <hi
                            rend="italic">Idejnopolitični in kulturni pluralizem in monizem na
                            Slovenskem v 20. stoletju</hi>, ki ga sofinancira Javna agencija za
                        raziskovalno dejavnost Republike Slovenije iz državnega proračuna. Toplo se
                        zahvaljujem dr. Dunji Piškur Kosmač in prim. Eviti Leskovšek, dr. med., za
                        privolitev v pogovor o njunih izkušnjah pri soočanju z aidsom v Sloveniji in
                        Jugoslaviji. Eviti Leskovšek gre dodatna zahvala za omogočen dostop do
                        nerazporejenega arhivskega gradiva NIJZ. Mitji Ćosiću se zahvaljujem za
                        posredovanje kontaktov in pomoč pri terminoloških dilemah. Tamari Stojanović
                        sem hvaležna za pomoč pri prebijanju skozi popise v Arhivu Jugoslavije,
                        medtem ko gre dr. Meti Remec zahvala za komentarje pri pisanju
                        prispevka.</note></title>
                <author>
                    <forename>Maja</forename>
                    <surname>Lukanc</surname>
                    <roleName>Dr.</roleName>
                    <roleName>asistentka z doktoratom</roleName>
                    <affiliation>Inštitut za novejšo zgodovino</affiliation>
                    <address>
                        <addrLine>Privoz 11</addrLine>
                        <addrLine>SI-1000 Ljubljana</addrLine>
                    </address>
                    <email>maja.lukanc@inz.si</email>
                </author>
            </titleStmt>
            <editionStmt>
                <edition><date>2021-11-24</date></edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Privoz 11</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/3912</pubPlace>
                <date>2021</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">61</biblScope>
                <biblScope unit="issue">3</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <profileDesc>
            <langUsage>
                <language ident="sl"/>
                <language ident="en"/>
            </langUsage>
            <textClass>
                <keywords xml:lang="en">
                    <term>AIDS</term>
                    <term>Slovenia</term>
                    <term>Yugoslavia</term>
                    <term>politics</term>
                    <term>stigma</term>
                </keywords>
                <keywords xml:lang="sl">
                    <term>aids</term>
                    <term>Slovenija</term>
                    <term>Jugoslavija</term>
                    <term>politika</term>
                    <term>stigma</term>
                </keywords>
            </textClass>
        </profileDesc>
        <revisionDesc>
            <listChange>
                <change>
                    <date>2021-11-25T08:28:36Z</date>
                    <name>Mihael Ojsteršek</name>
                    <desc>Pretvorba iz DOCX v TEI, dodatno kodiranje</desc>
                </change>
            </listChange>
        </revisionDesc>
    </teiHeader>
    <text>
        <front>
            <docAuthor>Maja Lukanc<note place="foot" xml:id="ftn2" n="**"><hi rend="bold">Dr.,
                        asistentka z doktoratom, Inštitut za novejšo zgodovino, Privoz 11, SI-1000
                        Ljubljana; <ref target="mailto:maja.lukanc@inz.si"
                        >maja.lukanc@inz.si</ref></hi></note>
            </docAuthor>
            <docImprint>
                <idno type="cobissTpe">Cobiss tip: 1.01</idno>
                <idno type="DOI">doi: https://doi.org/10.51663/pnz.61.3.01</idno>
            </docImprint>
            <div type="abstract" xml:lang="sl">
                <head>IZVLEČEK</head>
                <p><hi rend="italic">Aids je v slovenski in jugoslovanski prostor vstopil sredi
                        osemdesetih, ko se je Jugoslavija soočala z gospodarsko krizo in porastom
                        političnih nesoglasij, slovensko družbo pa sta sočasno zaznamovali pospešeni
                        demokratizacija in liberalizacija. Prispevek obravnava vprašanje, kako so se
                        na prihod aidsa odzvali slovenska – in deloma tudi jugoslovanska – javnost,
                        stroka ter politika. Na podlagi periodičnega tiska, ki ga dopolnjujejo
                        arhivski viri, prispevek predstavi ukrepe, ki jih je država sprejemala v
                        boju proti aidsu. Ob tem osvetli razhajanja, ki so se pri soočanju z novo
                        boleznijo pojavila med jugoslovanskimi strokovnjaki ter zveznimi in
                        republiškimi organi. Odziv na aids v prispevku služi kot prizma za
                        preučevanje zmožnosti soočanja slovenskih in jugoslovanskih oblasti s
                        kompleksnimi družbeno-medicinskimi vprašanji, delovanja slovenske in
                        jugoslovanske stroke ter stanja slovenskega medijskega prostora. Ponudi tudi
                        vpogled v odnos javnosti do republiško-zveznih antagonizmov in bolezenske
                        stigme ter tako razgali stanje družbenopolitičnih vrednot slovenskega in
                        jugoslovanskega prostora v turbulentnih osemdesetih. </hi></p>
                <p><hi rend="italic">Ključne besede: aids, Slovenija, Jugoslavija, politika,
                        stigma</hi></p>
            </div>
            <div type="abstract" xml:lang="en">
                <head>ABSTRACT</head>
                <head>AIDS – THE YUGOSLAV WAY?</head>
                <head>THE INITIAL RESPONSE TO AIDS IN SLOVENIA AND YUGOSLAVIA (1984–1987)</head>
                <p><hi rend="italic">AIDS appeared in the Slovenian and Yugoslav territory in the
                        mid-1980s, when Yugoslavia faced an economic crisis and increasing political
                        discord, while at the same time the Slovenian society was characterised by
                        accelerated democratisation and liberalisation. This article addresses the
                        question of how the Slovenian – and to some extent the Yugoslav – politics,
                        experts and public reacted to the arrival of AIDS. Drawing on the periodical
                        press and supplementary archival sources, the article outlines the measures
                        adopted by the state in the struggle against AIDS. It also highlights the
                        disagreements that emerged among Yugoslav experts and between federal and
                        republican authorities in dealing with the new disease. In this paper, the
                        response to AIDS serves as a prism for examining the capacity of Slovenian
                        and Yugoslav authorities to deal with complex socio-medical issues, the
                        functioning of the Slovenian and Yugoslav medical profession, and the state
                        of the Slovenian media. It also provides insight into public attitudes
                        towards republican-federal antagonisms and the stigma of disease, thus
                        revealing the state of socio-political values in the Slovenian and Yugoslav
                        territory during the turbulent 1980s.</hi></p>
                <p><hi rend="italic">Keywords: AIDS, Slovenia, Yugoslavia, politics, stigma</hi></p>
            </div>
        </front>
        <body>
            <p>Pred pojavom aidsa je veljalo, da je človek ukrotil nalezljive bolezni, in znanost se
                je zdela nepremagljiva. Ob izbruhu nove bolezni leta 1981 se je predvidevalo, da bo
                šlo za kratkoročno krizo. Dve leti kasneje, po odkritju povzročitelja bolezni,
                virusa HIV, so znanstveniki napovedovali, da bo cepivo na voljo še pred koncem
                desetletja. Aids se je zaradi vedno bolj sproščenih spolnih praks, liberalnejšega
                odnosa do drog in rastoče globalizacije najprej kazal v obliki epidemij in kmalu kot
                pandemija. Znanost o aidsu se je razvijala pod budnimi očmi javnosti, medtem ko je
                bolezen posegla na najbolj intimna področja človeškega življenja in zdravja ter od
                javnosti zahtevala ponoven pretres številnih družbenih vrednot. Danes je od prve
                diagnoze bolezni minilo štirideset let in z virusom HIV na svetu živi okoli 38
                milijonov ljudi. Cepiva še ni na obzorju, medtem ko je učinkovito zdravljenje na
                voljo predvsem okuženim in obolelim v razvitih delih sveta.<note place="foot"
                    xml:id="ftn3" n="1">Pete Piot, <hi rend="italic">AIDS Between Science and
                        Politics</hi> (New York: Columbia University Press, 2015). <hi rend="italic"
                        >Global HIV &amp; AIDS statistics – Fact sheet ǀ UNAIDS</hi>, <ref
                        target="https://www.unaids.org/en/resources/fact-sheet"
                        >https://www.unaids.org/en/resources/fact-sheet</ref>, pridobljeno 5. 11.
                    2021.</note>
            </p>
            <p>Aids je slovenski in jugoslovanski prostor dosegel sredi osemdesetih, ko je
                Jugoslavija doživljala globoko gospodarsko krizo in porast političnih nesoglasij.
                Slovensko družbo sta zaznamovali pospešeni demokratizacija in liberalizacija, za
                kateri je bil značilen razcvet civilnodružbenih gibanj in ponovno odkrivanje
                nacionalnega. Prispevek obravnava začetni odziv slovenske in deloma jugoslovanske
                javnosti, stroke in politike na prihod aidsa. Ob tem osvetljuje razmerja med
                republiko in federacijo na eni strani ter odnose med javnostjo, stroko in politiko
                na drugi. Osredotoča se zlasti na slovenski prostor, medtem ko Jugoslavija služi kot
                okvir, primerjava in refleksija. V prvem delu prispevek predstavi prihod prvih
                informacij o aidsu v Slovenijo, priprave stroke na prihod bolezni in javni diskurz o
                aidsu pred pojavom prvih primerov. Drugi del osvetli antagonizme, ki so se ob
                odkritju prvih okužb z virusom HIV v Jugoslaviji pojavili med jugoslovanskimi
                strokovnjaki, medtem ko tretji del predstavi nestrinjanja, do katerih je prišlo ob
                smrti prvega slovenskega bolnika z aidsom med zveznimi organi na eni in republiškimi
                organi ter stroko na drugi strani. V drugem in tretjem delu prispevek obravnava tudi
                odziv javnosti na omenjene antagonizme in predstavi ukrepe, ki jih je država
                sprejemala v boju proti aidsu. Četrti del se osredotoči na premike v letu 1987, ko
                se je med zvezno in republiško politiko ter stroko zlagoma uveljavil konsenz glede
                transparentnega informiranja javnosti o različnih vidikih bolezni in pomena
                preventivnih dejavnosti na vseh ravneh družbe.</p>
            <p>V slovenskem prostoru so pomembno vlogo pri začetnem širjenju informacij o aidsu
                odigrali mediji. Tisk kljub vsem svojim pomanjkljivostim predstavlja tudi glavni vir
                za pričujočo študijo. Arhivsko gradivo namreč ponudi zgolj peščico informacij o
                slovenskem in jugoslovanskem odzivu na aids. Zapisniki sej Republiškega komiteja za
                zdravstveno in socialno varstvo niso bili oddani v Arhiv Republike Slovenije, medtem
                ko je gradivo Republiške komisije za aids za obdobje od leta 1987 dalje fragmentarno
                ohranjeno v nerazporejenem gradivu Nacionalnega inštituta za javno zdravje. Na ravni
                nekdanje federacije so zapisniki sej Zveznega komiteja za delo, zdravstvo in
                socialno varstvo selektivno ohranjeni v Arhivu Jugoslavije, medtem ko gradivo Zvezne
                komisije za aids ni bilo arhivirano.</p>
            <p>Podatke o načrtovanih in sprejetih ukrepih, spremljajočih procesih odločanja,
                antagonizmih med zveznimi in republiškimi organi ter stroko je zato treba črpati
                zlasti iz dnevnega časopisja, revij in objavljenih intervjujev s strokovnjaki. Ob
                tem je potrebna previdnost zaradi odvisnosti medijev od oblasti, nacionalne
                pristranskosti pri poročanju, želje po senzacionalizmu, premajhne ali pretirane
                novinarske kritičnosti, napačnih interpretacij znanstvenih podatkov ali premajhnega
                poznavanja obravnavane tematike. Vse te pomanjkljivosti so bile v slovenski medijski
                krajini ob poročanju o aidsu prisotne, a v majhni meri. Toda odziv na aids ne služi
                le kot prizma za preučevanje stanja slovenskega medijskega prostora. Ponudi tudi
                vpogled v zmožnost soočanja politike s kompleksnimi družbeno-medicinskimi vprašanji,
                delovanje slovenske in jugoslovanske stroke in odziv javnosti na bolezensko grožnjo
                ter drugačnost. Vse to odstira pogled na stanje družbenopolitičnih vrednot. Aids
                namreč ni le bolezen, ki napada obrambne mehanizme telesa, ampak razgalja tudi
                obrambne mehanizme posamezne družbe.</p>
            <div>
                <head>Aids pred vrati</head>
                <p>Slovenska javnost je bila o pojavu nove bolezni prvič obveščena junija 1982, ko
                    je dnevnik <hi rend="italic">Delo</hi> objavil članek o »epidemiji med
                    homoseksualci v Ameriki«. Povzel je do tedaj znane ugotovitve, da se bolezen
                    izrazi v obliki nenavadne kombinacije znanih, a redkih infekcij, ki kažejo na
                    izrazito oslabelost bolnikovega imunskega sistema. Po tedanjih podatkih je bila
                    umrljivost mladih istospolno usmerjenih moških, ki so jim diagnosticirali novo
                    bolezen, kljub zdravljenju več kot 40-odstotna.<note place="foot" xml:id="ftn4"
                        n="2">»Epidemija med homoseksualci v Ameriki,« <hi rend="italic">Delo</hi>,
                        16. 6. 1982, 11.</note> Novica je slovenski tisk dosegla leto dni po objavi
                    prvega uradnega poročila o novi bolezni v ZDA in v trenutku, ko je postala
                    naslovna zgodba največjih ameriških časnikov. Tedaj se še ni imenovala aids.
                    Mediji so pogosto govorili o »gejevskem raku«, med nekaterimi strokovnjaki se je
                    uveljavil izraz GRID (<hi rend="italic">Gay-Related Immune Deficiency</hi>),
                    zato se je v ameriški javnosti poglabljala percepcija, da lahko nova bolezen
                    prizadene le homoseksualce.<note place="foot" xml:id="ftn5" n="3">»Pneumocystis
                        Pneumonia – Los Angeles,« <hi rend="italic">MMWR. Morbidity and mortality
                            weekly report</hi> 30/21 (1981), 250–52. Joe Wrigh, »Remembering the
                        Early Days of 'Gay Cancer',« <ref
                            target="https://www.npr.org/templates/story/story.php?storyId=5391495"
                            >https://www.npr.org/templates/story/story.php?storyId=5391495</ref>,
                        pridobljeno 27. 10. 2021.</note> Poleti 1982, ko je znanost pritrdila, da
                    gre za spolno prenosljivo okužbo, je gejevska skupnost v San Franciscu nemudoma
                    natisnila brošure, ki so promovirale varnejšo spolnost. A nedolgo zatem so se
                    prvi primeri bolezni pojavili med hemofiliki, kar je potrdilo domneve, da se
                    okužba prenaša tudi s krvjo.<note place="foot" xml:id="ftn6" n="4"><hi
                            rend="italic">A Timeline of HIV and AIDS ǀ HIV.gov</hi>, <ref
                            target="https://www.hiv.gov/hiv-basics/overview/history/hiv-and-aids-timeline"
                            >https://www.hiv.gov/hiv-basics/overview/history/hiv-and-aids-timeline</ref>,
                        pridobljeno, 27. 11. 2021.</note> Septembra 1982 je nova bolezen dobila
                    svojo prvo definicijo in hkrati tudi ime – aids (<hi rend="italic">Acquired
                        Immune Deficiency Syndrome</hi>).<note place="foot" xml:id="ftn7" n="5"
                        >»Update on Acquired Immune Deficiency Syndrome (AIDS) – United States,« <hi
                            rend="italic">MMWR. Morbidity and mortality weekly report</hi> 31/37
                        (1982), 507–14.</note></p>
                <p>Prvi primeri aidsa so se kmalu pojavili tudi v zahodni Evropi in leta 1983 je <hi
                        rend="italic">Delo</hi> slovensko javnost obveščalo o širjenju nove bolezni
                    po evropskih državah. Za njeno poimenovanje so novinarji sprva uporabljali
                    frankofonsko kratico sida, a v slovenskem in hrvaškem prostoru se je hitro
                    uveljavila njena anglosaška okrajšava aids, medtem ko so v Srbiji še desetletja
                    vztrajali pri poimenovanju sida.<note place="foot" xml:id="ftn8" n="6">»Sida
                        tudi v Belgiji,« <hi rend="italic">Delo</hi>, 2. 7. 1983, 11. »Skrivnostna
                        bolezen AIDS terjala 10 življenj,« <hi rend="italic">Delo</hi>, 18. 7. 1983,
                        3. »AIDS na Švedskem,« <hi rend="italic">Delo</hi>, 3. 8. 1983, 3. »AIDS se
                        širi,« <hi rend="italic">Delo</hi>, 3. 10. 1983, 3. »Deset žrtev AIDS,« <hi
                            rend="italic">Delo</hi>, 15. 11. 1983, 11. »V Evropi 270 obolelih za
                        SIDA,« <hi rend="italic">Delo</hi>, 27. 10. 1983, 3. »Štirinajst žrtev AIDS
                        v ZRN,« <hi rend="italic">Delo</hi>, 2. 12. 1983, 10.</note> S številom
                    okuženih v slovenski in jugoslovanski soseščini je rasel tudi strah pred novo
                    boleznijo. Odslikaval se je v vsebini časopisnih člankov, ki so poročali o
                    »zloglasni bolezni«, paniki zaradi nemoči pred novo epidemijo, za katero »ne
                    vedo, kaj jo povzroča, kako naj jo zdravijo, ali se bo polegla ali šele
                        razplamtela«.<note place="foot" xml:id="ftn9" n="7">Alenka Zgonik, »Panika
                        zaradi nemoči pred novo boleznijo,« <hi rend="italic">Delo</hi>, 3. 8. 1983,
                        8.</note> Delež smrtnosti med obolelimi se je višal, sredi leta 1983 so
                    poročali o 60-odstotni umrljivosti, medtem ko so strokovnjaki opozarjali, da
                    cepiva in zdravil ne bo na voljo še več let.<note place="foot" xml:id="ftn10"
                        n="8">»Za AIDS je kriv virus,« <hi rend="italic">Delo</hi>, 25. 1. 1984, 11.
                        »Še velika skrivnost,« <hi rend="italic">Delo</hi>, 6. 11. 1984, 10.</note>
                    Občasno so se v medijih pojavile napačne informacije, ki so bile deloma
                    posledica številnih neznank o novi bolezni, deloma pa slabe informiranosti
                    novinarjev. Tako je <hi rend="italic">Delo</hi> poročalo o posameznikih, ki so
                    aids, sicer s trajnimi posledicami, »preživeli« ali celo popolnoma »ozdraveli«.
                    Čeprav so znanstveniki maja 1983 na Pasteurjevem inštitutu v Parizu odkrili
                    retrovirus, ki povzroča aids, je <hi rend="italic">Delo</hi> mesec dni kasneje
                    poročalo, da se stroka še vedno sprašuje, ali gre za doslej neznani virus,
                    medtem ko je osrednji slovenski časnik o odkritju povzročitelja aidsa poročal z
                    enoletno zamudo.<note place="foot" xml:id="ftn11" n="9">»Sida – novo zlo,« <hi
                            rend="italic">Delo</hi>, 20. 6. 1983, 3. »AIDS: je kriv 'lev'?,« <hi
                            rend="italic">Delo</hi>, 30. 4. 1984, 3. »Sumljivi virus HTLV,« <hi
                            rend="italic">Delo</hi>, 12. 5. 1984, 6.</note>
                </p>
                <p>Ne le visoka smrtnost obolelih, strah in nelagodje pred aidsom so v javnosti
                    vzbujali zlasti način prenosa virusa in s tem povezane skupine, ki so obolevale.
                    Časopisni članki so kot najpogostejše »žrtve« aidsa navajali homoseksualce,
                    narkomane, hemofilike in prejemnike transfuzij. Slovenski mediji so o širjenju
                    aidsa začeli obširneje poročati, ko je bilo že znano, da lahko obolijo tudi
                    ženske in otroci, da se torej bolezen prenaša tudi s heteroseksualnimi spolnimi
                    odnosi in souporabo igel pri intravenskem uživanju drog.<note place="foot"
                        xml:id="ftn12" n="10">»Epidemiologic Notes and Reports Immunodeficiency
                        among Female Sexual Partners of Males with Acquired Immune Deficiency
                        Syndrome (AIDS),« <hi rend="italic">MMWR. Morbidity and mortality weekly
                            report</hi> 31/52 (1983), 697, 698. »Current Trends Prevention of
                        Acquired Immune Deficiency Syndrome (AIDS): Report of Inter-Agency
                        Recommendations,« <hi rend="italic">MMWR. Morbidity and mortality weekly
                            report </hi>32/8 (1983), 101–03.</note> Verjetno je to pripomoglo k
                    dejstvu, da v slovenskem tisku homoseksualci kot »rizična skupina« niso bili
                    posebej izpostavljeni in stigmatizirani, čeprav je bilo v določenih zapisih in
                    izjavah zaznati homofobne podtone.<note place="foot" xml:id="ftn13" n="11"
                        >Homoseksualni odnosi so bili v Kazenskem zakoniku SR Slovenije
                        dekriminalizirali leta 1976.</note> Kot problematični so bili izpostavljeni
                    gej klubi in savne v zahodnih velemestih, gejevski »način življenja« s pogostim
                    menjavanjem partnerjev, okužbi pa naj bi bili homoseksualci bolj izpostavljeni
                    tudi zaradi »neprilagojenosti človeškega telesa na njihov specifični način
                    spolnega občevanja«. V Sloveniji in Jugoslaviji naj bi bilo tako manj nevarnosti
                    za okužbo z aidsom kot v ZDA ali zahodni Evropi, »kjer naj bi bilo zaradi
                    drugačnega načina življenja neprimerno več homoseksualcev«.<note place="foot"
                        xml:id="ftn14" n="12">»Sida tudi v Belgiji,« <hi rend="italic">Delo</hi>, 2.
                        7. 1983, 11. »Skrivnostna bolezen AIDS terjala 10 življenj,« <hi
                            rend="italic">Delo</hi>, 18. 7. 1983, 3. »AIDS na Švedskem,« <hi
                            rend="italic">Delo</hi>, 3. 8. 1983, 3. Živa Paulin, »Zloglasne bolezni
                        AIDS pri nas še ni, zdravstvena služba pa je pripravljena,« <hi
                            rend="italic">Delo</hi>, 26. 1. 1984, 12.</note> Homoseksualnost naj bi
                    bila torej posledica določenega načina življenja, ta pa je bil zreduciran zlasti
                    na promiskuitetno spolnost.<note place="foot" xml:id="ftn15" n="13">Za več o
                        aidsu in homoseksualnosti v slovenskih medijih gl. Roman Kuhar, <hi
                            rend="italic">Medijske podobe homoseksualnosti: Analiza slovenskih
                            tiskanih medijev med 1970 in 2000</hi> (Ljubljana: Mirovni inštitut,
                        2003), 61–65.</note> Slovenska gejevska skupnost je bila leta 1984 s
                    postopnim oblikovanjem sekcije ŠKUC Magnus šele na začetku svojega
                    organiziranega delovanja, zato še ni imela glasu, da bi nemudoma opozorila na
                    problematičnost takšnega diskurza.<note place="foot" xml:id="ftn16" n="14"
                        >Nataša Velikonja, ur., <hi rend="italic">Dvajset let gejevskega in
                            lezbičnega gibanja (1984–2004)</hi> (Ljubljana: Društvo Škuc, 2004), 9,
                        10.</note> Vendar ta ni bil značilen le za slovenski javni prostor. Na
                    zahodu so se zaradi ogromnega števila obolelih homoseksualcev pojavili odkriti
                    izrazi stigmatizacije in diskriminacije, na kar je skupina gejev sredi leta 1983
                    opozorila v izjavi, ki je postala znana kot »Denverski principi« in predstavlja
                    prvo dokumentirano izjavo obolelih z aidsom. Zavzema se za spoštovanje do
                    bolnikov, zavrača njihov status žrtve in poziva vključenosti obolelih v
                        družbo.<note place="foot" xml:id="ftn17" n="15">Piot, <hi rend="italic">AIDS
                            Between Science and Politics</hi>, 51.</note></p>
                <p>Za splošno slovensko javnost je bil aids leta 1984 bolezen, ki se je dogajala na
                    tujem in v krogu »rizičnih skupin« – torej nekje drugje in nekomu drugemu. Poleg
                        <hi rend="italic">Dela</hi> so o aidsu začele poročati tudi revije, kot sta
                        <hi rend="italic">Zdravje</hi> in <hi rend="italic">Jana</hi>, a medijski
                    diskurz pogosto ni govoril o trenutku, <hi rend="italic">ko</hi> bo bolezen
                    dosegla Slovenijo, ampak <hi rend="italic">če</hi> bo morda do tega prišlo.<note
                        place="foot" xml:id="ftn18" n="16">»Malo kužna klica?,« <hi rend="italic"
                            >Zdravje</hi>, marec 1984, 32, 33. Tomislav Krčmar, »Aids ne bo več
                        moril,« <hi rend="italic">Jana</hi>, 4. 9. 1984, 29, 30. Paulin, »Zloglasne
                        bolezni AIDS,« <hi rend="italic">Delo</hi>, 26. 1. 1984, 12.</note> Do
                    določene mere je k imaginarnemu zamejevanju aidsa v krog posameznih skupin
                    nenamerno pripomogla tudi slovenska stroka, ki je leta 1984 dobila svoj glas v
                    medijih. Strokovnjaki so v javnosti predvsem poskušali preprečiti nepotrebno
                    paniko in so zato nastopali pomirjujoče. Opozarjali so, da bolezen zaradi
                    specifičnega načina širjenja in omejenosti na »rizične skupine« v Sloveniji ne
                    bo množična, in mirili, da je možnost za okužbo med slovenskimi hemofiliki
                    praktično nična, saj naj bi uporabljali le krvne preparate iz domačih krvnih
                    izdelkov (kar se je kasneje izkazalo za napačno). Po drugi strani so
                    strokovnjaki istočasno manjšali bolezensko stigmo s poudarjanjem znanstvenih
                    spoznanj, da se virus ne prenaša z naključnimi stiki z bolniki – s hrano, vodo,
                    zrakom, dotikom –, in opozarjanjem, da bodo v prihodnosti za aidsom obolevali
                    tudi heteroseksualci.<note place="foot" xml:id="ftn19" n="17">Paulin, »Zloglasne
                        bolezni AIDS,« <hi rend="italic">Delo</hi>, 26. 1. 1984, 12. »AIDS ne bo
                        množična bolezen,« <hi rend="italic">Delo</hi>, 24. 4. 1984, 3. »Še velika
                        skrivnost,« <hi rend="italic">Delo</hi>, 6. 11. 1984, 10.</note></p>
                <p>Slovenska in jugoslovanska stroka se je s pojavom nove bolezni seznanila leto
                    prej kot splošna javnost. Posamezni infektologi, virologi, mikrobiologi in
                    epidemiologi so problematiki aidsa sledili od trenutka, ko je bilo junija 1981 v
                    reviji ameriškega Centra za nadzor bolezni objavljeno prvo poročilo o novi
                    bolezni. Sprva so spremljali znanstveno literaturo in na temo aidsa objavljali
                    pregledne članke.<note place="foot" xml:id="ftn20" n="18">Mitja Čosić, ur., <hi
                            rend="italic">Trideset let hiva v Sloveniji</hi> (Ljubljana: Društvo
                        informacijski center Legebitra, 2016), 15. Slavenka Drakulić, »Dossier AIDS:
                        Virus prijeti netipično,« <hi rend="italic">Start</hi>, 7. 9. 1985,
                        29–31.</note> Raziskovalci z Zavoda za transfuzijo krvi so že leta 1983 pri
                    slovenski raziskovalni skupnosti prijavili raziskovalno temo z naslovom »Problem
                    aidsa pri nas«, s katero so želeli izdelati metodologijo, kako pred novo
                    boleznijo zaščititi prejemnike krvi v Sloveniji. O tem vprašanju je
                    transfuzijska služba razpravljala tudi na ravni Jugoslavije, a organizacijske
                    enotnosti federacije na tem področju zaradi različne stopnje razvitosti
                    krvodajalstva v republikah niso dosegli še več let.<note place="foot"
                        xml:id="ftn21" n="19">NIJZ, nerazporejeno gradivo, Poročilo o aktivnosti in
                        usmeritve v zvezi z varstvom prebivalstva pred sindromom pridobljene
                        zmanjšane imunske odpornosti organizma (AIDS) v SR Sloveniji, maj, 1987, 11.
                        »Razmišljanje transfuziologa o aidsu,« <hi rend="italic">Sobotna
                            priloga</hi>, 25. 1. 1986, 21.</note> Od konca leta 1983, ko je Svetovna
                    zdravstvena organizacija problematiko aidsa prvič uvrstila na svoj sestanek in
                    uvedla mednarodni nadzor, so v Jugoslaviji začeli spremljati tudi epidemiološko
                    situacijo v svetu.<note place="foot" xml:id="ftn22" n="20">»Acquired
                        immunodeficiency syndrome – an assessment of the present situation in the
                        world: Memorandum from a WHO Meeting,« <hi rend="italic">Bull World Health
                            Organ</hi> 62/3 (1984), 419–32. NIJZ, Poročilo o aktivnosti,
                    2.</note></p>
                <p>Internacionalizacija problematike aidsa je jugoslovanske zvezne organe
                    spodbudila, da so pristopili k prvim pripravam za soočenje z novo epidemijo.
                    Decembra 1983 je Zvezni komite za delo, zdravstvo in socialno varstvo v okviru
                    komisije za nalezljive bolezni ustanovil posebno komisijo za aids in svoje
                    republiške ekvivalente pozval, naj storijo enako. Tako je v začetku leta 1984
                    slovenski Republiški komite za zdravstveno in socialno varstvo imenoval
                    republiško komisijo za aids, ki so jo sestavljali strokovnjaki s področja
                    medicine. Članstvo komisije je bilo šele tri leta kasneje razširjeno s
                    predstavniki z družbenega področja, kar priča o tem, da je bila epidemija aidsa
                    sprva razumljena prvenstveno kot medicinski, in ne širši družbeni problem. Med
                    naloge komisije so spadali spremljanje novih dognanj na področju varstva
                    prebivalstva pred aidsom, načrtovanje konkretnih epidemioloških ukrepov in
                    koordinacija preventivnih aktivnosti.<note place="foot" xml:id="ftn23" n="21"
                        >NIJZ, Poročilo o aktivnosti, 15–16. Paulin, »Zloglasne bolezni AIDS,« <hi
                            rend="italic">Delo</hi>, 26. 1. 1984, 12. Drakulić, »Virus prijeti
                        netipično,« <hi rend="italic">Start</hi>, 7. 9. 1985, 29–31. V svojih
                        spominih številni strokovnjaki, ki so se v osemdesetih ukvarjali s
                        problematiko aidsa, ustanovitev komisije za aids napačno umeščajo v leto
                        1985 ali 1986. - Ćosić, <hi rend="italic">Trideset let hiva</hi>, 15,
                        142.</note> V naslednjem letu so strokovnjaki pripravili klinični popis
                    znamenj bolezni in potrebnih preiskav, pripravili prva navodila za preprečevanje
                    širjenja aidsa v zdravstvenih organizacijah, opredelili način prijavljanja
                    obolelih odgovornim inštitucijam, določili, da se bodo bolniki zaradi možnosti
                    izolacije zdravili na Univerzitetni kliniki za infekcijske bolezni in vročinska
                    stanja, diagnostiko pa je zaradi primernosti opreme in kadrov prevzel Inštitut
                    za mikrobiologijo medicinske fakultete.<note place="foot" xml:id="ftn24" n="22"
                        >SI AS, 537, š. 1117, t. e. 1196, Poročilo AIDS, Ljubljana, 22. 4. 1987.
                        Paulin, »Zloglasne bolezni AIDS,« <hi rend="italic">Delo</hi>, 26. 1. 1984,
                        12. »Šest bolnikov z aidsom v Ljubljani?,« <hi rend="italic">Delo</hi>, 26.
                        6. 1985, 9. Maja Konvalinka, »Aids pred vrati,« <hi rend="italic">Jana</hi>,
                        28. 8. 1985, 11, 12.</note> Na področju preventive je v ledino februarja
                    1985 zaoral Magnus z izdajo informacijske brošure o aidsu in varni spolnosti z
                    naslovom: »Vse, kar ste hoteli vedeti o aidsu, pa si niste upali vprašati«.<note
                        place="foot" xml:id="ftn25" n="23">Velikonja, <hi rend="italic">Dvajset
                            let</hi>, 11.</note> Poleti leta 1985, ko je število obolelih z aidsom v
                    neposredni jugoslovanski soseščini naraščalo in je slovenska javnost vznemirjeno
                    ugibala, kdaj se bo pojavil prvi primer v Jugoslaviji, so slovenski strokovnjaki
                    zagotavljali, da so na prihod nove bolezni pripravljeni.</p>
            </div>
            <div>
                <head>Kaj pomenijo protitelesa?</head>
                <p>23. avgusta 1985 je jugoslovanske medije dosegla novica, da je ekipa
                    raziskovalcev Oddelka za klinično imunologijo zagrebške klinike Frana
                    Mihaljenića pod vodstvom Vitomira Bureka v preteklih treh mesecih pregledala 240
                    krvnih vzorcev pripadnikov »tistih skupin prebivalstva, ki so v tujini najbolj
                    izpostavljeni okužbam«. Deset posameznikov je bilo seropozitivnih – pri njih je
                    bila torej odkrita prisotnost protiteles na virus HIV.<note place="foot"
                        xml:id="ftn26" n="24">»AIDS tudi že pri nas?,« <hi rend="italic">Delo</hi>,
                        23. 8. 1985, 22. Drakulić, »Virus prijeti netipično,« <hi rend="italic"
                            >Start</hi>, 7. 9. 1985, 29–31.</note> Novica je povzročila val
                    razburjenja, ki ga je jugoslovanski tisk pospremil z naslovi kot »AIDS tudi že
                    pri nas?«, »Kako si rešiti glavo?«, »Zakaj nas strašijo z AIDS-om?«, »Virus je,
                    AIDS-a ni«. Takoj po objavi vesti so v javnosti začele krožiti razne govorice –
                    o domnevno okuženem ameriškem diplomatu v Beogradu, o dveh skrivnostnih bolnikih
                    na zagrebški infekcijski kliniki. Na hrvaškem Republiškem komiteju za zdravje so
                    nenehno zvonili telefoni, medtem ko so tuji mediji poročali o prvih primerih
                    aidsa v Jugoslaviji. A kot je sarkastično zapisala hrvaška novinarka in
                    pisateljica Slavenka Drakulić, se »komunistična država na Balkanu ni dala tako
                    zlahka kolonizirati virusu zlobne bolezni«.<note place="foot" xml:id="ftn27"
                        n="25">Drakulić, »Virus prijeti netipično,« <hi rend="italic">Start</hi>, 7.
                        9. 1985, 29–31.</note> Dan po objavi novice o prvih okuženih so se v
                    jugoslovanskem časopisju pojavili naslovi, ki so zagotavljali, da aidsa v
                    Jugoslaviji ni, strokovnjaki z Zvezne komisije za aids pa so hiteli
                    pojasnjevati, da »ljudje, pri katerih so odkrili protitelesca virusa AIDS, ne
                    veljajo za okužene s to boleznijo«.<note place="foot" xml:id="ftn28" n="26">»V
                        Jugoslaviji ni AIDS,« <hi rend="italic">Delo</hi>, 24. 8. 1985, 12. »AIDS v
                        Jugoslaviji še ni,« <hi rend="italic">Primorske novice</hi>, 27. 8. 1985, 3.
                        Drakulić, »Virus prijeti netipično,« <hi rend="italic">Start</hi>, 7. 9.
                        1985, 29–31.</note></p>
                <p>Demanti je v jugoslovanski javnosti povzročil zmedo, zlasti ker je bil že drugi v
                    zgolj nekaj mesecih. Do prvega je prišlo konec junija 1985, ko je <hi
                        rend="italic">Delo</hi> objavilo novico o domnevnih bolnikih z aidsom v
                    Ljubljani. Na tamkajšnjem onkološkem inštitutu je bilo diagnosticiranih osem
                    mlajših bolnikov s Kaposijevim sarkomom, rakovim obolenjem, ki spada med eno od
                    najpogostejših z aidsom povezanih bolezenskih stanj. Štirje bolniki so prihajali
                    iz Jugoslavije in štirje iz Angole.<note place="foot" xml:id="ftn29" n="27"
                        >»Šest bolnikov z aidsom v Ljubljani?,« <hi rend="italic">Delo</hi>, 26. 6.
                        1985, 9. Matjaž Zwitter, »Šest bolnikov z AIDS v Ljubljani,« <hi
                            rend="italic">Sobotna priloga</hi>, 13. 7. 1985, 14.</note> Po
                    kriterijih Svetovne zdravstvene organizacije so posamezniki s Kaposijevim
                    sarkomom pred šestdesetim letom starosti veljali za obolele z aidsom, na kar so
                    opozorili nekateri slovenski strokovnjaki, a njihove ugotovitve je demantiral
                    Republiški komite za zdravstveno in socialno varstvo, saj v krvi bolnikov niso
                    dokazali obstoja virusa HIV.<note place="foot" xml:id="ftn30" n="28">Drakulić,
                        »Virus prijeti netipično,« <hi rend="italic">Start</hi>, 7. 9. 1985, 29–31.
                        Maja Konvalinka, »Virus AIDS že pri nas,« <hi rend="italic">Jana</hi>, 4. 9.
                        1985, 11, 12. Vitko Kogoj, »Aids ni znanstvena fantastika, ampak – žal –
                        resničnost,« <hi rend="italic">Primorske novice</hi>, 27. 9. 1985, 8.</note>
                    V jugoslovanski stroki so bila namreč prisotna razhajanja, ali prisotnost tega
                    rakovega obolenja že nujno pomeni tudi obolelost z aidsom. Nazadnje je obveljalo
                    mnenje, da je za diagnozo bolezni treba dokazati prisotnost virusa HIV v krvi,
                    in tako so slovenski strokovnjaki na začetku julija v skupni izjavi javnosti
                    zagotovili, da v Sloveniji in hkrati v Jugoslaviji še ni nobenega dokazanega
                    primera aidsa.<note place="foot" xml:id="ftn31" n="29">»V Sloveniji ni nobenega
                        primera bolezni AIDS,« <hi rend="italic">Delo</hi>, 3. 7. 1985, 1. »AIDS ne
                        pozna izoliranih otokov,« <hi rend="italic">Teleks</hi>, 17. 7. 1986, 17,
                        18.</note> Angolski bolniki s Kaposijevim sarkomom so Ljubljano zapustili,
                    preden bi jih lahko testirali, medtem ko so jugoslovanske bolnike kasneje
                    večkrat testirali, a protiteles proti virusu HIV niso odkrili.<note place="foot"
                        xml:id="ftn32" n="30">Drakulić, »Virus prijeti netipično,« <hi rend="italic"
                            >Start</hi>, 7. 9. 1985, 29–31.</note></p>
                <p>Jugoslovanski laboratoriji poleti 1985 še niso imeli primerne opreme za
                    testiranja, ki bi lahko virološko potrdila obolelost z aidsom. Prvi komercialni
                    test za zaznavanje protiteles virusa HIV v krvi se je na svetovnem trgu pojavil
                    namreč zgolj nekaj mesecev pred tem. Metodološko in kadrovsko usposobljenost za
                    diagnostiko aidsa je v Jugoslaviji najhitreje dosegel laboratorij Inštituta za
                    mikrobiologijo Medicinske fakultete v Ljubljani, zato ga je Zvezna komisija za
                    aids 7. julija 1985 imenovala za referenčni laboratorij. Njegova glavna naloga
                    je bila z dodatnimi testi preverjati in potrjevati primere suma na aids, ki so
                    jih zaznali drugod po Jugoslaviji. Vodja referenčnega laboratorija je postal
                    mikrobiolog Borut Drinovec, ki ga je skupaj s kolegi čez poletje usposobil za
                    diagnostiko, ki je zaživela v jeseni. A sprva so nekateri jugoslovanski
                    laboratoriji, kot tista v Zagrebu in Reki, pozitivne teste na preverjanje
                    namesto v Ljubljano pošiljali v tujino, kot je bila dotedanja praksa, kar bi
                    lahko bila posledica rivalstva in slabe obveščenosti na ravni federacije.<note
                        place="foot" xml:id="ftn33" n="31">AJ, 578-15-(17-18). 1985–1986, f-15,
                        Rešenje o utvrdjivanju organizacija udruženog rada koje ispunjavaju uslove
                        za proveravanje laboratorijskog ispitivanja uzročnika pojedinih zaraznih
                        bolesti. s. d. Drakulić, »Virus prijeti netipično,« <hi rend="italic"
                            >Start</hi>, 7. 9. 1985, 29–31. Kogoj, »Aids ni znanstvena fantastika,«
                            <hi rend="italic">Primorske novice</hi>, 27. 9. 1985, 8. Ćosić, <hi
                            rend="italic">Trideset let hiva</hi>, 15, 16.</note></p>
                <p>Jugoslovanski referenčni laboratorij je deloval od jeseni 1985, kar pa ne pomeni,
                    da posameznih vzorcev krvi v Jugoslaviji niso testirali že prej. Prvi se je
                    presejalnih testov na prisotnost protiteles proti virusu HIV lotil beograjski
                    virolog Aleksandar Vujić, ki je zbral 379 krvnih vzorcev posameznikov iz
                    ključnih skupin in jih poslal na pregled v Pariz in Lyon. Rezultati, ki jih je
                    predstavil marca 1985 na sestanku Srbskega zdravniškega združenja, so pokazali
                    skoraj 30-odstotno prisotnost protiteles v krvi intravenskih narkomanov.<note
                        place="foot" xml:id="ftn34" n="32">Drakulić, »Virus prijeti netipično,« <hi
                            rend="italic">Start</hi>, 7. 9. 1985, 29–31.</note> Izsledke srbske
                    raziskave je maja 1985 povzel mikrobiolog Miha Likar, predstojnik Inštituta za
                    mikrobiologijo Medicinske fakultete v Ljubljani, ki se je od slovenskih
                    strokovnjakov najpogosteje oglašal v medijih in javnost informiral o aidsu. V
                    intervjuju za <hi rend="italic">Sobotno prilogo</hi> je razkril, da so v
                    Jugoslaviji torej že odkrili prve primere okuženih z virusom HIV, a kljub
                    povednemu naslovu prispevka »Četrtina narkomanov že okuženih« se mediji in
                    javnost na podatek niso odzvali.<note place="foot" xml:id="ftn35" n="33">Bogdan
                        Pogačnik, »Četrtina narkomanov že okuženih,« <hi rend="italic">Sobotna
                            priloga</hi>, 25. 5. 1985, 28.</note> Poleti 1985 je slovenski Zavod za
                    transfuzijo krvi dal testirati vzorce 250 krvodajalcev. Pregled so deloma
                    opravili s podarjenim testnim materialom enega od ameriških podjetij, drugi del
                    vzorcev pa so poslali na testiranje v Švico. Vsi vzorci so bili negativni.<note
                        place="foot" xml:id="ftn36" n="34">Konvalnika, »Aids pred vrati,« <hi
                            rend="italic">Jana</hi>, 28. 8. 1985, 11, 12.</note> Tretji primer
                    presejalnega testiranja je bila že omenjena hrvaška raziskava vzorcev krvi
                    rizičnih skupin, ki so jih sprva testirali v Zagrebu, nato pa rezultate poslali
                    na preverjanje v München. Rezultati so bili v tisku objavljeni že v začetku
                    julija 1985, a jih je javnost, podobno kot Likarjevo omembo, spregledala.<note
                        place="foot" xml:id="ftn37" n="35">Drakulić, »Virus prijeti netipično,« <hi
                            rend="italic">Start</hi>, 7. 9. 1985, 29–31.</note> Drugače je bilo
                    konec avgusta, ko so mediji pograbili ponovno predstavitev rezultatov zagrebške
                    raziskave, novica o desetih nosilcih protiteles proti virusu HIV pa je v
                    naslednjih mesecih razkrila antagonizme glede razumevanja bolezni aids v
                    jugoslovanski stroki.</p>
                <p>Do trka mnenj jugoslovanskih strokovnjakov je prišlo pri vprašanju, kaj pomeni
                    prisotnost protiteles proti virusu HIV v krvi. K jasnosti strokovne in javne
                    debate zagotovo ni pripomoglo, da virus, ki povzroča bolezen aids, takrat še ni
                    bil znan pod kratico »HIV«, ki se je uveljavila šele spomladi 1986. Do tedaj sta
                    bili v uporabi francoska okrajšava LEV in ameriška HTVL-III, v medijih pa se je
                    najpogosteje govorilo kar o »virusu aidsa«. Zato je razumljivo, da je
                    jugoslovanska stroka po objavi novice o prvih seropozitivnih primerih skušala
                    pojasniti, da pojav protiteles proti virusu ne pomeni nujno tudi obolelosti z
                    aidsom. Vendar na tiskovni konferenci, ki je bila zaradi vznemirjenja javnosti
                    sklicana teden dni po objavi novice o prvih seropozitivnih, strokovnjaki niso
                    ostali le pri zagotavljanju, da v Jugoslaviji še nihče ni zbolel za aidsom.
                    Poudarili so, da sicer »obstajajo osebe s protitelesi, a v nobenem primeru ni
                    mogoče govoriti o okuženih z virusom«.<note place="foot" xml:id="ftn38" n="36"
                        >Ibidem.</note> Vodja epidemiološke službe Zveznega zavoda za zdravstveno
                    varstvo Stevan Litvinjenko je hkrati opozoril, da v nasprotju z mnenjem
                    nekaterih nova epidemija ne ogroža vsega človeštva, saj so zanjo »dovzetne« le
                    tri skupine: homoseksualci, narkomani in hemofiliki.<note place="foot"
                        xml:id="ftn39" n="37">»V Jugoslaviji še nihče ni zbolel za AIDS,« <hi
                            rend="italic">Delo</hi>, 31. 8. 1985, 1.</note></p>
                <p>Osrednji slovenski dnevnik <hi rend="italic">Delo</hi> po objavi izjav s tiskovne
                    konference ni več načenjal vprašanja o morebitnem prihodu virusa HIV v
                    Jugoslavijo, medtem ko so nekateri drugi slovenski mediji bolj ali manj previdno
                    soočili interpretacije jugoslovanske stroke s tistimi iz tujine. Vitko Kogoj,
                    novinar <hi rend="italic">Primorskih novic</hi>, ki je leta 1987 za poglobljeno
                    poročanje o aidsu dobil Tomšičevo nagrado, je 3. septembra v kratkem, a povednem
                    članku predstavil ugotovitve ameriških, britanskih in zahodnonemških
                    strokovnjakov, da je virus HIV pri nosilcih protiteles prisoten v krvi, kar
                    pomeni, da so okuženi in – še pomembneje – kužni za okolico. Kogoj je
                    problematiziral tudi izjavo Litvinjenka glede »rizičnih skupin« in poudaril
                    mnenje zahodnih strokovnjakov, da bodo na dolgoročno širjenje virusa vplivali
                    tudi spolni stiki med heteroseksualci.<note place="foot" xml:id="ftn40" n="38"
                        >Vitko Kogoj, »AIDS je, AIDS ni… predvsem pa nobene panike?,« <hi
                            rend="italic">Primorske novice</hi>, 3. 9. 1985, 2.</note> Na razhajanja
                    med jugoslovansko in tujo stroko je v reviji <hi rend="italic">Jana</hi> dvakrat
                    opozorila Maja Konvalinka (kasneje Lupša), ki je na podlagi objavljenih dognanj
                    ameriških znanstvenikov prišla do zaključka, da so izjave jugoslovanskih
                    strokovnjakov sicer pomirjujoče, a žal napačne.<note place="foot" xml:id="ftn41"
                        n="39">Konvalinka, »Virus AIDS že pri nas,« <hi rend="italic">Jana</hi>, 4.
                        9. 1985, 11, 12. Maja Konvalinka, »Kaj pomenijo protitelesa?,« <hi
                            rend="italic">Jana</hi>, 25. 9. 1985, 11, 12.</note> Najbolj neposredno
                    kritiko pa je v <hi rend="italic">Jani</hi> objavila njena urednica Bernarda
                    Rakovec (kasneje Jeklin). Opozorila je, da je za aids lahko dovzeten kdorkoli,
                    ne le posamezne skupine (»človek komajda verjame, da takšne nevednosti lahko
                    izusti strokovnjak na novinarski konferenci sredi Beograda«). Kot najbolj
                    problematično je poudarila dejstvo, da beograjski strokovnjaki pri kriterijih
                    okuženosti niso upoštevali priporočil Svetovne zdravstvene organizacije in
                    posledično svojih državljanov niso seznanili z najbolj bistvenim – da so
                    protitelesa dokaz prisotnosti virusa HIV v telesu, kar pomeni, da ga okuženi
                    lahko prenašajo naprej.<note place="foot" xml:id="ftn42" n="40">Bernarda
                        Rakovec, »Skrivalnice z AIDS,« <hi rend="italic">Jana</hi>, 11. 9. 1985,
                        5.</note></p>
                <p>Jugoslovanska stroka glede kriterijev okuženosti z virusom HIV ni bila enotna,
                    kar je najbolje razvidno iz obširne reportaže, ki jo je v hrvaški reviji <hi
                        rend="italic">Start</hi> objavila Slavenka Drakulić. Z vprašanjem, kaj
                    pomeni prisotnost protiteles v krvi, se je obrnila na strokovnjake za aids v
                    Beogradu, Zagrebu in Ljubljani ter ob tem dobila različne odgovore. Ker ni
                    ohranjeno niti gradivo zvezne niti republiške komisije za aids, reportaža
                    predstavlja dragocen vpogled v razmišljanje in védenje tedanje jugoslovanske
                    stroke o novi bolezni. Pomočnik predsednika Zveznega zavoda za zdravstvo in
                    vodja Oddelka za nalezljive bolezni in sanitarno varstvo Nikola Georgijevski je
                    novinarki zagotovil, da virus HIV v Jugoslaviji ni prisoten, saj ga nikjer niso
                    laboratorijsko izolirali. Protitelesa proti virusu naj bi bila podobna zaščitnim
                    protitelesom, ki se pojavijo pri drugih boleznih. Podobnega mnenja je bil tudi
                    že omenjeni beograjski virolog Aleksandar Vujić, vodja beograjskega
                    preliminarnega testiranja krvnih vzorcev. Novinarki je pojasnil, da so
                    protitelesa lahko zgolj dokaz, da je virus na neki točki prišel v stik z
                    organizmom, ne pa tudi, da je človek okužen. Zato je zagovarjal mnenje, da
                    seropozitivnih ni treba seznaniti z njihovim stanjem, saj jim ne morejo
                    pomagati. Nasprotno se je hrvaški infektolog Vitomir Burek, vodja omenjene
                    zagrebške preliminarne raziskave krvnih vzorcev, zavedal, da protitelesa proti
                    virusu niso zaščitne vrste. Menil je, da je seropozitivne osebe treba o tem
                    obvestiti in jih opozoriti na okoliščine, ki bi lahko pripeljale do zmanjšane
                    imunosti. Na potrebo po informiranju nosilcev protiteles zaradi zaščite njihove
                    okolice in zmanjšanja nevarnosti širjenja okužbe je jasno opozoril šele Borut
                    Drinovec. Ko mu je novinarka povedala, da med določenimi jugoslovanskimi
                    strokovnjaki obstajajo dileme, ali obvestiti seropozitivne, se je odločno
                    odzval: »Tu ni dileme – to je lažna dilema!« Miha Likar ga je dopolnil, da
                    čeprav nosilci protiteles nimajo simptomov bolezni, so doživljenjsko okuženi z
                    virusom, ki ga lahko prenašajo naprej.<note place="foot" xml:id="ftn43" n="41"
                        >Drakulić, »Virus prijeti netipično,« <hi rend="italic">Start</hi>, 7. 9.
                        1985, 29–31.</note> To je Likar v sledečih mesecih večkrat ponovil za
                    slovenski tisk, saj se je po njegovem mnenju ta aspekt premalo poudarjal.<note
                        place="foot" xml:id="ftn44" n="42">Kogoj, »Aids ni znanstvena fantastika,«
                            <hi rend="italic">Primorske novice</hi>, 27. 9. 1985, 8. Vitko Kogoj,
                        »Aids je in bo, pa če je to ministrom všeč ali ne!,« <hi rend="italic"
                            >Teleks</hi>, 12. 12. 1985, 23–25.</note></p>
                <p>Začetni odziv na aids je jugoslovansko stroko razdelil na dve skupini:
                    slovensko-hrvaško in srbsko. Prva se je naslanjala na dejstva in izkušnje iz
                    tujine, druga pa je določena znanstvena dejstva interpretirala po svoje in morda
                    celo želela »odložiti« prihod virusa v Jugoslavijo. Tej interpretaciji poleg
                    takratnih medijev v svojih spominih pritrjuje epidemiologinja Dunja Piškur
                    Kosmač, tedaj direktorica Inštituta za higieno, epidemiologijo in laboratorijsko
                    diagnostiko ter članica Republiške komisije za aids.<note place="foot"
                        xml:id="ftn45" n="43">Ćosić, <hi rend="italic">Trideset let hiva</hi>, 146.
                        Intervju z dr. Dunjo Piškur Kosmač in Evito Leskovšek, izvedba Maja Lukanc,
                        Ljubljana, 9. 7. 2021.</note> Med obema skupinama je prihajalo tudi do
                    trenj, saj so beograjski strokovnjaki še dober čas vztrajali pri svojih
                    stališčih glede nosilcev protiteles. Miha Likar je v enem od intervjujev
                    razkril, da je zvezne epidemiologe še januarja 1986 moral prepričevati, da so
                    seropozitivne osebe kužne.<note place="foot" xml:id="ftn46" n="44">Dragica
                        Bošnjak, »Brez denarja proti aidsu?,« <hi rend="italic">Delo</hi>, 21. 3.
                        1986, 3.</note> Njegove besede potrjuje razprava v Zveznem komiteju za delo,
                    zdravstvo in socialno varstvo, kjer so v začetku novembra 1985 obravnavali
                    predlog Odloka o ukrepih za varstvo prebivalstva pred sindromom pridobljene
                    zmanjšane odpornosti. Eno od določil je predvidevalo obvezno prijavo
                    seropozitivnih, obolelih in umrlih. Georgievski je v razpravi predlagal, da
                    seropozitivne črtajo s seznama, saj »v prijavljanju vsakega nosilca protiteles
                    ni nobene vrednosti«. Prisotni so se s predlogom strinjali, kar kaže na to, da v
                    vrstah Zvezne komisije za aids še ni bilo zavedanja, da je pravi pokazatelj
                    dejanske razširjenosti virusa HIV v družbi število okuženih, ne zgolj obolelih
                    in umrlih.<note place="foot" xml:id="ftn47" n="45">AJ, 578-15-(17-18).
                        1985–1986, f-15, Magnetogramski zapis zasedanja, Beograd, 4. 11.
                        1985.</note> Po zapisniku sodeč, so bili na razpravi navzoči le srbski člani
                    zveznega komiteja. To očitno ni bila nobena izjema, saj je Miha Likar v enem od
                    intervjujev navedel, da slovenski člani niso bili vabljeni na vsa zasedanja,
                    zato so bili o načrtih določenih (ne)ukrepov obveščeni šele iz zapisnikov.<note
                        place="foot" xml:id="ftn48" n="46">Kogoj, »Aids je in bo,« <hi rend="italic"
                            >Teleks</hi>, 12. 12. 1985, 23–25.</note> A pri vsebini Odloka o ukrepih
                    za varstvo prebivalstva je nazadnje prevladalo stališče slovensko-hrvaške
                    skupine – ko je 5. julija 1986 stopil v veljavo, je predvideval obvezno prijavo
                    seropozitivnih, obolelih in umrlih.<note place="foot" xml:id="ftn49" n="47"><hi
                            rend="italic">Uradni list SFRJ</hi>, 4. 7. 1986, št. 36, 1093,
                        1094.</note></p>
                <p>Zakaj so določeni srbski strokovnjaki tako dolgo vztrajali pri zmotnih stališčih?
                    Miha Likar je menil, da se je vzrok skrival v nestrokovnosti, saj so nekateri
                    njegovi beograjski kolegi izhajali iz vrst molekularnih biologov, ki so na aids
                    gledali s teoretičnih vidikov. Slovenska stroka je ravno obratno izhajala
                    predvsem iz prakse – zanimali so jo bolezen, bolniki in okužene osebe.<note
                        place="foot" xml:id="ftn50" n="48">Kogoj, »Aids je in bo,« <hi rend="italic"
                            >Teleks</hi>, 12. 12. 1985, 23–25.</note> Na teoretično-praktične
                    antagonizme kažejo tudi zapleti s financiranjem boja proti aidsu, ki je bilo
                    zaradi prazne državne blagajne že tako skopo odmerjeno. Konec leta 1985 je bilo
                    iz zveznega proračuna za raziskave aidsa namenjenih 30 milijonov dinarjev, a
                    večino denarja sta prejela Inštitut za biološka raziskovanja in Center za
                    genetsko inženirstvo v Beogradu za bazične raziskave, medtem ko je ljubljanski
                    Inštitut za mikrobiologijo za delovanje referenčnega laboratorija do pomladi
                    1986 dobil le 2,5 milijona dinarjev.<note place="foot" xml:id="ftn51" n="49">AJ,
                        578-15-(17-18). 1985–1986, f-15, Magnetogramski zapis zasedanja, Beograd, 4.
                        11. 1985. »Prvi genski poskusi z virusom AIDS pri nas,« <hi rend="italic"
                            >Delo</hi>, 21. 10. 1985, 8. Živa Paulin-Agrež, »Nad aids brez denarja,«
                            <hi rend="italic">Delo</hi>, 13. 11. 1985, 4. Bošnjak, »Brez denarja
                        proti aidsu?,« <hi rend="italic">Delo</hi>, 21. 3. 1986, 3.</note>
                </p>
                <p>Na stališča določenih srbskih strokovnjakov o bolezni, povezani s spermo, krvjo
                    in smrtjo, bi po besedah Dunje Piškur Kosmač lahko vplivali tudi njihovi
                    konservativni pogledi. Nekateri med njimi so homoseksualnost še vedno dojemali
                    kot psihično bolezen, prav tako so le stežka priznali, da so v Jugoslaviji
                    obstajali pojavi, kot so narkomanija, prostitucija, spolne bolezni in
                        podobno.<note place="foot" xml:id="ftn52" n="50">Ćosić, <hi rend="italic"
                            >Trideset let hiva</hi>, 146.</note> Takšni pogledi – ki zagotovo niso
                    bili prisotni zgolj v delih srbske stroke, ampak tudi drugje po Jugoslaviji – bi
                    lahko bili povezani tudi z ideološkimi predpostavkami. Sociolog Mišo Jezernik je
                    v <hi rend="italic">Sobotni prilogi</hi> konec leta 1985 opozoril na glasove v
                    Sovjetski zvezi, ki so aids povezovali z moralnim razkrojem kapitalizma.
                    Socializem naj bi bil za takšne pojave imun – če je do njih prišlo, pa naj bi
                    bili posledica vdora »razvratnega načina življenja meščanske družbe« v zdravo
                    tkivo socialistične skupnosti.<note place="foot" xml:id="ftn53" n="51">Vesna
                        Marinčič, »Beg pred strahom in kazen za nered?,« <hi rend="italic">Sobotna
                            priloga</hi>, 2. 11. 1985, 26.</note> Sovjetska zveza in nekatere druge
                    socialistične države so zato na začetku skrivale in zanikale prisotnost aidsa v
                        družbi.<note place="foot" xml:id="ftn54" n="52">Z. A. Medvedev, »Evolution
                        of AIDS Policy in the Soviet Union. II. The AIDS Epidemic and Emergency
                        Measures,« <hi rend="italic">BMJ</hi>, 300/6729 (1990), 932–34. Mark G.
                        Field, »HIV and AIDS in the Former Soviet Bloc,« <hi rend="italic">New
                            England Journal of Medicine</hi>, 351/2 (2004): 117–20. Pogačnik,
                        »Četrtina narkomanov že okuženih,« <hi rend="italic">Sobotna priloga</hi>,
                        25. 5. 1985, 28. Anton Rupnik, »Sovjetska ugotovitev: aids je bolezen
                        drugih,« <hi rend="italic">Delo</hi>, 21. 2. 1987, 14.</note> V vzhodnem
                    bloku so se pojavile tudi teorije zarote, da je virus nastal v ZDA kot biološko
                    orožje in srbski strokovnjaki v beograjski TV oddaji Kino-oko v jeseni 1985 – na
                    veliko grozo Mihe Likarja – takšnih govoric niso odločno in z znanstvenimi
                    argumenti zanikali.<note place="foot" xml:id="ftn55" n="53">Kogoj, »Aids je in
                        bo,« <hi rend="italic">Teleks</hi>, 12. 12. 1985, 23–25. »Aids v SZ,« <hi
                            rend="italic">Delo</hi>, 20. 2. 1987, 10.</note> Zato ni mogoče
                    izključiti, da določeni srbski strokovnjaki, ali pa politični akterji v ozadju,
                    niso poskušali »zadržati« prihoda virusa v socialistično Jugoslavijo.</p>
                <p>Izjave dela srbske stroke, da virusa v Jugoslaviji še ni, bi lahko bile tudi
                    posledica preproste želje, da se v javnosti prepreči nepotrebna panika. Virolog
                    Aleksandar Vujić je za <hi rend="italic">Start</hi> poudaril, da je strah ljudi
                    pred okužbo pretiran, in ob tem navrgel, da je v laboratoriju v trenutkih
                    nepazljivosti z virusom rokoval tudi brez rokavic, pa se ob tem ni okužil.<note
                        place="foot" xml:id="ftn56" n="54">Drakulić, »Virus prijeti netipično,« <hi
                            rend="italic">Start</hi>, 7. 9. 1985, 29–31.</note> Tudi slovenski
                    strokovnjaki so opozarjali, da se aidsa ne bi bilo težko ubraniti, če bi bila
                    družba dovolj dobro obveščena o bolezni. Zagotavljali so, da normalen stik med
                    ljudmi ni nevaren in da so ogrožene zlasti ključne skupine ter njihovi spolni
                    partnerji. Ob tem niso zanikali, da se v svetu virus HIV že širi izven omenjenih
                    populacij. Slovenska stroka je trezno ocenjevala, da ima Jugoslavija še dovolj
                    časa za sprejetje potrebnih ukrepov, s katerimi je treba ljudem natančno
                    pojasniti, kako se virus širi in kako se lahko zavarujejo.<note place="foot"
                        xml:id="ftn57" n="55">Kogoj, »Aids ni znanstvena fantastika,« <hi
                            rend="italic">Primorske novice</hi>, 27. 9. 1985, 8. Ljerka Glonar,
                        »Razmišljanje transfuziologa o aidsu,« <hi rend="italic">Sobotna
                            priloga</hi>, 25. 1. 1986, 21.</note></p>
                <p>Jeseni 1985 so se v Sloveniji začeli izvajati prvi ukrepi proti aidsu, potekati
                    so začele tudi prve preventivne dejavnosti. Oktobra je odprla vrata ambulanta za
                    aids, ki je nudila brezplačno in zaupno – ne pa anonimno – svetovanje in
                    testiranje vsem, ki so se čutili ogrožene. Ambulanta je prevzela tudi skrb za
                    okužene in bolne, pri katerih hospitalizacija ni bila potrebna.<note
                        place="foot" xml:id="ftn58" n="56">NIJZ, »Poročilo o aktivnosti,« 4.</note>
                    Konec oktobra je dodatna pojasnila o aidsu za najširšo javnost izdal Zvezni
                    zavod za zdravstveno varstvo, ki mu je nekaj tednov kasneje sledila tudi
                    informacija na republiški ravni. Zvezni razglas je jasno predstavil simptome
                    bolezni, poti širjenja virusa HIV in načine preventive. Republiški zavod je te
                    informacije presenetljivo – ali pa v želji po komplementarnosti – izpustil in se
                    osredotočil na zgodnje bolezenske znake, potek zdravljenja in preventivne ukrepe
                    v slovenskem zdravstvu ter krvodajalstvu. Republiški razglas je v nasprotju z
                    zveznim posebej poudaril, da so okužbi izpostavljene zlasti »rizične skupine« in
                    njihovi spolni partnerji. Na podlagi podanih informacij je mogoče sklepati, da
                    se je jugoslovanski stroki do tedaj uspelo do določene mere poenotiti glede
                    kriterijev okuženosti z virusom HIV, saj je zvezni razglas opozarjal, da morajo
                    nosilci protiteles prilagoditi svoj način življenja nasvetom specialista za
                    nalezljive bolezni, medtem ko je bilo v republiškem jasno zapisano, da se okužba
                    z virusom HIV dokazuje s preiskavo na prisotnost protiteles.<note place="foot"
                        xml:id="ftn59" n="57">»Več pojasnil glede aidsa,« <hi rend="italic"
                            >Delo</hi>, 23. 10. 1985, 14. »Aids napovedujejo značilne motnje,« <hi
                            rend="italic">Delo</hi>, 9. 11. 1985, 5.</note> Od decembra 1985 so
                    slovenski bralci lahko več informacij o novi bolezni poiskali tudi v prevodu
                    knjige <hi rend="italic">Aids</hi> francoskega avtorja Jacquesa
                        Leibowitcha.<note place="foot" xml:id="ftn60" n="58">»Knjiga o aidsu,« <hi
                            rend="italic">Delo</hi>, 10. 12. 1985, 12. Marjetka Novak Kajzer, »Nov
                        pogled na pojme, kot so zdravje, bolezen in smrt,« <hi rend="italic"
                            >Delo</hi>, 24. 1. 1986, 7.</note></p>
                <p>Aids je jeseni 1985 na strani slovenskih medijev počasi vstopal tudi kot
                    družbeni, ne zgolj medicinski problem. <hi rend="italic">Jana</hi> je objavila
                    reportažo, v kateri se je Bernarda Rakovec pogovarjala s tremi mladimi
                    slovenskimi homoseksualci, ki so ji ponudili vpogled v promiskuitetno dinamiko
                    gej skupnosti. O aidsu so bili obveščeni, a so okužbo povezovali predvsem z
                    nizko splošno imunsko odpornostjo posameznika in nezdravim načinom življenja.
                    Zato se bolezni niso pretirano bali, nasprotno pa jih je misel na testiranje
                    navdajala s strahom. Vsi trije so homoseksualni svet opisali kot pretežno
                    biseksualen, čemur bi po mnenju novinarke družba in znanost v boju proti aidsu
                    morala posvečati več pozornosti.<note place="foot" xml:id="ftn61" n="59"
                        >Bernarda Rakovec, »Smrtna tesnoba v hiši veselja,« <hi rend="italic"
                            >Jana</hi>, 2. 10. 1985, 17–19.</note> Različne dimenzije nove bolezni
                    so bile predstavljene tudi v <hi rend="italic">Sobotni prilogi</hi>. Vesna
                    Marinčič je pripravila serijo člankov o aidsu, kjer so poleg strokovnjakov
                    medicinske stroke spregovorili tudi sociolog, psiholog, teolog in drugi. Svarili
                    so pred nepotrebno in nevarno diskriminacijo, medtem ko je Anton Stres, tedaj
                    profesor na Teološki fakulteti v Ljubljani, zavrnil idejo aidsa kot božje kazni.
                    Zelo blago stališče je zavzel tudi do promiskuitete v homoseksualnih krogih –
                    zanjo ni krivil homoseksualcev, ampak družbo, ki jih je izločila, ker niso kakor
                    drugi, in jim s tem odvzela osnovno človeško dostojanstvo.<note place="foot"
                        xml:id="ftn62" n="60">Marinčič, »Beg pred strahom,« <hi rend="italic"
                            >Sobotna priloga</hi>, 2. 11. 1985, 26.</note> V seriji člankov so se
                    znašla tudi jasna, a moralistično cinična navodila, kako se obvarovati pred
                    aidsom: »Homoseksualnosti najbrž ne moremo prepovedati, tako kot so jo v
                    Sovjetski zvezi. Toda homoseksualec se lahko odpove pogostemu menjavanju
                    partnerjev […] če pa mu mevlje le ne dajo miru, naj zaboga uporabi kondom, ali
                    se posluži kakšne neanalne, pa morda prav tako zabavne igrice.«<note
                        place="foot" xml:id="ftn63" n="61">Vesna Marinčič, »Pamet v roke, dokler ne
                        izumijo cepiva,« <hi rend="italic">Sobotna priloga</hi>, 26. 10. 1985,
                        26.</note> Novinarka enako svetuje biseksualcem, »kmalu nemara tudi
                    heteroseksualcem«, medtem ko narkomanom priporoča igle za enkratno uporabo.
                    Omemba besede »kondom« je bila konec leta 1985 sicer bolj izjema kot pravilo, v
                    medijih se je mnogo pogosteje uporabljal izraz »preservativ« ali »ustrezno
                    zaščitno sredstvo«.<note place="foot" xml:id="ftn64" n="62">NIJZ, Poročilo o
                        aktivnosti, 11. »Več pojasnil glede aidsa,« <hi rend="italic">Delo</hi>, 23.
                        10. 1985, 14. Marinčič, »Pamet v roke,« <hi rend="italic">Sobotna
                            priloga</hi>, 26. 10. 1985, 26.</note></p>
                <p>V začetni fazi boja proti aidsu je v Sloveniji do najpomembnejših premikov prišlo
                    na področju krvodajalstva in transfuziologije. Slovenski Zavod za transfuzijo
                    krvi je jeseni 1985 začel preverjati že zbrane enote krvi, prenehali so z
                    uporabo določenih krvnih derivatov, ki niso bili toplotno obdelani, poleg tega
                    pa so začeli testirati bolnike s hemofilijo na prisotnost protiteles virusa
                        HIV.<note place="foot" xml:id="ftn65" n="63">Konvalinka, »Virus AIDS že pri
                        nas,« <hi rend="italic">Jana</hi>, 4. 9. 1985, 11–12. Drakulić, »Virus
                        prijeti netipično,« <hi rend="italic">Start</hi>, 7. 9. 1985, 29–31.</note>
                    Do marca 1986 so odkrili štirinajst seropozitivnih oseb, ki so se okužile s
                    tujimi krvnimi preparati.<note place="foot" xml:id="ftn66" n="64">Dragica
                        Bošnjak, »Zdravniki: v Sloveniji še ni aidsa,« <hi rend="italic">Delo</hi>,
                        13. 3. 1986, 1.</note> Pristojni so si močno prizadevali, da bi med
                    številnimi slovenskimi krvodajalci ohranili zaupanje, zato so po medijih in
                    Rdečem križu pojasnjevali, da je darovanje krvi varno, okužba pa ni mogoča, saj
                    v Sloveniji že dvajset let uporabljajo igle in ves ostali material za enkratno
                    uporabo. Kljub temu je po letu 1985 ponekod po Sloveniji prišlo do rahlega
                    upada, zlasti med mlajšimi krvodajalci.<note place="foot" xml:id="ftn67" n="65"
                        >SI AS, 537, š. 533, t. e. 2, 74. seja Predsedstva RK SZDL, Ljubljana, 16.
                        6. 1987. »Aids napovedujejo značilne motnje,« <hi rend="italic">Delo</hi>,
                        9. 11. 1985, 5. »Preiskave so pokazale, da v Mariboru ni aidsa,« <hi
                            rend="italic">Delo</hi>, 13. 2. 1986, 2.</note>
                </p>
                <p>Najpomembnejši korak na področju preventive je Zavod za transfuzijo krvi naredil,
                    ko je Republiški komisiji za aids na podlagi priporočil Svetovne zdravstvene
                    organizacije in študij iz ZDA predlagal testiranje vsake enote darovane krvi na
                    protitelesa virusa HIV. Komisija je predlog oktobra 1985 sprejela in 8. januarja
                    1986 se je po vsej Sloveniji začelo testiranje vsake doze odvzete krvi.<note
                        place="foot" xml:id="ftn68" n="66">NIJZ, Poročilo o aktivnosti, 11. Glonar,
                        »Razmišljanje transfuziologa,« <hi rend="italic">Sobotna priloga</hi>, 25.
                        1. 1986, 21.</note> Vendar odločitev ne na republiški ne na zvezni ravni ni
                    bila sprejeta brez nestrinjanja, ki je bilo povezano zlasti z vprašanjem
                    financiranja. Večji del jugoslovanske stroke je menil, da bi testiranje vsake
                    enote krvi predstavljalo prevelik strošek, zlasti ker je bilo med ključnimi
                    skupinami malo pozitivnih, med ostalim prebivalstvom pa praktično nič. Med njimi
                    so bili srbski strokovnjaki, denimo Nikola Georgievski in Aleksandar Vujić, pa
                    tudi slovenski mikrobiolog Miha Likar. Menili so, da bi zadostovalo, če bi
                    ključne skupine prosili, naj ne darujejo krvi.<note place="foot" xml:id="ftn69"
                        n="67">Drakulić, »Virus prijeti netipično,« <hi rend="italic">Start</hi>, 7.
                        9. 1985, 29–31. Kogoj, »Aids ni znanstvena fantastika,« <hi rend="italic"
                            >Primorske novice</hi>, 27. 9. 1985, 8. Kogoj, »Aids je in bo,« <hi
                            rend="italic">Teleks</hi>, 12. 12. 1985, 23–25.</note> Drugače so menili
                    zagrebški infektolog Vitomir Burek, slovenski mikrobiolog Borut Drinovec,
                    transfuziologinja Ljerka Glonar ter večji del slovenske stroke. Izhajali so iz
                    ameriških raziskav, ki so pokazale, da pripadniki ključnih skupin niso
                    upoštevali priporočil, naj ne darujejo krvi. Ob finančnih pomislekih je Drinovec
                    pripomnil, da je dražje imeti pol promila obolelih z aidsom kot pa zagotoviti
                    varno kri.<note place="foot" xml:id="ftn70" n="68">Drakulić, »Virus prijeti
                        netipično,« <hi rend="italic">Start</hi>, 7. 9. 1985, 29–31. Glonar,
                        »Razmišljanje transfuziologa,« <hi rend="italic">Sobotna priloga</hi>, 25.
                        1. 1986, 21.</note> Slovenija je tako kot prva v Jugoslaviji uvedla
                    testiranje vsake odvzete doze, kmalu so ji sledila večja medicinska središča,
                    Zagreb, Beograd in Zemun, medtem ko so na ravni federacije obvezno testiranje
                    krvi uvedli šele z dopolnitvijo Odloka o ukrepih za varstvo prebivalstva pred
                    aidsom poleti 1987.<note place="foot" xml:id="ftn71" n="69">AJ, 578-38-67,
                        Sanitarni nadzor na granici, 1979–1984, f. 38. Nacrt Odluke o izmenama i
                        dopunama Odluke o merama za zaštitu stanovništva od sindroma stečenog
                        nedostatka imuniteta. Beograd, 28. 4. 1987. Ibid., Zapisnik sa 6. Sjednice
                        Saveznog komiteta za rad, zdravstvo i socijalnu zaštitu, Beograd, 19. 6.
                        1987. <hi rend="italic">Uradni list SFRJ</hi>, 7. 8. 1987, št. 53, 1306.
                        Dragica Bošnjak, »Neodgovorno omahovanje,« <hi rend="italic">Delo</hi>, 26.
                        3. 1987, 8.</note> Kot je zapisala Slavenka Drakulić, je bilo v Jugoslaviji
                    torej pomembno, v kateri republiki je človek živel, saj državljani pred aidsom
                    niso bili enako zaščiteni, čeprav so imeli enako pravico do zdravja.<note
                        place="foot" xml:id="ftn72" n="70">Drakulić, »Virus prijeti netipično,« <hi
                            rend="italic">Start</hi>, 7. 9. 1985, 29–31.</note></p>
                <p>Neenotnost jugoslovanskih strokovnjakov glede tako pomembnih vprašanj, kot sta
                    varna kri in kdaj je človek z virusom okužen ter posledično kužen, je vplivala
                    na zaupanje javnosti v sposobnost spoprijemanja stroke in politike z novo
                    boleznijo. Novinarji so se spraševali, kdo bo odgovoren, če se bo Jugoslavija
                    zaradi različnih strokovnih interpretacij na bolezen prepozno odzvala.
                    Opozarjali so na splošno finančno podhranjenost jugoslovanskega zdravstva in
                    nevarnost, da bo pretehtal že poznani pristop »lako ćemo« – odlaganje soočenja s
                    problemi, dokler ni zares nujno in hkrati običajno tudi prepozno.<note
                        place="foot" xml:id="ftn73" n="71">Kogoj, »AIDS je, AIDS ni?,« <hi
                            rend="italic">Primorske novice</hi>, 3. 9. 1985, 2. Drakulić, »Virus
                        prijeti netipično,« <hi rend="italic">Start</hi>, 7. 9. 1985, 29–31.</note>
                    Stroki v zagovor je stopila transfuziologinja Ljerka Glonar januarja 1986 v <hi
                        rend="italic">Sobotni prilogi</hi>. Opozorila je na edinstveno razmerje, ki
                    se je zaradi aidsa vzpostavilo med znanostjo in javnostjo. Medicinska stroka se
                    je pri soočanju z novo boleznijo srečevala s številni neznankami in
                    negotovostmi, medtem ko je vsak njen korak podrobno spremljala najširša javnost,
                    ki je »o malokateri bolezni razpravlja[la] […] toliko kakor o aidsu«. Poudarila
                    je tudi dvoreznost vsesplošnega medijskega poročanja o novi bolezni: »Kdaj pa
                    kdaj celo strokovnjaki precenijo novinarjevo medicinsko znanje in dopustijo, da
                    nespretno ubesedene misli in približna, navržena dejstva vznemirjajo naglo
                    pridobljeno znanje bralcev in majajo zaupanje v medicino.«<note place="foot"
                        xml:id="ftn74" n="72">Glonar, »Razmišljanje transfuziologa,« <hi
                            rend="italic">Sobotna priloga</hi>, 25. 1. 1986, 21.</note> Tudi Miha
                    Likar je leto in pol kasneje opozoril, da je stroka zaradi novih znanstvenih
                    spoznanj o aidsu primorana spreminjati določene ugotovitve, na kar ljudje zaradi
                    nepoznavanja principov delovanja znanosti pogosto reagirajo z zmedo in
                        nezaupanjem.<note place="foot" xml:id="ftn75" n="73">SI AS, 537, š. 533, t.
                        e. 2, 74. seja Predsedstva RK SZDL, Ljubljana, 16. 6. 1987.</note>
                </p>
                <p>Koliko zmede, nezaupanja in strahu so omenjena razhajanja v stroki vnesla v širšo
                    javnost, je težko presoditi, a v določeni meri je do tega zagotovo prišlo. Na to
                    opozarja zapis dijakinje Katarine v glasilu ene od ljubljanskih srednjih šol:
                    »Kot vse kaže, nas nekdo temeljito zavaja, toda kdo? Zdravniki si še sami niso
                    prišli na čisto, kaj ta bolezen za človeštvo pravzaprav pomeni.« Nadaljuje
                    nekoliko cinično, da bo treba poskrbeti za »dosmrtno zvestobo« in »neoporečno
                    življenje«, saj »splošnih varstvenih ukrepov s strani našega zdravstva po
                    nasprotujočih si izjavah vsaj še kako leto ne moremo pričakovati. […] Medtem pa
                    se pri zobozdravniku, s transfuzijo, med nežnimi šepetanji ali kako drugače
                    lahko okužimo prav vsi. Za rešitev bo takrat prepozno, saj je okužba
                        dosmrtna.«<note place="foot" xml:id="ftn76" n="74">Vesna Marinčič, »Najprej
                        test, potem šele igre v postelji,« <hi rend="italic">Sobotna priloga</hi>,
                        16. 11. 1985, 11.</note> Na omajano javno zaupanje je pokazal tudi odziv na
                    prvi primer aidsa v Jugoslaviji – ko so pristojni javnost obvestili o prvem
                    bolniku, so se med ljudmi pojavili dvomi o verodostojnosti informacije.</p>
            </div>
            <div>
                <head>Zapovedani molk</head>
                <p>V javnosti so še odmevala strokovna nestrinjanja glede prisotnosti protiteles v
                    krvi, ko je Zvezna komisija za aids 18. septembra 1985 potrdila prvi primer
                    obolenja z aidsom v Jugoslaviji. Bolnik je bil zdomec, ki se je na beograjski
                    infekcijski kliniki nekaj časa zdravil zaradi Kaposijevega sarkoma, nato pa se
                    je vrnil v tujino, kjer je v prometni nesreči izgubil življenje.<note
                        place="foot" xml:id="ftn77" n="75">»Prvi primer AIDS pri nas,« <hi
                            rend="italic">Delo</hi>, 20. 9. 1985, 23. Konvalinka, »Kaj pomenijo
                        protitelesa?,« <hi rend="italic">Jana</hi>, 25. 9. 1985, 11, 12.</note>
                    Sporočilo se je v medijih pojavilo po koncu glavne turistične sezone, zato so
                    hitro zaokrožile govorice, da so za primer bolezni vedeli že prej, a so
                    informacijo po politični poti zadržali. Ko je novinar Vitko Kogoj mikrobiologa
                    Miha Likarja povprašal o resničnosti teh domnev, mu je ta zagotovil, da obolenja
                    niso odkrili pred jesenjo, saj ljubljanski referenčni laboratorij pred koncem
                    avgusta še ni bil usposobljen za diagnostiko. Nekoliko kasneje je na ponovno
                    novinarjevo vprašanje odgovoril manj prepričljivo, da bi bilo zelo nespametno in
                    nesmiselno, če bi politika dejansko blokirala informiranje javnosti.<note
                        place="foot" xml:id="ftn78" n="76">Kogoj, »Aids ni znanstvena fantastika,«
                            <hi rend="italic">Primorske novice</hi>, 27. 9. 1985, 8.</note> Ali se
                    je v govoricah skrivalo zrno resnice, je zaradi pomanjkanja virov nemogoče
                    verodostojno oceniti, a naslednji odstavki bodo pokazali, da je v prihodnjih
                    dveh letih pomen uspešne turistične sezone igral nezanemarljivo vlogo pri
                    informiranju jugoslovanske javnosti o aidsu.</p>
                <p>Do konca leta 1985 je Jugoslavija Svetovni zdravstveni organizaciji prijavila še
                    en primer obolelega za aidsom, a sodeč po medijskem poročanju, javnost o tem ni
                    bila obveščena. Tisk je ponovno dosegla informacija o smrti tretjega
                    jugoslovanskega bolnika z aidsom, ki je 5. marca 1986 umrl na beograjski
                    infekcijski kliniki. Srbski kmet je bil prvi hemofilik v Jugoslaviji, ki je bil
                    žrtev okuženega krvnega preparata.<note place="foot" xml:id="ftn79" n="77">»Za
                        aidsom je umrl tretji bolnik v naši državi,« <hi rend="italic">Delo</hi>,
                        19. 3. 1986, 2.</note> Referenčni laboratorij v Ljubljani je do tedaj v
                    celotni državi potrdil nekaj manj kot sto okužb in do aprila je postalo jasno,
                    da so bili v Jugoslaviji, zlasti pa v Beogradu, narkomani tista skupina, ki jo
                    je aids najbolj ogrožal.<note place="foot" xml:id="ftn80" n="78">Bošnjak, »Brez
                        denarja proti aidsu?,« <hi rend="italic">Delo</hi>, 21. 3. 1986, 3. »Aids
                        najbolj ogroža narkomane,« <hi rend="italic">Delo</hi>, 5. 4. 1986.</note>
                    Širiti se je začela tudi preventiva. V Vojvodini so začeli testirati ključne
                    skupine, pilotno pregledovati kri krvodajalcev in organizirati predavanja o
                    aidsu za zdravstvene delavce.<note place="foot" xml:id="ftn81" n="79">»Vojvodina
                        v boju proti aidsu,« <hi rend="italic">Delo</hi>, 17. 4. 1986, 9.</note>
                    Tudi v Sloveniji so potekala prva predavanja o novi bolezni v zdravstvenih
                    domovih, šolah in društvih.<note place="foot" xml:id="ftn82" n="80">NIJZ,
                        Poročilo o aktivnosti, 8.</note> Na zvezni ravni je bil v procesu
                    sprejemanja Odlok o ukrepih za varstvo prebivalstva pred aidsom.<note
                        place="foot" xml:id="ftn83" n="81">AJ, 578-15-18. Sednice komiteta (III) u
                        1986. godine. 1986, f. 15. Odluka, Beograd, 25. 4. 1985.</note> Spomladi
                    1986 se je tako zdelo, da so se politika, stroka in javnost sprijaznile z
                    dejstvom, da je aids v Jugoslaviji in da je treba temu primerno ukrepati. Zato
                    toliko bolj preseneča, da je le nekaj mesecev kasneje, ko je za aidsom umrl prvi
                    Slovenec, politika medijem in stroki zapovedala molk.</p>
                <p>Prvi slovenski bolnik z aidsom je umrl v noči s 6. na 7. julij 1986 na
                    ljubljanski infekcijski kliniki. Okužbo so mu diagnosticirali nekaj mesecev pred
                    tem, medtem ko se je bolezen razvila dva meseca pred hospitalizacijo, do katere
                    je prišlo teden dni pred smrtjo. Osebje je po sprejemu bolnika o visoki
                    verjetnosti njegove smrti obvestilo oblasti in enako so ravnali tudi, ko je ta
                    nastopila. A novica o smrti prvega Slovenca z aidsom se v medijih ni pojavila
                    vse do 13. avgusta, ko je molk pretrgala <hi rend="italic">Jana</hi>. Sledile so
                    ji objave v <hi rend="italic">Teleksu</hi> in <hi rend="italic">Primorskih
                        novicah</hi>, medtem ko je <hi rend="italic">Delo</hi> še naprej molčalo,
                    kar jasno kaže na njegovo podrejenost oblasti.<note place="foot" xml:id="ftn84"
                        n="82">Maja Konvalinka, »Pozor, strogo zaupno!,« <hi rend="italic"
                        >Jana</hi>, 13. 8. 1986, 12. Mija Repovž, »Dvorezni molk,« <hi rend="italic"
                            >Teleks</hi>, 21. 8. 1986, 12, 13. Vitko Kogoj, »Aids – leto dni
                        kasneje,« <hi rend="italic">Primorske novice</hi>, 26. 8. 1986, 2.</note>
                    Vendar je podatek o prvem primeru aidsa v Sloveniji pozoren bralec tematike o
                    novi bolezni lahko zasledil že 17. julija v <hi rend="italic">Teleksu</hi>, kjer
                    je Miha Likar v intervjuju mimogrede omenil, da se sprašuje, »ali imamo v
                    Sloveniji prvi primer aidsa šele zdaj«.<note place="foot" xml:id="ftn85" n="83"
                        >»AIDS ne pozna izoliranih otokov,« <hi rend="italic">Teleks</hi>, 17. 7.
                        1986, 17, 18.</note> Medtem so informacije začele uhajati tudi iz kliničnega
                    centra in strogo zaupna skrivnost je postala javna tajna, zato so uredništva
                    presodila, da je nesmiselno še naprej vztrajati pri molku.<note place="foot"
                        xml:id="ftn86" n="84">Konvalinka, »Pozor, strogo zaupno!,« <hi rend="italic"
                            >Jana</hi>, 13. 8. 1986, 12.</note></p>
                <p>Prispevka v <hi rend="italic">Jani</hi> in <hi rend="italic">Teleksu</hi> sta
                    javnosti razkrila, da je prepoved objave informacij prišla iz Beograda.
                    Novinarske izsledke potrjujejo besede infektologa Ludvika Vidmarja, ki se je
                    skupaj z Miho Likarjem udeležil sestanka Zvezne komisije za aids v Beogradu,
                    kjer sta poročala o prvem slovenskem smrtnem primeru in še enem bolniku z
                    aidsom, ki so ga medtem sprejeli na ljubljansko infekcijsko kliniko. Sestanek se
                    je končal s sklepom komisije, da novica ne sme priti v medije. Vidmar je kot
                    razlog za odločitev navedel strah oblasti pred negativnim vplivom novice na
                    potek turistične sezone in upad prihodkov.<note place="foot" xml:id="ftn87"
                        n="85">Ćosić, <hi rend="italic">Trideset let hiva</hi>, 23.</note> Turizem
                    se je, poleg bojazni pred paniko, kot domneven razlog za zapovedani molk tudi
                    navajal v tisku. A novinarji so argument hitro zavrnili kot neprepričljiv in
                    poudarili, da imajo pomembne jugoslovanske turistične tekmice več obolelih z
                    aidsom, pa o tem brez škode za turizem primerno obveščajo svojo javnost.
                    Opozorili so, da bi netransparentno informiranje Jugoslaviji na tujem lahko celo
                    bolj škodilo kot koristilo.<note place="foot" xml:id="ftn88" n="86">Konvalinka,
                        »Pozor, strogo zaupno!,« <hi rend="italic">Jana</hi>, 13. 8. 1986, 12.
                        Repovž, »Dvorezni molk,« <hi rend="italic">Teleks</hi>, 21. 8. 1986, 12,
                        13.</note></p>
                <p>Miji Repovž je za <hi rend="italic">Teleks</hi> uspelo izvedeti, da se z uradnim
                    molkom nikakor ni strinjala slovenska stroka, škodljivosti prikrivanja
                    informacij pa naj bi se zavedali tudi na Republiškem komiteju za zdravstveno in
                    socialno varstvo. Odločitev Zvezne komisije za aids o molku naj bi poskušali
                    spremeniti v pogovorih med republiškim in zveznim izvršnim svetom, a brez
                    uspeha. Navedbe novinarke o stališčih republiških organov žal ni mogoče potrditi
                    z arhivskimi viri, medtem ko je iz različnih intervjujev popolnoma jasno, da je
                    slovenska stroka zagovarjala potrebo po transparentnem obveščanju javnosti.<note
                        place="foot" xml:id="ftn89" n="87">Ibid.</note> Miha Likar je sicer izrazil
                    določeno razumevanje do zdravstvenih administratorjev in njihove zadržanosti pri
                    informiranju, »saj se bojijo panike, bolezen spremlja še polno neznank«. A
                    hkrati je opozoril, da je panika predvsem posledica nepoučenosti ljudi, zato jih
                    je treba opolnomočiti s podatki, saj bodo le tako lahko poskrbeli za osebno
                    preventivo in spremenili svoje spolne navade: »Ne vem, zakaj bi aids skrivali.
                    Aids je v bistvu spolna bolezen, bolezen, ki se prenaša predvsem s spolnimi
                    stiki. Če spolno bolezen skrivaš, postane ilegalna. Če je ilegalna, ne veš, kako
                    se širi. To je nevarno in to me vznemirja.« Poudaril je, da je tisk na področju
                    informiranja že veliko prispeval.<note place="foot" xml:id="ftn90" n="88">»AIDS
                        ne pozna izoliranih otokov,« <hi rend="italic">Teleks</hi>, 17. 7. 1986, 17,
                        18.</note> Podobnega mnenja je bil Jože Lokar, predstojnik Centra za
                    mentalno zdravje v Ljubljani, ki je poudaril pomen obveščanja v zgodnji fazi
                    bolezni, ko je okužb malo. Opozoril je, da imajo ljudje pravico do točnih
                    informacij, saj skrivanje le še povečuje grozljivost bolezni, ki zaradi svoje
                    povezanosti s krvjo, spermo in smrtjo že tako buri duhove. Poudaril je, da več
                    informacij ko je zadržanih, bolj totalitaren je sistem.<note place="foot"
                        xml:id="ftn91" n="89">Repovž, »Dvorezni molk,« <hi rend="italic"
                        >Teleks</hi>, 21. 8. 1986, 12, 13.</note></p>
                <p>Na škodljivost molka in skrivaštva so opozarjali tudi novinarji. Poudarjali so,
                    da takšno ravnanje med ljudmi krepi nezaupanje do oblasti in apatičnost. Maja
                    Konvalinka je jugoslovanskim oblastem nastavila vzhodnoevropsko ogledalo in
                    poudarila, da so se ob černobilski katastrofi zgražali in zasmehovali uradno
                    sovjetsko poročanje, zdaj pa sami počnejo podobno.<note place="foot"
                        xml:id="ftn92" n="90">Konvalinka, »Pozor, strogo zaupno!,« <hi rend="italic"
                            >Jana</hi>, 13. 8. 1986, 12.</note> Vitko Kogoj in Mija Repovž sta
                    opozorila, da jugoslovansko soočanje z aidsom pravzaprav kaže na značilen <hi
                        rend="italic">modus operandi</hi> jugoslovanskih oblasti v težavnih
                    situacijah. Podobno kot na nemire na Kosovu, inflacijo, nebrzdano zadolževanje v
                    tujini in stavke so se jugoslovanski odločevalci tudi na aids raje odzvali z
                    molkom kot ukrepanjem in informiranjem javnosti. Novinarka <hi rend="italic"
                        >Teleksa</hi> je zapisano dodatno podkrepila s pronicljivim opažanjem, da
                    »skrivanje neprijetnih dejstev, tako značilno za našo družbo, dejstev samih
                    nikoli ni spremenilo, ampak jih je zaostrilo, ker nismo pravočasno začeli
                    odpravljati vzrokov zanje«.<note place="foot" xml:id="ftn93" n="91">Kogoj, »Aids
                        – leto dni kasneje,« <hi rend="italic">Primorske novice</hi>, 26. 8. 1986,
                        2.</note> Razkritje zapovedanega molka je slovenski stroki in medijem dalo
                    priložnost, da so odločno opozorili na škodljivost določenih političnih praks in
                    poudarili pomen transparentnega informiranja javnosti. Tako se je v zadnjih
                    mesecih leta 1986 odprl prostor širšim razpravam o aidsu in bolj intenzivnemu
                    informiranju prebivalstva o možnostih preventive.</p>
            </div>
            <div>
                <head>Aids kot družbeno-medicinski problem</head>
                <p>V drugi polovici leta 1986 se je v slovenskem prostoru krepilo zavedanje, da gre
                    pri aidsu za družbeno-medicinski in etični problem. Jugoslavija je bila po
                    številu okuženih na svetovnem repu, a s pojavom prvih obolelih sta v praksi
                    prišla do izraza strah in stigma, ki sta spremljala novo bolezen. Po besedah
                    infektologa Ludvika Vidmarja je bilo slovensko zdravstveno osebje sprva zelo
                    prestrašeno in zadržano do bolnikov ter okuženih z aidsom. Potrebnih je bilo
                    veliko izobraževanj, sestankov, pogovorov, filmov, da se je med zdravstvenimi
                    delavci zasidrala zavest, da bolniki in okuženi ob primerni preventivi zanje
                    niso nevarni. Pomemben je bil tudi Vidmarjev osebni zgled, saj se je z bolniki
                    vpričo osebja rokoval, jih objel in tako manjšal stigmo.<note place="foot"
                        xml:id="ftn94" n="92">Ćosić, <hi rend="italic">Trideset let hiva</hi>,
                        16.</note> Višja medicinska sestra Mojca Dolinšek se spominja, da so za
                    zdravstvene delavce bolniki z aidsom sprva nosili dvojno stigmo: ker so jih pri
                    krvnih posegih potencialno ogrožali in ker so bili večinoma istospolno
                    usmerjeni. Homoseksualnost je bila v tedanji slovenski družbi zamolčana tema, o
                    kateri večina ni vedela nič. »Šele s pojavom prvih bolnikov sem se začela
                    seznanjati z drugačnim načinom življenja, z drugačnim obnašanjem, z drugačnimi
                    potrebami. Ta bolezen mi je prinesla tudi mnogo spoznanj, ki so bila prej tabu,«
                    se spominja Dolinšek.<note place="foot" xml:id="ftn95" n="93">Ibid., 42.</note>
                    Aids v družbi torej ni vzbujal le stigme, ampak je odpiral tudi prostor za
                    razpravo o sprejemanju drugačnosti.</p>
                <p>Določeni strokovnjaki so začeli jasno opozarjati na nevarnost, ki jo prinaša
                    odrivanje okužbe in bolezni v »rizične skupne«. Jože Lokar iz ljubljanskega
                    Centra za mentalno zdravje je opozoril na potrebo po bolj previdnem diskurzu:
                    »Aids ni bolezen homoseksualcev, ampak bolezen ljudi. […] Za aidsom lahko zboli
                    vsak človek, od njegovega načina življenja pa je odvisno, ali bo ta verjetnost
                        večja.<note place="foot" xml:id="ftn96" n="94">Repovž, »Dvorezni molk,« <hi
                            rend="italic">Teleks</hi>, 21. 8. 1986, 12, 13.</note> Mikrobiolog Borut
                    Drinovec je v intervjuju za <hi rend="italic">Jano</hi> poudaril, da se aids v
                    svetu že širi med splošnim prebivalstvom: »Slovenija ni otok, zato je virus tudi
                    pri nas zanesljivo prišel že do netipičnih skupin.«<note place="foot"
                        xml:id="ftn97" n="95">Maja Konvalinka, »Lonec z luknjo,« <hi rend="italic"
                            >Jana</hi>, 19. 11. 1986, 12, 13.</note> Nekateri novinarji so konec
                    leta 1986 začeli besedo rizičen zapisovati v narekovajih, poleti 1987 pa so
                    predstavniki stroke in Zveze socialistične mladine Slovenije (ZSMS) na sejah
                    najvišjih republiških organov prisotne začeli opominjati, da ni mogoče govoriti
                    o »rizičnih skupinah«, ampak zgolj o rizičnem obnašanju.<note place="foot"
                        xml:id="ftn98" n="96">Vesna Marinčič, »Aids ali etika javne bolezni,« <hi
                            rend="italic">Sobotna priloga</hi>, 27. 12. 1986, 21. SI AS, 537, š.
                        533, t. e. 2, 74. seja Predsedstva RK SZDL, Ljubljana, 16. 6. 1987. SI AS,
                        223, kr. 4812, 61. seja Izvršnega sveta SRS, Ljubljana, 9. 7. 1987.</note> A
                    tudi stroka je svoje napotke včasih neposrečeno ubesedila, kar je pokazala prva
                    večja informacijska akcija Republiške komisije za aids v <hi rend="italic"
                        >Delu</hi>. V njej so zapisali, da je okužba v večini primerov posledica
                    »rizičnega načina življenja: homoseksualnosti, zasvojenosti z mamili«, in tako
                    homoseksualnost označili kot samo po sebi rizično.<note place="foot"
                        xml:id="ftn99" n="97">»Kaj je treba vedeti,« <hi rend="italic">Delo</hi>,
                        28. 4. 1987, 8.</note>
                </p>
                <p>Zaradi takšnih spodrsljajev so člani slovenske gejevske skupnosti pogosto imeli
                    zadržan odnos do stroke, na kar kaže letak, ki je bil na pobudo Magnusa izdan ob
                    mednarodnem dnevu mobilizacije proti aidsu – ta je leta 1987 potekal 25. maja.
                    Na njem so med tveganimi družbenimi dejavniki, ki olajšujejo širjenje bolezni,
                    med drugim navedli neetičen odnos zdravstvenega in drugega osebja do okuženega
                    ali bolnika.<note place="foot" xml:id="ftn100" n="98"><hi rend="italic">Ne
                            umrite zaradi užitka ali od strahu | HA-REACT</hi>, <ref
                            target="https://www.hareact.eu/en/publication/ne-umrite-zaradi-u%C5%BEitka-ali-od-strahu"
                            >https://www.hareact.eu/en/publication/ne-umrite-zaradi-u%C5%BEitka-ali-od-strahu</ref>.</note>
                    Predstavnike slovenske gejevske skupnosti je zmotila tudi pripomba, ki so jo
                    našli v enem od zapisnikov republiških organov, da »Magnus ni pristal na splošno
                    testiranje homoseksualcev«, saj jih o tem ni nihče nič vprašal. Prisilnemu
                    testiranju so ostro nasprotovali, medtem ko so bili prostovoljnemu in zares
                    anonimnemu testiranju naklonjeni.<note place="foot" xml:id="ftn101" n="99">Odbor
                        za pripravo tedna Magnus in Sekcija Magnus, »Dezinformacija,« <hi
                            rend="italic">Delo</hi>, 21. 3. 1987, 2.</note>
                </p>
                <p>Predlog prisilnega testiranja s strani stroke se sicer zdi malo verjeten, saj je
                    Miha Likar že julija 1986 v enem od intervjujev poudaril, da ključnih skupin ne
                    silijo k testiranju, saj se zavedajo, da bi kakršnikoli represivni ukrepi le
                    povečali neobvladljivost situacije. Poleg tega je poudaril, da zagovarjajo
                    načelo popolne anonimnosti. Ampak to je zgolj pomenilo, da so zdravniki osebne
                    podatke testiranih skrbno varovali, medtem ko pravo anonimno testiranje, brez
                    predložitve osebnih podatkov, ne v Sloveniji ne drugod po Jugoslaviji ni bilo na
                        voljo.<note place="foot" xml:id="ftn102" n="100">»AIDS ne pozna izoliranih
                        otokov,« <hi rend="italic">Teleks</hi>, 17. 7. 1986, 17, 18.</note> Zato se
                    je marsikdo v strahu pred potencialnim razkritjem podatkov in posledično stigmo
                    raje odločil za testiranje v tujini. Morda je bil to eden od razlogov, zakaj je
                    bila ambulanta za aids na ljubljanski infekcijski kliniki slabo obiskana, na kar
                    je novembra 1986 opozoril Borut Drinovec. Hkrati je priznal, da stroka ne pozna
                    strategije, kako bi narkomane, homoseksualce in biseksualce pritegnili k
                    testiranju, čeprav so o tem večkrat razpravljali.<note place="foot"
                        xml:id="ftn103" n="101">Konvalinka, »Lonec z luknjo,« <hi rend="italic"
                            >Jana</hi>, 19. 11. 1986, 12, 13.</note> Preventivna dejavnost med
                    ključnimi skupinami je bila v prvih letih boja proti aidsu torej omejena tudi
                    zaradi težav pri navezavi stikov s stroko, in zdi se, da ne ena ne druga stran
                    ni vlagala posebnih naporov v vzpostavitev povezave.</p>
                <p>Na področju obveščanja slovenske javnosti o zaščiti pred aidsom so do leta 1987
                    največ naredili mediji, ki so povzemali informacije iz tujine in o različnih
                    vidikih bolezni – medicinskih in družbenih – intervjuvali domače ter tuje
                    strokovnjake. Pri osveščanju prebivalstva je od samega začetka pomembno vlogo
                    igral Rdeči križ, ki je med drugim prevzel distribucijo določenih gradiv, ki jih
                    je pripravila komisija za aids. Ta je bila predvsem posvetovalno strokovno telo
                    brez natančno definirane operativne odgovornosti in brez lastnih sredstev, zato
                    je bilo njeno delovanje na področju širše preventive omejeno, kot priznavajo
                    kasnejša poročila. Delovala je zlasti po posameznih članih, ki so informacije o
                    zaščiti pred aidsom širili s predavanji v šolah, zdravstvenih domovih, zaporih
                    in seveda z nastopi v sredstvih javnega obveščanja.<note place="foot"
                        xml:id="ftn104" n="102">NIJZ, »Slovenski program za preprečevanje in
                        obvladovanje AIDS/HIV. Dosežki, prepreke in predlogi.« Oddelek za
                        epidemiologijo, Univerzitetni zavod za zdravstveno in socialno varstvo,
                        Ljubljana, avgust 1990.</note> Pri osveščanju mladih je vedno pomembnejšo
                    vlogo igrala ZSMS, ki je spomladi 1987 ustanovila mobilizacijski odbor proti
                        aidsu.<note place="foot" xml:id="ftn105" n="103">SI AS, 537, š. 533, t. e.
                        2, 74. seja Predsedstva RK SZDL, Ljubljana, 16. 6. 1987. Žarko Hojnik,
                        »Zapor in njegovi prebivalci,« <hi rend="italic">Sobotna priloga</hi>, 11.
                        4. 1987, 23.</note> A splošno stanje glede preventive je bilo predvsem na
                    stopnji »morali bi« in »morali bomo«, kot sta kritično zapisala novinarja v <hi
                        rend="italic">Sobotni prilogi</hi>. Pristojne institucije še niso pripravile
                    množičnih informativnih letakov in brošur, javna stranišča niso bila polepljena
                    s plakati, ki bi o nevarnosti opozarjale tudi najbolj marginalizirane
                    posameznike, narkomanom niso bile na voljo zastonj igle. Je pa zato omenjeni
                    prispevek v <hi rend="italic">Sobotni prilogi</hi> širši slovenski javnosti kot
                    prvi ponudil grafični prikaz določenih spolnih praks (tako hetero- kot
                    homoseksualnih) s pojasnili, ali in zakaj so tvegane.<note place="foot"
                        xml:id="ftn106" n="104">Tomaž Gerdina in Vesna Marinčič, »Aids je epidemija
                        prihodnosti in zaradi nje bodo umirali samo nevedni,« <hi rend="italic"
                            >Sobotna priloga</hi>, 7. 2. 1987, 21.</note>
                </p>
                <p>Zvezni in republiški organi so aktivnost na področju boja proti aidsu okrepili
                    spomladi 1987, ko se je na vseh ravneh uveljavilo mnenje, da je grozeča
                    epidemija družbeni, ne le zdravstveni problem, informiranje pa edina učinkovita
                    preventiva pred širjenjem nove bolezni. Zvezna komisija za aids je bila s tem
                    namenom v začetku maja 1987 razširjena s predstavniki Socialistične zveze
                    delovnega ljudska (SZDL), ZSM, Rdečega križa in novinarjev.<note place="foot"
                        xml:id="ftn107" n="105">»Aids: edino zdravilo je obveščenost,« <hi
                            rend="italic">Delo</hi>, 5. 5. 1987, 1.</note> 18. maja 1987 se je v
                    Beogradu sestala sekcija Zvezne konference SZDL za socialno politiko, zdravstvo
                    in standard ter opozorila, da Jugoslavija za uspešen boj proti aidsu čim prej
                    potrebuje lasten program zdravstvene vzgoje in obveščanja prebivalstva.<note
                        place="foot" xml:id="ftn108" n="106">»Z znanjem proti kugi dvajsetega
                        stoletja,« <hi rend="italic">Delo</hi>, 19. 5. 1987, 2.</note> Dan kasneje
                    je Zvezna komisija za aids sklenila, da bo do konca julija takšen program
                    pripravljen, kar se je dejansko uresničilo.<note place="foot" xml:id="ftn109"
                        n="107">AJ, 578-38-67, Sanitarni nadzor na granici, 1979–1984, f. 38. Nacrt
                        Odluke o izmenama i dopunama Odluke o merama za zaštitu stanovništva od
                        sindroma stečenog nedostatka imuniteta. Beograd, 28. 4. 1987. »Obvezni testi
                        krvi za vse krvodajalce,« <hi rend="italic">Delo</hi>, 20. 5. 1987,
                        20.</note> Na zasedanju Zveznega komiteja za delo, zdravstvo in socialno
                    varstvo 19. junija je direktor Zveznega zavoda za zdravstveno varstvo Branko
                    Poček zagotovil, da kar se tiče informacij o aidsu v Jugoslaviji ni nič tajnega,
                    razen imen in priimkov bolnikov in okuženih. Izrazil je upanje, da se bo zaradi
                    dostopnosti podatkov v javnosti zmanjšala raven skepse in nezaupanja. Na
                    prisotne novinarje (pred sejo je potekala novinarska konferenca) je apeliral,
                    naj ljudi osveščajo, da je lahko z odgovornim ravnanjem vsak gospodar svojega
                    zdravja. Opozoril je tudi na informiranje okuženih, naj spremenijo svoj način
                    življenja s ciljem, da odložijo začetek bolezni in zaščitijo druge – kar v
                    primerjavi s stališči dela srbske stroke leta 1985 kaže na občuten premik pri
                    razumevanju aidsa.<note place="foot" xml:id="ftn110" n="108">AJ, 578-38-67,
                        Sanitarni nadzor na granici, 1979–1984, f. 38. Zapisnik sa 6. Sjednice
                        Saveznog komiteta za rad, zdravstvo i socijalnu zaštitu, Beograd, 19. 6.
                        1987.</note>
                </p>
                <p>Slovenski člani Zveznega komiteja za delo, zdravstvo in socialno varstvo so na
                    zasedanju opozorili na pomen izobraževanja pedagoških delavcev in sindikatov, ki
                    bi širili informacije o možnostih zaščite pred aidsom, tudi o kondomih, med kar
                    se da širokim krogom prebivalstva. O tej tematiki je nekaj dni prej razpravljalo
                    tudi Predsedstvo Republiške konference SZDL, ki je problematiko aidsa tedaj
                    prvič uvrstilo na svoj dnevni red. Na seji so predstavniki slovenske komisije za
                    aids SZDL pozvali, naj se aktivno vključi v preventivno kampanjo, saj ima po
                    svojih množičnih organizacijah širok izobraževalni doseg. Na drugi strani je
                    SZDL po zveznem vzoru dal pobudo za razširitev Republiške komisije za aids s
                    strokovnjaki s področja sociologije, psihologije, pedagogike in informiranja.
                    Prisotni na seji so se zavzeli za načrten pristop k spolni vzgoji v šolstvu,
                    kjer bi brez tabujev in starosti primerno predstavili vse pomembne informacije.
                    Opozorili so, da je treba povečati dostopnost in kakovost kondomov, tudi s
                    pomočjo raznih subvencij. Prav tako so predlagali, da se v preventivne
                    dejavnosti vključijo JLA in verske skupnosti.<note place="foot" xml:id="ftn111"
                        n="109">SI AS, 537, š. 533, t. e. 2, 74. seja Predsedstva RK SZDL, Ljubljana,
                        16. 6. 1987. Ibid., š. 1117, t. e. 1196, mnenje sveta za socialno in
                        zdravstveno politiko, Ljubljana, 12. 6. 1987. SI AS, 2102. Ministrstvo za
                        zdravstvo, š. 72, t. e. 1145, Odločba o imenovanju Komisije za AIDS, 28. 9.
                        1987.</note>
                </p>
                <p>Na seji Predsedstva Republiške konference SZDL so prisotni opozorili na potrebo
                    po boljšem sodelovanju na ravni federacije: po skupnih akcijah,
                    zdravstveno-vzgojnih materialih, koordiniranih raziskavah, dodatnih virih
                    financiranja. Dogovorili so se, da bodo od zveznih organov zahtevali uvedbo
                    obveznega testiranja vsake doze krvi na ravni federacije in pripravo skupnih
                    usmeritev za preventivno delovanje.<note place="foot" xml:id="ftn112" n="110">SI
                        AS, 537, š. 533, t. e. 2, 74. seja Predsedstva RK SZDL, Ljubljana, 16. 6.
                        1987.</note> Ta zahteva potrjuje, da je bila komunikacija med zveznimi in
                    republiškimi organi slaba, na kar je že leta 1986 opozarjal Miha Likar.<note
                        place="foot" xml:id="ftn113" n="111">Bošnjak, »Brez denarja proti aidsu?,«
                            <hi rend="italic">Delo</hi>, 21. 3. 1986, 3.</note> Predlog obveznega
                    testiranja vsake doze krvi je bil na zvezni ravni namreč dokončan že konec
                    aprila, sprejet pa konec julija 1987, medtem ko je bil Jugoslovanski program za
                    zaščito prebivalstva pred aidsom v pripravi od konca maja, sprejet pa sredi
                    julija 1987.<note place="foot" xml:id="ftn114" n="112">AJ, 578-38-67, Sanitarni
                        nadzor na granici, 1979–1984, f. 38. Nacrt Odluke o izmenama i dopunama
                        Odluke o merama za zaštitu stanovništva od sindroma stečenog nedostatka
                        imuniteta. Beograd, 28. 4. 1987. AJ, 578-15-18. Sednice komiteta (III) u
                        1986. godine. 1986, f. 15, Nacionalna deklaracija o prevenciji side.</note>
                    Morda so bili slovenski republiški organi o pripravi zveznih ukrepov slabo
                    obveščeni – o tem bi sicer lahko prebrali v slovenskih medijih – ali pa so o
                    obljubah zveznih struktur dvomili in se zato raje določili za dodaten poziv.</p>
                <p>Slovenski politični vrh ni bil naklonjen temu, da bi se politika opredeljevala do
                    strokovnih odločitev, kot je poudaril predsednik republiškega izvršnega sveta
                    Dušan Šinigoj, ko se je aids 9. julija 1987 prvič znašel na delovniku
                    slovenskega izvršnega sveta.<note place="foot" xml:id="ftn115" n="113">SI AS,
                        223, Vlada RS, kr. 4812, 61. seja Izvršnega sveta SRS, Ljubljana, 9. 7.
                        1987.</note> Drugačnega mnenja so bili zvezni odločevalci, ki so leta 1987 v
                    z aidsom povezano problematiko posegli dvakrat. Marca so republiški organi pod
                    zveznim pritiskom prepovedali festival Magnus oziroma »kongres homoseksualcev«,
                    kot so ga poimenovali v Beogradu. Festival, ki bi svoja vrata moral odpreti 25.
                    maja in bi osveščal tudi o preventivi pred aidsom, je bil prepovedan pod
                    pretvezo zaščite prebivalstva pred aidsom, dejansko pa je bil žrtev plakatne
                    afere, ki je tedaj razburjala jugoslovansko javnost (več o tem v prispevku Marka
                    Zajca).</p>
                <p>Drugič se je zvezna politika v problematiko aidsa že tradicionalno vmešala med
                    turistično sezono. Konec julija 1987 je Turistična zveza Jugoslavije nameravala
                    natisniti sto tisoč izvodov informativnega letaka v štirih svetovnih jezikih, ki
                    bi bil namenjen osveščanju tujih gostov.<note place="foot" xml:id="ftn116"
                        n="114">»Opozorilo o aidsu za tujce že imajo, za Jugoslovane bo natisnjeno
                        kasneje,« <hi rend="italic">Delo</hi>, 24. 7. 1987, 2.</note> Dva tedna
                    kasneje je javnost dosegla informacija, da letaki – uradno – zaradi tehničnih
                    težav ne bodo natisnjeni. Neuradno pa naj bi se »z raznih strani« vrstili
                    pritiski, da bi mnogi tujci lahko organizirano in množično zdravstveno
                    propagando razumeli kot znak, da se je bolezen v Jugoslaviji nevarno razširila,
                    kar bi turizmu naredilo več škode kot koristi.<note place="foot" xml:id="ftn117"
                        n="115">»Bi letaki od aidsu res begali tuje turiste?,« <hi rend="italic"
                            >Delo</hi>, 11. 8. 1987, 1.</note> Podobnega mnenja je bil predsednik
                    Zveznega komiteja za delo, zdravstvo in socialno varstvo Janko Obočki, ki je na
                    seji 19. junija 1987 opozoril, da obdobje turistične sezone ni najboljši
                    trenutek za aktivacijo preventivne kampanje. Odločno sta mu nasprotovala
                    predstavnika Slovenije in Hrvaške, ki sta se zavzela za transparentnost in
                    poudarila, da jugoslovanski podatki ne strašijo nikogar, prej nasprotno, saj v
                    Jugoslavijo prihajajo turisti iz držav, kjer je mnogo več okuženih.<note
                        place="foot" xml:id="ftn118" n="116">AJ, 578-38-67, Sanitarni nadzor na
                        granici, 1979–1984, f. 38, Zapisnik sa 6. Sjednice Saveznog komiteta za rad,
                        zdravstvo i socijalnu zaštitu, Beograd, 19. 6. 1987.</note> Podobno je
                    razmišljala novinarka <hi rend="italic">Dela</hi>, ki se je ob zveznem
                    postopanju cinično spraševala, le kako bi se turisti iz držav, »v katerih s
                    kondomi mahajo ne le v televizijskih oddajah, temveč celo v parlamentih, lahko
                    vznemirili zaradi lista papirja, na katerem bi bilo nekaj bistvenih informacij o
                    bolezni in možnih zaščitnih ukrepih«.<note place="foot" xml:id="ftn119" n="117"
                        >»Bi letaki od aidsu res begali tuje turiste?,« <hi rend="italic">Delo</hi>,
                        11. 8. 1987, 1.</note></p>
                <p>Na začetku poletja je Zvezna komisija za aids pripravljala tudi plakate in
                    milijon informativnih letakov o aidsu v jezikih jugoslovanskih narodov in
                    narodnosti. Plakati z najpomembnejšimi podatki naj bi bili prisotni na ulicah, v
                    šolah, hotelih, čakalnicah in sredstvih javnega prometa. V načrtu je bil tudi
                    tisk okoli 100.000 lepakov in več tisoč izvodov strokovne publikacije za
                    zdravstvene delavce.<note place="foot" xml:id="ftn120" n="118">»Pripravljena
                        letak in plakat o aidsu,« <hi rend="italic">Delo</hi>, 10. 6. 1987, 2.
                        »Opozorilo o aidsu,« <hi rend="italic">Delo</hi>, 24. 7. 1987, 2.</note>
                    Prve zvezne kampanje te vrste nazadnje niso izvedli, saj iz zveznega sklada ni
                    bilo mogoče zagotoviti zadostnih finančnih sredstev. Zato so se krepile skrbi,
                    da Jugoslavija počasi izgublja nekajletno prednost, ki jo je zaradi poznega
                    prihoda aidsa v državo imela pred zahodom. Zagotovitev sredstev za preventivo je
                    bila prepuščena posameznim republikam in novinarka <hi rend="italic">Dela</hi>
                    je opozarjala, da bodo bogatejše članice federacije verjetno zbrale dovolj
                    denarja, kaj pa ostale?<note place="foot" xml:id="ftn121" n="119">»Bi letaki o
                        aidsu res begali tuje turiste?,« <hi rend="italic">Delo</hi>, 11. 8. 1987,
                        1.</note> Pri odzivu na aids so bile jugoslovanske republike in pokrajine
                    različno hitre, prav tako so ubirale različne pristope. Na področju preventive
                    sta bili poleg Slovenije najdejavnejši Hrvaška in Vojvodina. Prva je veliko
                    pozornosti namenjala izobraževanju mladine, zlasti v šolah, kjer so se v
                    osveščanje aktivno vključili socialni psihologi. Na drugi strani se je Vojvodina
                    odločila za epidemiološko-medicinski pristop in si prizadevala natančno slediti
                    stikom vsakega okuženega.<note place="foot" xml:id="ftn122" n="120">SI AS, 537.
                        RK SZDL, š. 533, t. e. 2, 74. seja Predsedstva RK SZDL, Ljubljana, 16. 6.
                        1987.</note> Prizadevanja v boju proti aidsu na ravni posameznih republik in
                    pokrajin so torej odsevala razvojno in finančno ločnico v federaciji, a težava
                    je bila, da aids ni upošteval ne republiških ne pokrajinskih meja.</p>
                <p>Slovenija je leta 1987 na področju preventive pred aidsom močno napredovala. O
                    bolezni so z medicinskega in družbeno-etičnega vidika skoraj dnevno pisali
                    različni tiskani mediji, oddaje o aidsu so se pojavile na radiu in televiziji, o
                    možnostih zaščite pred okužbo so prirejali okrogle mize in predavanja, mladim so
                    nudili informacije o preventivi na raznih stojnicah, shodih, športnih
                    prireditvah, delovnih akcijah. Aprila so bila objavljena navodila o načinu dela
                    z bolniki z aidsom v zdravstvenih ambulantah, septembra sta Zavod za šolstvo in
                    Zavod za zdravstveno varstvo organizirala posvet za učitelje in zdravstvene
                    delavce. V javnosti so zakrožili prvi letaki in plakati z informacijami o aidsu,
                    v trgovinah pa je bilo na vidnih krajih na voljo vedno več kondomov. Sredstva za
                    aids so se začela zbirati tudi v okviru raznih dobrodelnih akcij.<note
                        place="foot" xml:id="ftn123" n="121">»Radio program,« <hi rend="italic"
                            >Delo</hi>, 4. 3. 1987, 18. »Predavanja,« <hi rend="italic">Delo</hi>,
                        21. 3. 1987, 2. Matjaž Rode, »Aids v zobozdravniški ordinaciji,« <hi
                            rend="italic">Delo</hi>, 21. 4. 1987, 12. »Kaj je treba vedeti? Kaj je
                        AIDS?,« <hi rend="italic">Delo</hi>, 28. 4. 1987, 8. »350 učencev na
                        športnih terenih,« <hi rend="italic">Delo</hi>, 19. 5. 1987, 2. »Javna
                        okrogla miza o aidsu,« <hi rend="italic">Delo</hi>, 27. 5. 1987, 2.
                        »Srečanje mladih Kamničanov,« <hi rend="italic">Delo</hi>, 28. 5. 1987, 10.
                        »Televizija, spored,« <hi rend="italic">Delo</hi>, 18. 6. 1987, 18.
                        »Petnajsti rojstni dan Vala 202,« <hi rend="italic">Delo</hi>, 24. 6. 1987,
                        9. »Zloženka o aidsu v vsako družino,« <hi rend="italic">Delo</hi>, 8. 7.
                        1987, 16. Primož Kališnik, »Tudi pri nas kondom za zdravje,« <hi
                            rend="italic">Delo</hi>, 23. 7. 1987, 11. »Brigadirji odhajajo domov,«
                            <hi rend="italic">Delo</hi>, 7. 8. 1987, 2. »Kmalu učno-vzgojni
                        pripomočki za pogovore o aidsu,« <hi rend="italic">Delo</hi>, 25. 9. 1987,
                        2. »Mariborski RK je prejel zloženke o aidsu,« <hi rend="italic">Delo</hi>,
                        2. 10. 1987, 7. »Želijo več znanja o družbi,« <hi rend="italic">Delo</hi>,
                        14. 12. 1987, 2. »Aktiv kmečkih žena je organiziral predavanje,« <hi
                            rend="italic">Delo</hi>, 30. 12. 1987, 10.</note> Do konca leta 1987 je
                    v Jugoslaviji umrlo šestnajst bolnikov z aidsom, deset jih je živelo z
                    boleznijo, medtem ko je bilo potrjeno okuženih krepko nad 500.<note place="foot"
                        xml:id="ftn124" n="122">AJ, 578-15-18. Sednice komiteta (III) u 1986.
                        godine. 1986, f. 15, Pregled obolelih i umrlih od AIDS-SIDE u SFRJ. Beograd,
                        28. 12. 1987.</note> V Sloveniji sta do konca leta 1987 zaradi aidsa umrla
                    dva bolnika, dva sta živela z boleznijo, enaindvajset oseb pa je bilo okuženih
                    brez znamenj obolenja.<note place="foot" xml:id="ftn125" n="123">Dragica Bošnjak
                        in Djordje Gajić, »Aids, bolezen telesa in duše,« <hi rend="italic"
                            >Delo</hi>, 4. 12. 1987, 5.</note> Sredi leta 1987 je bila izdelana
                    prognoza, da bo do leta 1990 v Sloveniji zaradi aidsa zbolelo okrog 100 in umrlo
                    okrog 65 oseb. Izkazala se je za močno pretirano, saj je do tedaj v Sloveniji za
                    aidsom obolelo le štirinajst ljudi.<note place="foot" xml:id="ftn126" n="124"
                        >NIJZ, Poročilo o aktivnosti, 6. NIJZ, AIDS in HIV infekcija v Sloveniji,
                        četrtletno poročilo. Institut za varovanje zdravja, Ljubljana, 31. 3.
                        1993.</note>
                </p>
                <milestone unit="section" n="***"/>
                <p>Aids ne v slovenskem ne v jugoslovanskem prostoru ni dosegel epidemičnih
                    razsežnosti. K temu je prispevalo dejstvo, da je bolezen Jugoslavijo dosegla
                    pozno, šele štiri leta po odkritju prvih primerov v zahodnih državah. Tako so
                    stroka in oblasti imele čas za sprejetje osnovnih ukrepov, medtem ko so mediji
                    prebivalstvu ponudili prve informacije o aidsu. Omejeno širjenje virusa HIV je
                    bilo tudi posledica specifičnih jugoslovanskih družbenopolitičnih okoliščin.
                    Zaradi delne zaprtosti socialističnega sistema in konservativnega družbenega
                    okolja v večjem delu države je bilo organizirano družabno življenje gejev v
                    Jugoslaviji praktično neobstoječe. Izjema je bil slovenski ŠKUC Magnus, ki se je
                    sredi osemdesetih začel razvijati sočasno z zavedanjem o nevarnosti aidsa. Tako
                    ni pripomogel k širjenju virusa HIV med homoseksualci, temveč je – prav
                    nasprotno – pomembno prispeval k osveščanju slovenske družbe o preventivi pred
                    boleznijo. V Jugoslaviji je hkrati vladal manj liberalen odnos do drog kot na
                    zahodu, zato je bilo število narkomanov med prebivalstvom manjše. Slovenija je
                    imela ob tem dodatno srečo, da virus HIV ni zašel med intravenske uporabnike
                    drog v tolikšni meri, kot se je to zgodilo v Beogradu in sosednji Italiji. Po
                    drugi strani so specifičnost jugoslovanskega socializma in postopna
                    demokratizacija ter liberalizacija, ki sta v osemdesetih zajeli predvsem
                    slovensko družbo, omogočile sorazmerno učinkovit odziv na prihod aidsa. Bolj
                    ideološko zaprta in konservativnejša družbenopolitična okolja so se namreč z
                    novo boleznijo zaradi njene povezanosti s spolnostjo, homoseksualnostjo, drogami
                    in smrtjo težje soočala.</p>
                <p>Slovenski in jugoslovanski odziv na aids so na začetku zaznamovala razhajanja
                    stroke glede kriterijev okuženosti z virusom HIV, za katero ni mogoče ugotoviti,
                    ali je izhajala iz (ne)strokovnih, družbenih ali ideoloških predpostavk. Med
                    turističnimi sezonami je do nestrinjanj glede obveščanja o aidsu prihajalo tudi
                    med zveznimi in republiškimi organi. Zveza je med hudo gospodarsko krizo dajala
                    prednost ekonomskim dejavnikom, medtem ko so slovenski in hrvaški strokovnjaki
                    zagovarjali transparentno informiranje javnosti. V slovenskem medijskem prostoru
                    so omenjeni antagonizmi poudarili podrejenost osrednjega slovenskega dnevnika
                        <hi rend="italic">Delo</hi> oblastem in hkrati razkrili svobodo njegovih
                    hčerinskih revij, <hi rend="italic">Jane</hi> in <hi rend="italic">Teleksa</hi>,
                    pri načenjanju perečih družbenopolitičnih vprašanj. Vse to je prispevalo k
                    delnemu upadu zaupanja javnosti v sposobnosti pravočasnega odziva oblasti in
                    stroke na soočenje z aidsom. Posledično se je v letu 1987 tako v republiških kot
                    zveznih vrstah uveljavilo zavedanje, da je aids družbeno-medicinski problem, ki
                    ga je mogoče premagati le s transparentnim obveščanjem javnosti, informiranje pa
                    je obveljalo za edino učinkovito preventivo pred širjenjem bolezni. Tako so bili
                    dve leti po pojavu prvih obolelih z aidsom v Jugoslaviji vzpostavljeni solidni
                    temelji za nadaljnje soočanje z ne več tako novo boleznijo.</p>
            </div>
        </body>
        <back>
            <div type="bibliography">
                <head>Viri in literatura</head>
                <list type="unordered">
                    <head>Arhivski viri</head>
                    <item>AJ ‒ Arhiv Jugoslavije:<list type="unordered">
                            <item>AJ 578, Savezni komitet za rad, zdravstvo i socijalnu zaštitu.
                                Sednice, 1985‒1987. </item>
                        </list></item>
                    <item>NIJZ ‒ Nacionalni inštitut za javno zdravje:<list type="unordered">
                            <item>Nerazporejeno gradivo, 1987‒1990.</item>
                        </list></item>
                    <item>SI AS ‒ Arhiv Republike Slovenije:<list type="unordered">
                            <item>SI AS 223, Vlada RS, 1987.</item>
                            <item>SI AS 537, Republiška konferenca Socialistične zveze delavskega
                                ljudstva, 1987.</item>
                            <item>SI AS 2102, Ministrstvo za zdravstvo, družino in socialno varstvo
                                RS, 1987.</item>
                        </list></item>
                </list>
                <listBibl>
                    <head>Literatura</head>
                    <bibl><hi rend="italic">Bull World Health Organ</hi> 62/3 (1984), 419–32.
                        »Acquired immunodeficiency syndrome – an assessment of the present situation
                        in the world: Memorandum from a WHO Meeting.«</bibl>
                    <bibl>Ćosić, Mitja, ur. <hi rend="italic">Trideset let hiva v Sloveniji</hi>.
                        Ljubljana: Društvo informacijski center Legebitra, 2016.</bibl>
                    <bibl>Field, Mark G. »HIV and AIDS in the Former Soviet Bloc.« <hi rend="italic"
                            >New England Journal of Medicine</hi>, 351/2 (2004): 117–20.</bibl>
                    <bibl>Kuhar, Roman. <hi rend="italic">Medijske podobe homoseksualnosti: Analiza slovenskih
                        tiskanih medijev med 1970 in 2000</hi>. Ljubljaja: Mirovni inštitut, 2003.</bibl>
                    <bibl>Medvedev, Z. A. »Evolution of AIDS Policy in the Soviet Union. II. The
                        AIDS Epidemic and Emergency Measures.« <hi rend="italic">BMJ</hi>, 300/6729
                        (1990): 932–34.</bibl>
                    <bibl><hi rend="italic">MMWR. Morbidity and mortality weekly report</hi> 30/21
                        (1981), 250‒52. »Pneumocystis Pneumonia – Los Angeles.«</bibl>
                    <bibl><hi rend="italic">MMWR. Morbidity and mortality weekly report</hi> 31/37
                        (1982), 507‒14. »Update on Acquired Immune Deficiency Syndrome (AIDS) –
                        United States.«</bibl>
                    <bibl><hi rend="italic">MMWR. Morbidity and mortality weekly report</hi> 31/52
                        (1983), 697‒08. »Epidemiologic Notes and Reports Immunodeficiency among
                        Female Sexual Partners of Males with Acquired Immune Deficiency Syndrome
                        (AIDS).«</bibl>
                    <bibl><hi rend="italic">MMWR. Morbidity and mortality weekly report</hi> 32/8
                        (1983), 101‒03. »Current Trends Prevention of Acquired Immune Deficiency
                        Syndrome (AIDS): Report of Inter-Agency Recommendations.«</bibl>
                    <bibl>Piot, Peter. <hi rend="italic">AIDS Between Science and Politics</hi>. New
                        York: Columbia University Press, 2015. </bibl>
                    <bibl>Velikonja, Nataša, ur. <hi rend="italic">Dvajset let gejevskega in
                            lezbičnega gibanja (1984</hi>–<hi rend="italic">2004)</hi>. Ljubljana:
                        Društvo Škuc, 2004.</bibl>
                </listBibl>
                <listBibl>
                    <head>Objavljeni viri</head>
                    <bibl><hi rend="italic">Uradni list SFRJ</hi>, 1986, 1987.</bibl>
                </listBibl>
                <listBibl>
                    <head>Periodika</head>
                    <bibl>Bošnjak, Dragica in Djordje Gajić. »Aids, bolezen telesa in duše.« <hi
                            rend="italic">Delo</hi>, 4. 12. 1987.</bibl>
                    <bibl>Bošnjak, Dragica. »Brez denarja proti aidsu?.« <hi rend="italic"
                        >Delo</hi>, 21. 3. 1986.</bibl>
                    <bibl>Bošnjak, Dragica. »Neodgovorno omahovanje.« <hi rend="italic">Delo</hi>,
                        26. 3. 1987.</bibl>
                    <bibl>Bošnjak, Dragica. »Zdravniki: v Sloveniji še ni aidsa.« <hi rend="italic"
                            >Delo</hi>, 13. 3. 1986.</bibl>
                    <bibl>Drakulić, Slavenka. »Dossier AIDS: Virus prijeti netipično.« <hi
                            rend="italic">Start</hi>, 7. 9. 1985.</bibl>
                    <bibl>Gerdina, Tomaž in Vesna Marinčič. »Aids je epidemija prihodnosti in zaradi
                        nje bodo umirali samo nevedni.« <hi rend="italic">Sobotna priloga</hi>, 7.
                        2. 1987.</bibl>
                    <bibl>Glonar, Ljerka. »Razmišljanje transfuziologa o aidsu.« <hi rend="italic"
                            >Sobotna priloga</hi>, 25. 1. 1986.</bibl>
                    <bibl>Hojnik, Žarko. »Zapor in njegovi prebivalci.« <hi rend="italic">Sobotna
                            priloga</hi>, 11. 4. 1987.</bibl>
                    <bibl>Kališnik, Primož. »Tudi pri nas kondom za zdravje.« <hi rend="italic"
                            >Delo</hi>, 23. 7. 1987.</bibl>
                    <bibl>Kogoj, Vitko. »Aids – leto dni kasneje.« <hi rend="italic">Primorske
                            novice</hi>, 26. 8. 1986.</bibl>
                    <bibl>Kogoj, Vitko. »Aids je in bo, pa če je to ministrom všeč ali ne!.« <hi
                            rend="italic">Teleks</hi>, 12. 12. 1985.</bibl>
                    <bibl>Kogoj, Vitko. »AIDS je, AIDS ni… predvsem pa nobene panike?.« <hi
                            rend="italic">Primorske novice</hi>, 3. 9. 1985.</bibl>
                    <bibl>Kogoj, Vitko. »Aids ni znanstvena fantastika, ampak – žal – resničnost.«
                            <hi rend="italic">Primorske novice</hi>, 27. 9. 1985.</bibl>
                    <bibl>Konvalinka, Maja. »Aids pred vrati.« <hi rend="italic">Jana</hi>, 28. 8.
                        1985.</bibl>
                    <bibl>Konvalinka, Maja. »Kaj pomenijo protitelesa?.« <hi rend="italic"
                        >Jana</hi>, 25. 9. 1985.</bibl>
                    <bibl>Konvalinka, Maja. »Lonec z luknjo.« <hi rend="italic">Jana</hi>, 19. 11.
                        1986.</bibl>
                    <bibl>Konvalinka, Maja. »Pozor, strogo zaupno!.« <hi rend="italic">Jana</hi>,
                        13. 8. 1986.</bibl>
                    <bibl>Konvalinka, Maja. »Virus AIDS že pri nas.« <hi rend="italic">Jana</hi>, 4.
                        9. 1985. </bibl>
                    <bibl>Krčmar, Tomislav. »Aids ne bo več moril.« <hi rend="italic">Jana</hi>, 4.
                        9. 1984.</bibl>
                    <bibl>Marinčič, Vesna. »Aids ali etika javne bolezni.« <hi rend="italic">Sobotna
                            priloga</hi>, 27. 12. 1986.</bibl>
                    <bibl>Marinčič, Vesna. »Beg pred strahom in kazen za nered?.« <hi rend="italic"
                            >Sobotna priloga</hi>, 2. 11. 1985.</bibl>
                    <bibl>Marinčič, Vesna. »Najprej test, potem šele igre v postelji.« <hi
                            rend="italic">Sobotna priloga</hi>, 16. 11. 1985.</bibl>
                    <bibl>Marinčič, Vesna. »Pamet v roke, dokler ne izumijo cepiva.« <hi
                            rend="italic">Sobotna priloga</hi>, 26. 10. 1985.</bibl>
                    <bibl>Novak Kajzer, Marjetka. »Nov pogled na pojme, kot so zdravje, bolezen in
                        smrt.« <hi rend="italic">Delo</hi>, 24. 1. 1986.</bibl>
                    <bibl>Odbor za pripravo tedna Magnus in Sekcija Magnus. »Dezinformacija.« <hi
                            rend="italic">Delo</hi>, 21. 3. 1987.</bibl>
                    <bibl>Paulin, Živa. »Zloglasne bolezni AIDS pri nas še ni, zdravstvena služba pa
                        je pripravljena.« <hi rend="italic">Delo</hi>, 26. 1. 1984.</bibl>
                    <bibl>Paulin-Agrež, Živa. »Nad aids brez denarja.« <hi rend="italic">Delo</hi>,
                        13. 11. 1985.</bibl>
                    <bibl>Pogačnik, Bogdan. »Četrtina narkomanov že okuženih.« <hi rend="italic"
                            >Sobotna priloga</hi>, 25. 5. 1985.</bibl>
                    <bibl>Rakovec, Bernarda. »Skrivalnice z AIDS.« <hi rend="italic">Jana</hi>, 11.
                        9. 1985.</bibl>
                    <bibl>Rakovec, Bernarda. »Smrtna tesnoba v hiši veselja.« <hi rend="italic"
                            >Jana</hi>, 2. 10. 1985.</bibl>
                    <bibl>Repovž, Mija. »Dvorezni molk.« <hi rend="italic">Teleks</hi>, 21. 8.
                        1986.</bibl>
                    <bibl>Rode, Matjaž. »Aids v zobozdravniški ordinaciji.« <hi rend="italic"
                            >Delo</hi>, 21. 4. 1987.</bibl>
                    <bibl>Rupnik, Anton. »Sovjetska ugotovitev: aids je bolezen drugih.« <hi
                            rend="italic">Delo</hi>, 21. 2. 1987.</bibl>
                    <bibl>Zgonik, Alenka. »Panika zaradi nemoči pred novo boleznijo.« <hi
                            rend="italic">Delo</hi>, 3. 8. 1983.</bibl>
                    <bibl>Zwitter, Matjaž. »Šest bolnikov z AIDS v Ljubljani.« <hi rend="italic"
                            >Sobotna priloga</hi>, 13. 7. 1985.</bibl>
                </listBibl>
                <listBibl>
                    <head>Spletni viri</head>
                    <bibl><hi rend="italic">A Timeline of HIV and AIDS ǀ HIV.gov</hi>. Dostopno na:
                            <ref
                            target="https://www.hiv.gov/hiv-basics/overview/history/hiv-and-aids-timeline"
                            >https://www.hiv.gov/hiv-basics/overview/history/hiv-and-aids-timeline</ref>.
                        Pridobljeno, 27. 11. 2021.</bibl>
                    <bibl><hi rend="italic">Ne umrite zaradi užitka ali od strahu | HA-REACT</hi>.
                        Dostopno na: <ref
                            target="https://www.hareact.eu/en/publication/ne-umrite-zaradi-u%C5%BEitka-ali-od-strahu"
                            >https://www.hareact.eu/en/publication/ne-umrite-zaradi-u%C5%BEitka-ali-od-strahu</ref>.</bibl>
                    <bibl><hi rend="italic">Global HIV &amp; AIDS statistics ‒‒ Fact sheet ǀ
                            UNAIDS</hi>. Dostopno na: <ref
                            target="https://www.unaids.org/en/resources/fact-sheet"
                            >https://www.unaids.org/en/resources/fact-sheet</ref>. Pridobljeno, 5.
                        11. 2021.</bibl>
                    <bibl>Wrigh, Joe. »Remebering the Early Days of 'Gay Cancer'.« Dostopno na: <ref
                            target="https://www.npr.org/templates/story/story.php?storyId=5391495"
                            >https://www.npr.org/templates/story/story.php?storyId=5391495</ref>.
                        Pridobljeno 27. 10. 2021. </bibl>
                </listBibl>
                <list type="unordered">
                    <head>Ustni viri</head>
                    <item>Intervju, izvedba Maja Lukanc, pogovor posnetka hrani avtorica:<list
                            type="unordered">
                            <item>Piškur Kosmač, Dunja in Evita Leskovšek, Ljubljana, 9. julij
                                2021.</item>
                        </list></item>
                </list>
            </div>
            <div type="summary" xml:lang="en">
                <head>Maja Lukanc</head>
                <head>AIDS – THE YUGOSLAV WAY?</head>
                <head>THE INITIAL RESPONSE TO AIDS IN SLOVENIA AND YUGOSLAVIA (1984–1987)</head>
                <head>SUMMARY</head>
                <p>AIDS never reached epidemic proportions in Slovenia or Yugoslavia. This was due
                    to the fact that the disease arrived in Yugoslavia in 1985, four years after the
                    first cases had been detected in the Western countries. The limited spread of
                    HIV was also the result of the particular socio-political circumstances in
                    Yugoslavia. Because of the partially closed nature of the socialist system and
                    the conservative social environment in much of the country, organised gay social
                    life in Yugoslavia was non-existent. The only exception was the Slovenian gay
                    movement ŠKUC Magnus, which was formed in 1984 and grew with the awareness of
                    the threat posed by AIDS. Thus, it did not contribute to the spread of HIV among
                    homosexuals, but rather the opposite: it made a significant contribution to
                    raising awareness of HIV prevention in Slovenian society as a whole. At the same
                    time, the attitudes towards drugs in Yugoslavia were less liberal than in the
                    West, which meant that the number of drug addicts in the population was lower.
                    Slovenia was also fortunate that HIV did not penetrate the group of intravenous
                    drug users to the same extent as in Belgrade and neighbouring Italy. On the
                    other hand, the specificity of Yugoslav socialism and the gradual
                    democratisation and liberalisation in the 1980s, characteristic of Slovenian
                    society in particular, allowed for a relatively effective response to the
                    arrival of AIDS. The more ideologically closed and conservative socio-political
                    milieus had a harder time dealing with the new disease, as it was associated
                    with sexuality, homosexuality, drugs, and death.</p>
                <p>Slovenian and Yugoslav responses to AIDS were initially characterised by a lack
                    of professional consensus on the criteria for HIV infection. When the first
                    seropositives were discovered in Yugoslavia in August 1985, members of the
                    Federal AIDS Commission claimed that antibody carriers were neither infected nor
                    contagious. Slovenian experts and some of their Croatian colleagues argued
                    against this interpretation, pointing out that antibodies indicated the presence
                    of the virus, which infected persons could transmit to others. The disagreements
                    dragged on for several months, and it is impossible to determine whether the
                    federal experts’ misinterpretations were due to unprofessionalism or to their
                    ideological and social assumptions. Disagreements flared up again when the first
                    Slovenian AIDS patient died in July 1986 and the Belgrade authorities, fearing a
                    drop in tourism revenues, banned the publication of the news. During the severe
                    economic crisis, federal decision-makers therefore gave priority to economic
                    factors, while Slovenian politics and experts advocated transparent information
                    for the public. Such inconsistencies undermined confidence of the Slovenian
                    public in the ability of the authorities and experts to respond promptly to
                    AIDS. The media’s (lack of) coverage of the professional and federal-republican
                    antagonisms also exposed the subordination of the leading Slovenian daily <hi
                        rend="italic">Delo</hi> to the authorities, while at the same time revealing
                    the freedom of its subsidiary magazines (<hi rend="italic">Jana</hi> and <hi
                        rend="italic">Teleks</hi>) to address pressing socio-political issues.</p>
                <p>Together with Croatia and Vojvodina, Slovenia was most active in the struggle
                    against AIDS in the Yugoslav context. The Slovenian media played an essential
                    role in informing the public about the disease from the very beginning, and
                    individual experts were also heavily involved. In September 1985, a diagnostic
                    reference laboratory for the whole of Yugoslavia began its operations in
                    Ljubljana, and in October an AIDS advisory centre was opened at the Ljubljana
                    Clinic for Infectious Diseases, offering free and confidential testing. From the
                    beginning of 1986, every blood donation in Slovenia was tested, which was not
                    regulated at the federal level until mid-1987. The fight against AIDS was given
                    a legal basis in the summer of 1986 with the adoption of the Federal Ordinance
                    on Measures for the Protection of the Population against AIDS. The Federation
                    got notably involved in the spring of 1987, when a consensus was reached at the
                    federal and republican levels that AIDS was a socio-medical and ethical problem
                    that could only be overcome by providing transparent information, which was
                    deemed the only effective prevention against the spread of the disease. At the
                    end of July 1987, the Yugoslav Programme for the Protection of the Population
                    against AIDS was adopted. Thus, two years after the first cases had appeared in
                    Yugoslavia, a solid foundation was laid for the future response to the disease,
                    which was no longer entirely new.</p>
            </div>
        </back>
    </text>
</TEI>
