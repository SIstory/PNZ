<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Trije primeri soočanja z boleznimi – perspektiva socialne zgodovine in
                    antropologije</title>
                <author>
                    <forename>Marko</forename>
                    <surname>Zajc</surname>
                </author>
            </titleStmt>
            <editionStmt>
                <edition><date>2021-11-24</date></edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Privoz 11</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/3942</pubPlace>
                <date>2021</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">61</biblScope>
                <biblScope unit="issue">3</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <revisionDesc>
            <listChange>
                <change><date>2021-11-25T11:55:08Z</date>
                    <name>Mihael Ojsteršek</name>
                    <desc>Pretvorba iz DOCX v TEI, dodatno kodiranje</desc></change>
            </listChange>
        </revisionDesc>
    </teiHeader>
    <text>
        <front>
            <docAuthor>Marko Zajc</docAuthor>
        </front>
        <body>
            <p>Španska gripa, malarija in poklicne bolezni imajo malo skupnega, kljub temu gre pri
                vseh primerih za velike družbene izzive. V prvem primeru imamo opraviti z virusno
                boleznijo, v drugem primeru je povzročitelj mikroskopski parazit, v tretjem pa gre
                za poškodovanje človeških teles v procesu industrijskega dela. Omenjene bolezni se
                razlikujejo po trajanju in intenzivnosti. Medtem ko se je španska gripa v letih
                1918/19 pojavila nenadoma, povzročila katastrofo in visoko smrtnost ter se relativno
                hitro tudi umirila, je imela malarija trajnejši značaj (v Jugoslaviji naj bi jo
                izkoreninili leta 1973). S špansko gripo so jo družile razmere, ki jih je povzročila
                prva svetovna vojna: velike migracije, povezane z vojno, in slabi higienski pogoji.
                Prisotnost malarije je bila navezana na okoljska vprašanja (geoklimatske pogoje) in
                socialnoekonomske dejavnike: gre za bolezen, ki uničuje posamično in sistematično,
                čeprav povzroči manj smrti kot kolera ali kuga. Posamično in sistematično uničevanje
                lahko opazujemo tudi na primeru poklicnih bolezni in bolezni, povezanih z delom. V
                zvezi z njimi težko upravičimo uporabo izraza epidemija, vendar posledice poklicnih
                bolezni v določenih okoljih lahko dobijo razsežnosti, ki so podobne epidemijam.
                Poklicne bolezni in bolezni, povezane z delom, so manj opazne kot nalezljive in
                parazitske bolezni. Zdravstvene težave, ki so posledica dela, veliko težje pripišemo
                konkretnim procesom dela. V nasprotju s poklicnimi boleznimi je pri epidemijah
                jasno, da je bolezen povzročil določen patogen.</p>
            <p>Tako kot pri aidsu tudi pri španski gripi in malariji odziv oblasti in družbe na
                splošno v prvi vrsti narekuje sama narava patogena, vendar ne samo ta, odziv je
                navezan tudi na politični in družbeni kontekst. V primeru španske gripe v Ljubljani
                Mojca Šorn ugotavlja, da oblasti niso naredile dovolj za varnost prebivalcev.
                Družbeni odziv je prešel od tipičnega ignoriranja težav (navaden prehlad) do panike
                (Kdo bo delal, če bodo vsi zboleli?) in obtoževanja oblasti, da ne naredijo dovolj.
                Te naj bi zgolj zaprle osnovne in srednje šole ter čakale, da vihar okužb mine.
                Pozornost časopisne javnosti je bila usmerjena v nastajanje nove države SHS, ne pa v
                epidemijo. Pri malariji, ki je bila v Kraljevini SHS/Jugoslaviji, kot poudarja
                avtorica Dunja Dobaja, dolgotrajen fenomen, so oblasti bolj sistematično pristopile
                k reševanju problematike. Veliko vlogo v boju proti malariji imajo mednarodne
                institucije in fundacije, ki so postavile okvire za konkretno delovanje držav proti
                bolezni. Zatiranje malarije je bilo navezano na geografijo: malarična območja države
                se je dalo precej natančno določiti (Makedonija, nekateri predeli Črne gore in
                Dalmacije). Ukrepi za zatiranje bolezni so bili usmerjeni v preventivo, ki je
                zajemala okoljske posege (izsuševanja, »asanacije«), in v zdravljenje bolnih s
                kininom. Nina Vodopivec v svojem prispevku opozarja na dolgo trajanje sistemske
                (ne)urejenosti poklicnih bolezni. Poklicne bolezni obravnava v političnoekonomski
                perspektivi, veliko vlogo ima sodobna individualizacija skrbi za zdravje, ki je
                individualizirala odgovornost in nadomestila preteklo protekcionistično skrb.
                Zgodovinsko pa je pogojeno družbeno razumevanje poklicnih bolezni, ki so med
                industrijskim delavstvom veljale za samoumevne in celo sramotne (kolegialnost,
                poudarjanje fizične moči, solidarnost). V primeru tekstilnih delavk, ki jih
                analizira, so bile te predstave povezane tudi z družbenimi predstavami ženskosti.
                Pomen posameznice ali posameznika, ki je pri aidsu ključnega pomena za preventivo
                (odgovorno ravnanje, uporaba kondoma), lahko pri poklicnih boleznih zakriva
                politične spremembe na področju dela in legitimira neenakost.</p>
        </body>
    </text>
</TEI>
