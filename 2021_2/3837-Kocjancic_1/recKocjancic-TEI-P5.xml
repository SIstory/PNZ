<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Aleš Marđetko, Trdnjava na jugu tretjega rajha. Celje med okupacijo
                    1941–1945. Celje: Muzej novejše zgodovine, 2021, 391 strani.</title>
                <author>
                    <forename>Klemen</forename>
                    <surname>Kocjančič</surname>
                </author>
            </titleStmt>
            <editionStmt>
                <edition>
                    <date>2021-04-26</date>
                </edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Privoz 11</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/3837</pubPlace>
                <date>2021</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">61</biblScope>
                <biblScope unit="issue">2</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <revisionDesc>
            <listChange>
                <change>
                    <date>2021-10-20</date>
                    <name>Mihael Ojsteršek</name>
                    <desc>Pretvorba iz DOCX v TEI, dodatno kodiranje</desc>
                </change>
            </listChange>
        </revisionDesc>
    </teiHeader>
    <text>
        <front>
            <docAuthor>Klemen Kocjančič</docAuthor>
        </front>
        <body>
            <figure>
                <graphic url="Trdnjava_knjiga.jpg" height="350px"/>
            </figure>
            <p>Ob 80. obletnici začetka druge svetovne vojne na Slovenskem je celjski Muzej novejše
                zgodovine izdal knjigo, delo zgodovinarja Aleša Marđetka, o zgodovini knežjega mesta
                med nemško okupacijo v letih 1941–1945. Marđetko je leta 2019 doktoriral z isto temo
                na ljubljanski Filozofski fakulteti.</p>
            <p>Medtem ko je večina slovenskega zgodovinopisja o drugi svetovni vojni usmerjena na
                raziskovanje narodnoosvobodilnega gibanja (in v manjši meri protirevolucionarnega
                tabora ter okupatorjev), je bera znanstvenih del o usodi slovenskih naselij med
                okupacijo (nemškega, italijanskega, madžarskega in hrvaškega okupatorja) zelo
                skromna. Tako da je pohvalno, da je Celje, ki je imelo med drugo svetovno vojno
                večjo vlogo kot Maribor, dobilo tudi lastno delo.</p>
            <p>Po uvodnih besedah direktorja muzeja Tončka Kregarja in avtorjevem uvodu sledi drugo
                poglavje, ki je posvečeno slovensko-nemškim odnosom pred drugo svetovno vojno. Avtor
                predstavi stanje nemške manjšine v Celju in delovanje nekaterih njenih članov v prid
                nacističnega režima; tj. vohunjenje za tretji rajh. Kot protiutež temu delovanju so
                tudi Slovenci začeli delovati proti nacistom, tudi pod okriljem britanske
                obveščevalne službe.</p>
            <p>V tretjem poglavju je na kratko predstavljeno dogajanje v Kraljevini Jugoslaviji tik
                pred aprilsko vojno, ki je nato (z ozirom na celjsko območje) predstavljena v
                naslednjem poglavju. Nemška okupacija Celja se je začela 11. aprila 1941 z
                vkorakanjem nemške 1. gorske divizije, ki je na začetku (za krajši čas)
                predstavljala tudi vojaško garnizijo. Med samo vojno so nato v Celju bile nameščene
                druge, manjše nemške enote. Poleg vojaške garnizije so Nemci vzpostavili še civilno
                upravo, ki je posegla v vse sfere javnega in zasebnega življenja, skupaj z
                represivnimi organi.</p>
            <p>Nacistične organizacije, ki so bile aktivne v Celju, so predstavljene v petem
                poglavju: Štajerska domovinska zveza (skupaj s paravojaško formacijo
                Wehrmannschaft), Nemška mladina in Zveza nemških deklet. V tem poglavju avtor
                predstavi vlogo žensk med okupacijo (razni gospodinjski tečaji, oskrbovanje ranjenih
                vojakov v lokalnih bolnišnicah) in tudi članstvo v nacistični stranki, ki med vojno
                na slovenskem ozemlju ni bila formalno ustanovljena.</p>
            <p>Tudi Celje je bilo podvrženo različnim raznarodovalnim in ponemčevalnim ukrepom: od
                preimenovanja naselbinskih imen, izvajanja rasnega in političnega pregleda
                prebivalstva, aretacije in izgona Celjanov, pobijanja pacientov v novoceljski
                umobolnici do ukinitve slovenskih društev in organizacij. Med prebivalstvom so
                začeli ponujati obiskovanje tečajev nemščine oziroma zahtevati njihovo obiskovanje,
                hkrati pa so začeli podeljevati nemško državljanstvo; večina prebivalstva je bila
                seveda državljanov »na preklic«. Kljub temu da niso bili polnopravni nemški
                državljani, pa so Celjani morali odslužiti vojaški rok v oboroženih silah tretjega
                rajha (skupaj z Waffen-SS), s čimer so se v nemški uniformi borili po vsej Evropi,
                Aziji in Afriki.</p>
            <p>Sedmo poglavje je posvečeno pregledu okupatorjevih ukrepov na področju financ, davkov
                in zavarovalniške dejavnosti, pri čemer je bilo veliko prebivalcev in ustanov
                podvrženih zaplembam premoženja. V naslednjem poglavju je predstavljena industrija,
                ki se je v Celju razvila oziroma povečala v korist nemških vojnih naporov. Najbolj
                pomembna je bila tovarna emajlirane posode v lasti Nemca Maxa Westna, kjer so med
                vojno poleg izdelovanja posode začeli popravljati tudi poškodovana vojaška letala in
                izdelovati različne (pol)izdelke: oklepne plošče, stabilizatorje za bombe, ohišja za
                morske mine, zaboje za municijo, čutarice, porcije itd.</p>
            <p>Bolj kot (težka) industrija pa je bila za nemški rajh pomembna kmetijska dejavnost.
                Takoj na začetku okupacije so Nemci začeli vlagati v kmetijstvo (razdolžitev, obnova
                kmetijskih gospodarstev, nakup opreme, sredstev in živine) z namenom povečanja
                proizvodnje in s tem samooskrbe med vojno. Deseto poglavje se ukvarja s preskrbo
                prebivalstva s hrano in drugimi potrebščinami, ki so bile med vojno na voljo »na
                karte«. Kot ugotavlja avtor, je Celjane »poleg nasilja okupatorja pestilo tudi
                pomanjkanje osnovnih življenjskih dobrin«.</p>
            <p>V življenje Celja je posegla tudi nacistična propaganda, predvsem po delovanju
                Štajerske domovinske zveze in z njo povezanih (pod)organizacij. V dvanajstem
                poglavju je predstavljen nemški pravosodni sistem, nato pa še šolstvo, zdravstvo in
                versko življenje. Posebej je v šestnajstem poglavju predstavljeno kulturno življenje
                v Celju z delovanjem celjskega muzeja, ljudske knjižnice, glasbenih, gledaliških in
                kinematografskih prireditev. V nadaljevanju je predstavljena vloga športa, predvsem
                z (novoustanovljenimi) nemškimi športnimi klubi, ki so delovali na področju
                nogometa, rokometa, namiznega tenisa, plavanja, atletike, telovadbe in gimnastike.
                Avtor poudari vlogo športa pri indoktrinaciji mladine, pa tudi pri njeni pripravi za
                vojaške napore. Sledi krajše poglavje o nemškem vojaškem pokopališču, znanem tudi
                kot »gaj junakov«.</p>
            <p>Devetnajsto poglavje je pregled pomena Celja za okupatorja med drugo svetovno vojno
                kot drugega največjega mesta na območju Spodnje Štajerske, hkrati pa so ga imeli za
                »starodavno nemško mesto in najjužnejšo trdnjavo nemške države na reki Savinji«.
                Poleg prebivalstva je Celje imelo pomembno vlogo v sistemu vojne industrije kot
                transportno vozlišče in središče za izvajanje raznarodovalnih ukrepov v širši
                okolici.</p>
            <p>A okupatorjevi ukrepi so povzročili upor lokalnega prebivalstva, ki je predstavljen v
                dvajsetem poglavju. Sprva je predstavljeno delovanje komunistične partije, nato
                Osvobodilne fronte in s tem partizanov. Avtor analizira partizansko delovanje v
                mestu in na podeželju ter nemške ukrepe za zatrtje narodnoosvobodilnega gibanja:
                aretacije, deportacije, streljanja talcev, ukradene otroke. V zadnjem delu vojne je
                nemški okupator na Slovenskem organiziral tudi Volkssturm, v katerega so bili
                vključeni moški med 16. in 60. letom, s katerimi so ustanovili polk. Na koncu
                poglavja je predstavljena osvoboditev več kot devetdesetih zapornikov iz zapora
                Stari pisker, ki se je zgodila v noči na 15. december 1944.</p>
            <p>Celje pa je bilo med vojno podvrženo tudi zavezniškim letalskim napadom in nemškim
                protiukrepom, ki so predstavljeni v enaindvajsetem poglavju. Zadnji meseci vojne in
                osvoboditev Celja, ki se je zgodila 9. maja 1945, so analizirani v naslednjem
                poglavju.</p>
            <p>Sledi poglavje o posledicah vojne v Celju. Med vojno je umrlo 1.637 Celjanov, kar
                predstavlja višjo vrednost od povprečja celotne Spodnje Štajerske. Pri tem avtor
                ugotavlja, »da je bilo največ civilnih žrtev posledica povojnega obračunavanja«;
                civilisti so tako predstavljali slabo polovico vseh umrlih. V Celju je bilo od 2.200
                zgradb poškodovanih ali porušenih kar 521 ali slaba četrtina. Štiriindvajseto
                poglavje zajema povojno dogajanje: od preganjanja celjskih Nemcev (izselitev,
                likvidacije, zaplembe premoženja), sodnih procesov, taborišča Teharje do povojnih
                izvensodnih pobojev. Zadnje podpoglavje je namenjeno otrokom s Petrička, ki so bili
                odvzeti staršem v taborišču Teharje.</p>
            <p>Ponekod bi bralci, še posebej tisti z manj podrobnim znanjem obravnavane zgodovine in
                tematike, potrebovali nekoliko obširnejše razlage terminologije, ustanov in enot, ki
                so omenjene v besedilu. Prav tako je občasno problematično prevajanje določenih
                izrazov s področja vojaške terminologije, kar pa je razumljivo glede
                (ne)standardizacije teh pojmov v slovenskem zgodovinopisju.</p>
            <p>Kljub temu pa obravnavana publikacija prinaša celovit pregled Celja in meščanov med
                drugo svetovno vojno, z vidika političnega, vojaškega in družbenega življenja. Oris
                dogodkov je dopolnjen tudi s pregledom dogodkov v Celju neposredno pred drugo
                svetovno vojno in po njej, kar omogoča zaokroženo in celovito seznanitev z zgodovino
                mesta. Pričujoča publikacija trenutno predstavlja eno redkih del, ki tako obsežno in
                podrobno obravnavajo dogodke druge svetovne vojne na lokalni ravni, zato si zasluži
                prostor v knjižnici vsakega, ki preučuje to obdobje ali območje.</p>
        </body>
    </text>
</TEI>
