<?xml version="1.0" encoding="UTF-8"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
             <title>Agrikulturna modernizacija in življenjski svet podjetnih
                 polkmetov</title>
             <title>Integrirana kmečka ekonomija v socialistični
                 Sloveniji</title>
             <author>
                 <name>
                     <forename>Polona</forename>
                     <surname>Sitar</surname>
                     <roleName>Dr.</roleName>
                     <roleName>docentka</roleName>
                     <affiliation>Fakulteta za
                         humanistične študije Univerze na Primorskem</affiliation>
                     <address>
                         <addrLine>Titov trg 5</addrLine>
                         <addrLine>SI-6000 Koper</addrLine>
                     </address>
                     <email>polona.sitar@fhs.upr.si</email>
                 </name>
             </author>
         </titleStmt>
          <editionStmt>
              <edition>
                  <date>2021-05-06</date>
              </edition>
          </editionStmt>
          <publicationStmt>
              <publisher>
                  <orgName xml:lang="sl">Inštitut za novejšo zgodovino</orgName>
                  <orgName xml:lang="en">Institute of Contemporary History</orgName>
                  <address>
                      <addrLine>Privoz 11</addrLine>
                      <addrLine>SI-1000 Ljubljana</addrLine>
                  </address>
              </publisher>
              <pubPlace>http://ojs.inz.si/pnz/article/view/3840</pubPlace>
              <date>2021</date>
              <availability status="free">
                  <licence>http://creativecommons.org/licenses/by-nc-nd/4.0/</licence>
              </availability>
          </publicationStmt>
          <seriesStmt>
              <title xml:lang="sl">Prispevki za novejšo zgodovino</title>
              <title xml:lang="en">Contributions to Contemporary History</title>
              <biblScope unit="volume">61</biblScope>
              <biblScope unit="issue">2</biblScope>
              <idno type="ISSN">2463-7807</idno>
          </seriesStmt>
          <sourceDesc>
              <p>No source, born digital.</p>
          </sourceDesc>
      </fileDesc>
       <encodingDesc>
           <projectDesc xml:lang="en">
               <p>Contributions to Contemporary History is one of the central Slovenian scientific
                   historiographic journals, dedicated to publishing articles from the field of
                   contemporary history (the 19th and 20th century).</p>
               <p>The journal is published three times per year in Slovenian and in the following
                   foreign languages: English, German, Serbian, Croatian, Bosnian, Italian, Slovak
                   and Czech. The articles are all published with abstracts in English and
                   Slovenian as well as summaries in English.</p>
           </projectDesc>
           <projectDesc xml:lang="sl">
               <p>Prispevki za novejšo zgodovino je ena osrednjih slovenskih znanstvenih
                   zgodovinopisnih revij, ki objavlja teme s področja novejše zgodovine (19. in 20.
                   stoletje).</p>
               <p>Revija izide trikrat letno v slovenskem jeziku in v naslednjih tujih jezikih:
                   angleščina, nemščina, srbščina, hrvaščina, bosanščina, italijanščina, slovaščina
                   in češčina. Članki izhajajo z izvlečki v angleščini in slovenščini ter povzetki
                   v angleščini.</p>
           </projectDesc>
       </encodingDesc>
       <profileDesc>
           <langUsage>
               <language ident="sl"/>
               <language ident="en"/>
           </langUsage>
           <textClass>
               <keywords xml:lang="en">
                   <term>agricultural mechanisation</term>
                   <term>modernisation of
                       agricultural households</term>
                   <term>part-time farmers</term>
                   <term>socialism</term>
                   <term>integrated peasant
                       economy</term>
               </keywords>
               <keywords xml:lang="sl">
                   <term>integrirana kmečka ekonomija</term>
                   <term>mehanizacija kmetijstva</term>
                   <term>modernizacija kmečkih gospodinjstev</term>
                   <term>polkmetje</term>
                   <term>socializem</term>
                </keywords>
           </textClass>
       </profileDesc>
       <revisionDesc>
           <listChange>
               <change>
                   <date>2021-10-19</date>
                   <name>Neja Blaj Hribar</name>
                   <desc>Pretvorba iz DOCX v TEI, dodatno kodiranje</desc>
               </change>
           </listChange>
       </revisionDesc>
   </teiHeader>
   <text>
       <front>
           <docAuthor>Polona Sitar<note place="foot" xml:id="ftn2" n="*">
               <hi rend="bold">Dr., docentka, Fakulteta za
                   humanistične študije Univerze na Primorskem, Titov trg 5, SI-6000 Koper;
                   <ref target="mailto:polona.sitar@fhs.upr.si">polona.sitar@fhs.upr.si</ref></hi>
            </note></docAuthor>
           <docImprint>
               <idno type="cobissType">Cobiss tip: 1.01</idno>
               <idno type="DOI">doi: https://doi.org/10.51663/pnz.61.2.07</idno>
           </docImprint>
           <div type="abstract" xml:lang="sl">
               <head>IZVLEČEK</head>
               <p>
                   <hi rend="italic">Pričujoči članek proučuje značilnosti ekonomske
                       zgodovine slovenskega podeželja v socialistični Sloveniji skozi perspektivo
                       sprememb, ki jih nakup modernih agrarnih tehnoloških naprav prinese v kmečka
                       gospodinjstva. Temelji na konceptu integrirane kmečke ekonomije, ki pojasnjuje,
                       da so se kmečka gospodinjstva preživljala s kombiniranjem samooskrbnega
                       kmetijstva in tržno usmerjenih dejavnosti, in pod drobnogled vzame kmečke
                       družine polkmetov (t. i. polproletarcev). Prispevek poudari pomen agrikulturne
                       modernizacije, ki je pomembno določala razvoj kmetijstva s posodabljanjem tehnik
                       pridelave in uvajanjem kmetijske mehanizacije. Prinaša spoznanja o tem, kdo v
                       družini je vnašal novosti na kmetijo in kako je proces mehanizacije kmetij
                       vplival na delitev dela med spoloma, družbeno razslojevanje ter generacijske
                       diskontinuitete znotraj posamezne kmečke gospodarske enote. Z uporabo pristopa
                       ustne zgodovine skuša članek prikazati drugačno perspektivo, ki temelji na
                       izkušnjah (pol)kmetov in njihovih vsakdanjih praksah, ter tako prispevati
                       dodaten diskurz k že obstoječemu uradnemu političnemu in ekonomskemu.</hi>
               </p>
               <p>
                   <hi rend="italic">Ključne besede: integrirana kmečka ekonomija,
                       mehanizacija kmetijstva, modernizacija kmečkih gospodinjstev, polkmetje,
                       socializem</hi>
               </p></div>
               <div type="abstract" xml:lang="en"><head>ABSTRACT</head>
               <head>AGRICULTURAL MODERNISATION AND THE
                   LIFE-WORLD OF ENTERPRISING PART-TIME FARMERS: AN INTEGRATED PEASANT ECONOMY IN
                   SOCIALIST SLOVENIA</head>
               <p>
                   <hi rend="italic">The present article examines the
                       characteristics of the economic history of the Slovenian countryside in
                       socialist Slovenia through the perspective of the changes that the purchase of
                       modern agrarian technological devices brought to the peasant households. It is
                       based on the concept of an integrated peasant economy, which explains that
                       peasant households made a living by combining self-sufficient agriculture and
                       market-oriented activities and takes a closer look at the peasant families of
                       part-time farmers (semi-proletarians). The article highlights the importance of
                       agricultural modernisation, which significantly determined the development of
                       agriculture through the modernisation of production techniques and the
                       introduction of agricultural machinery. It provides insights into who in the
                       family introduced innovations to the farm and how agricultural mechanisation
                       affected the gender division of labour, social stratification and generational
                       discontinuities within an individual peasant economic unit. Using an oral
                       history approach, the article seeks to present a different perspective based on
                       the experiences of part-time farmers and their daily practices, thus
                       contributing additional information to the existent official political and
                       economic historical discourse.     </hi>
               </p>
               <p>
                   <hi rend="italic">Keywords: agricultural mechanisation, modernisation of
                       agricultural households, part-time farmers, socialism, integrated peasant
                       economy</hi>
               </p></div>
       </front>
      <body>
         <div><head>
             Uvod<note place="foot" xml:id="ftn3" n="**">
                 Članek je rezultat raziskave v okviru projekta Koncepti kmečke ekonomije: teoretični in empirični primerjalni pristop, 15.– 20. stoletje (J6 – 1799), ki ga financira Javna agencija za raziskovalno dejavnost Republike Slovenije. 
                 Vlado Klemenčič, <hi rend="italic">Gospodarjenje v socializmu: Oris
                     gospodarske zgodovine Slovenije
                     1945–1990</hi> (Ljubljana:
                 Studia humanitatis, 2013),
                 19, 20.
             </note>
         </head>
         <p>V obdobju socializma je Slovenija
                stopila na pot hitre modernizacije in proletarizacije večinoma kmečkega
                prebivalstva. V relativno kratkem obdobju je socializem močno preoblikoval slovensko
                družbo in gospodarstvo. V prvih letih po drugi svetovni vojni je bila
                kmetijska politika podrejena izvajanju industrializacije z zagotavljanjem preskrbe
                zaposlenih ljudi v industriji, agrarna reforma pa je postala osrednje gibalo
                jugoslovanske politike in ekonomije.<note place="foot" xml:id="ftn4" n="1">
                Zdenko Čepič, »Spreminjanje lastništva zemlje po drugi svetovni vojni (agrarna reforma med političnim in ekonomskim),« v: <hi rend="italic">Prevrati in slovensko gospodarstvo
                            v XX. stoletju: 1918–1945–1991</hi>, ur.
                            Neven Borak in Žarko Lazarević (Ljubljana: Cankarjeva založba, 1996),
                            146, 147.
                    
            </note> Zemljo so brez priznanja plačila odškodnine nacionalizirali vsem
                posestnikom, ki so imeli več kot 45 hektarjev skupne površine ali 25 do 30 hektarjev
                obdelovalne zemlje, če so jo dajali v zakup ali je niso obdelovali sami in tudi če
                so bile lastnik zemlje banke, podjetja, delniške družbe ali cerkev.<note place="foot" xml:id="ftn5" n="2">
                Ibid., 150–55. 
            </note>
                Druga agrarna reforma leta 1953 je z zakonom opredelila nov zemljiški maksimum, s
                katerim je v zemljiški državni sklad prešla obdelovalna zemlja kmetov, ki so
                upravljali z več kot 10 hektarjev površine. V Sloveniji se je tako ponovno
                nacionaliziralo 27,6 odstotka zasebnih kmetijskih posestev.<note place="foot" xml:id="ftn6" n="3">
                Ibid., 158. 
            </note>
         </p>
         <p>Mnogi, ki so zemljo dobili z agrarno
                reformo, in mali kmetje, ki so se s kmetijstvom ukvarjali že pred vojno, so iskali
                glavni vir zaslužka v neagrarnih gospodarskih panogah.<note place="foot" xml:id="ftn7" n="4">
                Čepič, »Spreminjanje lastništva zemlje,« 154–56.
            </note>
                Mali in srednje veliki kmetje so se zaposlovali v neagrarnih poklicih, zato je delež
                čistega kmečkega prebivalstva padal in večina kmečkih gospodinjstev se je sčasoma
                preoblikovala v polkmečka ali nekmečka gospodinjstva.<note place="foot" xml:id="ftn8" n="5">
                Vlado Klemenčič, »Poskus opredelitve sodobnih problemov razvoja kulturne pokrajine slovenskega podeželja,«
                        <hi rend="italic">Dela</hi> 24 (2005). 
            </note>
                Po letu 1945 se začnejo v politiki in družboslovju uveljavljati izrazi, kot so
                'polproletarci', 'polkmetje' ali 'kmetje-delavci', za opis delovne sile, ki je
                dnevno migrirala z majhnih družinskih kmetij v industrijska središča.<note place="foot" xml:id="ftn9" n="6">
                Jože Levstik, <hi rend="italic">Ekonomska in družbena problematika polproletariata v SR Sloveniji. Poročilo Skladu Borisa Kidriča, </hi>Kmetijski inštitut Slovenije in Biotehniška
                            fakulteta Univerze v Ljubljani, 1964, 1. del.
                    
            </note> Pospešene selitve z jugoslovanskega podeželja v mesta so se odvijale
                v 50. in 60. letih, toda socialistična Slovenija je prav zaradi
                'kmeta-industrijskega delavca' lahko oblikovala in ohranila policentrični razvoj ob
                relativno majhnih mestih.<note place="foot" xml:id="ftn10" n="7">
                Mojca Novak, »Periferna agrarna transformacija; slovenski primer,« v: <hi rend="italic">Prevrati in slovensko gospodarstvo
                            v XX. stoletju:
                        1918–1945–1991</hi>, ur. Neven Borak in Žarko Lazarević (Ljubljana: Cankarjeva založba, 1996), 23–35. 
            </note>
         </p>
         <p>Izračun za leto 1953 pokaže, da je
                bilo v Sloveniji 63 odstotkov kmetov takih, ki so bili zaposleni v neagrarnih
                dejavnostih, živeli pa so na vasi v t. i. »mešanih gospodarstvih«.<note place="foot" xml:id="ftn11" n="8">
                Zdenko Čepič, »Vloga agrarnega sektorja pri modernizaciji Slovenije in Jugoslavije,«
                        <hi rend="italic">Prispevki za novejšo
                        zgodovino</hi> 42, št. 2 (2002): 56–62.
            </note>
                Za gospodinjstvo, ki pridobiva dohodek iz kmetijstva in nekmetijskih dejavnosti, se
                je v svetu in pri nas uveljavil izraz »mešana kmetija« (angl. <hi rend="italic">the
                    part-time farming family</hi>), uporablja pa se tudi izraz »gospodinjstvo z
                večstransko dejavnostjo« (angl. <hi rend="italic">the multiple job farm family</hi>
                in <hi rend="italic">the pluractive farm</hi>).<note place="foot" xml:id="ftn12" n="9">
               
                        Ana Barbič, <hi rend="italic">Kmetov vsakdan. Položaj in prihodnost družinskih kmetij na Slovenskem. </hi>Ljubljana: Cankarjeva založba, 1990, 20.
                    
            </note> Strinjamo se z Ano Barbič, ki poudarja, da je za preučevanje
                kmetovanja ob službi (angl. <hi rend="italic">part-time farming</hi>) kmečka družina
                ali gospodinjstvo najbolj primerna enota analize, saj o uporabi skupnih virov odloča
                cela kmečka družina.<note place="foot" xml:id="ftn13" n="10">
                Ana Barbič kot mešana gospodinjstva opredeljuje tista, ki pridobivajo dohodek iz kmetijstva in nekmetijskih dejavnosti ne glede na to, ali več virov dohodka kombinirajo vsi člani gospodinjstva ali pa eni pridobivajo dohodek samo iz kmetijske, drugi pa samo iz nekmetijske dejavnosti. – Barbič, »Kmetov vsakdan,« 13. 
            </note>
         </p>
         <p>Najpogostejša tržno usmerjena
                dejavnost, ki je kmetom predstavljala vir neagrarnega dohodka, je bila zaposlitev v
                lokalnih industrijskih obratih. Poleg tega so pogosto prodajali presežke kmetijskih
                pridelkov, kot so zelenjava, sadje, jajca, mleko in gozdni sadeži (gobe, borovnice),
                kmetijski zadrugi, bolnišnicam, gostiščem in menzam podjetij, prav tako pa tudi na
                tržnici. Pomemben vir neagrarnega dohodka na kmetiji je predstavljalo tudi vse večje
                izkoriščanje gozda v obliki prodaje lesa. Pogosto so kmetje odšli na večmesečno delo
                v tujino, denimo v Nemčijo, Švico, Libijo ali Kanado, kjer so lahko v relativno
                kratkem obdobju zaslužili večjo vsoto denarja. Manj pogosti neagrarni dejavnosti na
                kmetiji sta bili tudi podeželski turizem in gostilništvo.</p>
         <p>V prispevku kmečko prebivalstvo
                dojemamo kot podjetno, torej kot gospodarsko aktivno in prizadevno, saj se
                gospodinjstva na podeželju niso le pasivno prilagajala zunanjim razmeram in
                pritiskom, temveč so bila dejaven akter v širši sferi proizvodnje in porabe. Z
                organizacijo dela in razmerij znotraj družine je kmet sooblikoval družbene in
                gospodarske procese. Izraz podjetnost vključuje tudi kmetovo željo po dobičku,
                katere obstoj predpostavlja zavestnejše in samostojnejše odločanje in izrabo tržnih
                    priložnosti.<note place="foot" xml:id="ftn14" n="11">
                Aleksander Panjek, »Uvod,« v: <hi rend="italic">Preživetje in podjetnost:
                            Integrirana kmečka ekonomija na Slovenskem od srednjega veka do
                            danes</hi>, ur. Aleksander Panjek in Žarko Lazarević (Koper: Založba Univerze na Primorskem, 2018), 7. Aleksander Panjek, »Od kmečke trgovine do integrirane kmečke ekonomije,« v: <hi rend="italic">Preživetje in
                        podjetnost</hi>, 33. 
            </note>
         </p>
         <p>Kot ugotavlja Aleksander Panjek v
                kontekstu proučevanja kmečke ekonomije novega veka na Slovenskem, je z organizacijo
                dela in razmerij v družini kmečki sloj aktivno sooblikoval družbene in gospodarske
                procese. Pridobivanje neagrarnih dohodkov je bilo namenjeno preživetju in tudi
                plačevanju davkov. Naraščanje števila gospodinjstev, ki so presegla raven
                preživetja, ki ga je kmetijstvo omogočalo, pokaže, da je podeželsko prebivalstvo
                izkoriščalo možnost dostopa do alternativnih dejavnosti kot virov dohodka.<note place="foot" xml:id="ftn15" n="12">
                Panjek, »Uvod,« 7–12.
            </note>
                Raznoliki viri neagrarnih dohodkov so ruralni družbi omogočili, da je strukturirano
                premagala okoljske, tehnološke in druge omejitve, in hkrati bili vzrok, da so bila
                kmečka gospodarstva majhna, ker so imeli kmetje različne vire dohodkov.<note place="foot" xml:id="ftn16" n="13">
                Aleksander Panjek, »The Integrated Peasant Economy as a Concept in Progress,« v: <hi rend="italic">Integrated Peasant Economy in a
                            Comparative Perspective: Alps, Scandinavia and Beyond</hi>, ur. Aleksander Panjek, Jesper Larsson in Luca
                            Mocarelli (Koper: University of Primorska Press, 2017),
                    23.
            </note> Takšna kmečka ekonomija je na Slovenskem izpričana vsaj od
                16. stoletja in vse do vključno prve polovice 20. stoletja.<note place="foot" xml:id="ftn17" n="14">
                Gl. Panjek in Lazarević, ur. <hi rend="italic">Preživetje in podjetnost</hi>.
            </note> Glede na to, da gre za
                dolgotrajno značilnost, bomo tudi pojav »polkmeta« v drugi polovici 20. stoletja
                poskusili interpretirati s te perspektive. </p>
         <p>Zato bomo v pričujočem članku
                uporabili koncept integrirane kmečke ekonomije,<note place="foot" xml:id="ftn18" n="15">
                Gl. Panjek, »Uvod.« Gl. tudi Panjek, Larsson in Mocarelli, ur., 
                        <hi rend="italic">Integrated Peasant Economy</hi>.
            </note> skladno s katerim so se kmečka
                gospodinjstva preživljala s kombiniranjem samooskrbnega kmetijstva in tržno
                usmerjenih dejavnosti, pri čemer so bile tudi v socializmu kmetijske dejavnosti
                delno tržno usmerjene. Prav tako kmetijstvo, skladno s konceptom integrirane kmečke
                ekonomije, ni nujno predstavljalo njene podlage, tržne dejavnosti pa niso bile
                preprosto dopolnilne. To pomeni, da kmetijska proizvodnja, usmerjena v lastno
                porabo, ni bila nujno osnova ekonomije kmečkega gospodinjstva in da so tržne
                dejavnosti predstavljale enakovreden vir dohodka. Bistvenega značilnost integrirane
                kmečke ekonomije je v tem, da je združevala dejavnosti in dohodkovne vire iz vseh
                treh ekonomskih sektorjev, iz primarnega, sekundarnega in terciarnega.<note place="foot" xml:id="ftn19" n="16">
                Panjek, »Uvod,« 43, 44.  
            </note>
         </p>
         <p>Namen prispevka je orisati učinek
                industrializacije na kmečko gospodarstvo, pri čemer se bomo posvetili spremembam, ki
                jih je nakup modernih kmetijskih tehnoloških naprav prinesel v posamezno kmečko
                gospodinjstvo. Teza članka je, da je zaposlitev ljudi v neagrarnih dejavnostih
                omogočala razvoj zasebnega kmetijstva v socialistični Sloveniji s tehnološko
                modernizacijo. Podrobneje se bomo posvetili razumevanju tega, kako so spremembe, ki
                jih prinese nakup kmetijskih tehnoloških naprav, vplivale na delitev dela med
                spoloma znotraj kmečkega gospodarstva. V ospredju bodo kmečke družine, ki so bile
                vpete v neagrarno dejavnost na kmetiji tako, da je bil vsaj eden izmed članov
                zaposlen (tudi) zunaj kmetije. Zanimala nas bo torej populacija polkmetov, ki so
                imeli status zaposlenih in so hkrati delali v kmetijstvu, pri čemer je njihov
                primarni vir dohodka predstavljala zaposlitev, kmetijstvo pa je vse bolj postajalo
                sekundarna dejavnost.</p>
         <p>Poudarili bomo pomen modernizacije
                kmetijstva, ki je pomembno določala njegov razvoj s posodabljanjem tehnik pridelave
                in uvajanjem kmetijske mehanizacije, ki je omogočala učinkovitejše izkoriščanje
                zemlje. Skušali bomo razumeti, kdo v družini je vnašal novosti na kmetijo in kako je
                proces mehanizacije kmetij vplival na dvig standarda in družbeno razslojevanje. Pri
                tem bomo pozornost usmerili tudi v morebitne generacijske kontinuitete in
                diskontinuitete. </p>
         <p>Metodološko bomo uporabili analizo
                znanstvene literature, ki proučuje modernizacijo polkmečkih gospodarstev v
                socialistični Sloveniji, in statističnih virov, s pomočjo katerih bomo orisali
                zaposlitveno strukturo in rast kmetijske mehanizacije. Za razumevanje širšega
                družbenega in zgodovinskega konteksta bomo vključili teoretska spoznanja, objavljena
                v relevantni zgodovinski literaturi. Uporabili bomo tudi metodo ustne zgodovine, ki
                temelji na zbiranju spominov iz vsakdanjega življenja. Skozi lastno socialno mrežo
                smo vzpostavili stik z ljudmi iz ruralnih predelov Slovenije in z njimi izvedli
                polstrukturirane intervjuje. Po načelu etnografskega raziskovanja v obliki snežne
                kepe smo se zbližali z osrednjim sogovornikom ali sogovornico v vasi in z njim ali
                njo opravili polstrukturiran intervju, potem pa smo ga ali jo prosili, naj nas
                predstavi svoji mreži ljudi. Polstrukturirne intervjuje smo opravili s 40
                sogovorniki in sogovornicami po vsej Sloveniji, rojenimi pred drugo svetovno vojno,
                in z generacijo njihovih otrok, rojeno večinoma v 50. in 60. letih prejšnjega
                    stoletja.<note place="foot" xml:id="ftn20" n="17">
                Sogovornikov in sogovornic ne bomo poimenovali s pravim imenom in priimkom, ampak bomo uporabljali izmišljena imena, da bi zagotovili njihovo anonimnost. Bolj kot imena so za nas pomembni podatki o spolu, starosti, poklicu, letu in kraju rojstva. 
            </note>
                Vsem je skupno, da so se v svojem aktivnem obdobju ukvarjali s kmetovanjem, večina
                pa jih je bila vpeta tudi v neagrarne aktivnosti. Vključitev obeh generacij omogoča
                razumevanje obdobja socializma na slovenskem podeželju skozi generacijsko
                perspektivo, ki po eni strani osvetljuje morebitne generacijske diskontinuitete, po
                drugi pa tudi skupna razumevanja. </p></div>
         <div><head>Spreminjanje odnosa oblasti do kmečkega prebivalstva in pregled rasti mehanizacije kmetijstva 
         </head>
         <p>Agrarna reforma je bila, kot ugotavlja Žarko
                Lazarević, z vidika političnih in ideoloških ciljev uspešna, saj so z njo
                onemogočili »reprodukcijo kapitalističnih razmerij« z omejitvijo ekonomskega obsega
                zasebnega kmetovanja. Zasebnim kmetom so prepovedali kupovanje delovnih strojev,
                najemanje delovne sile in trgovanje, da bi prenesli kmetijsko pridelavo na državna
                kmetijska podjetja in zadruge. Zaradi omejevanja zasebnih kmetovalcev pa je bila po
                Lazarevićevem mnenju s stališča ekonomskih učinkov agrarna reforma neuspešna.
                Kmetijstvo je nazadovalo in kmetje so ob veliki delovni fizični obremenitvi zaradi
                slabe tehnološke opremljenosti redko pridelali več kot za preživetje. Poleg tega je
                administrativni poseg v relativne cene močno povečal razkorak med relativno
                vrednostjo kmetijskih proizvodov v razmerju do industrijskih izdelkov v škodo
                kmetijstva, kar je zaznamovalo življenjsko raven, socialni položaj in družbeni
                status kmetov, svoje pa je dodal še sistem obdavčenja zasebnih kmetovalcev.
                Kmetijstvo je predstavljalo vir akumulacije za industrijski razvoj države, kar
                pomeni, da so industrializacijo zasnovali na podcenjenosti kmečkega dela in
                življenjske ravni kmečkega prebivalstva.<note place="foot" xml:id="ftn21" n="18">
                Žarko Lazarević, »Kmetje in zasebni gospodarski interesi po letu 1945,« v: <hi rend="italic">Nečakov zbornik: procesi, teme in dogodki iz 19. in 20. stoletja, </hi>ur<hi rend="italic">. </hi>Kornelija Ajlec, Bojan Balkovec in Božo Repe
                            (Ljubljana: Znanstvena založba Filozofske fakultete Univerze v
                            Ljubljani, 2018), 403, 404.
            </note>
         </p>
         <p>Pogled na spreminjanje odnosa
                oblasti do kmetov v kontekstu širših družbenopolitičnih sprememb pokaže, da je po
                drugi svetovni vojni oblast na kmetijstvo gledala kot na industrijo, v kateri
                prevladuje zasebna lastnina, kmete pa dojemala kot razredne nasprotnike. Cilj
                kmetijske politike je bil omogočiti nemoteno industrializacijo in zagotoviti
                zadovoljivo zalogo zaposlenih delavcev in delavk v industriji.<note place="foot" xml:id="ftn22" n="19">
                Zdenko Čepič, »Vloga agrarnega sektorja pri modernizaciji Slovenije in Jugoslavije,«
                        <hi rend="italic">Prispevki za novejšo
                        zgodovino</hi> 42, št. 2 (2002): 58, 59.
            </note>
                Uradni odnos komunistične vladavine do delavcev je bil v nasprotju z odnosom do
                kmetov idealiziran. To stališče so krepile tudi šole, množični mediji in prikrajšan
                položaj kmeta v državi.<note place="foot" xml:id="ftn23" n="20">
                Joel M. Halpern, »Farming as a Way of Life: Yugoslav Peasant Attitudes,« v: <hi rend="italic">Soviet and East European </hi>Agriculture <hi rend="italic">(Russian and East European Studies,
                            vol.
                        6)</hi>, ur. Jerry F. Karcz (Berkeley: University of California Press, 1967), 361. 
            </note>
                Kmetijska panoga je bila zapostavljena, saj je bilo v letih 1945 in 1946 kmetijstvo
                deležno premajhnih državnih subvencij in kreditnih sredstev, pa še ta so bila v
                glavnem dodeljena novoustanovljenim državnim kmetijskim posestvom, obnovitvenim
                zadrugam in strojno traktorskim postajam. Državni organi tudi niso zagotovili
                zadostne količine semen, umetnega gnojila, orodja in delovne sile.<note place="foot" xml:id="ftn24" n="21">
                Jože Prinčič, <hi rend="italic">Pot do slovenske narodnogospodarske suverenosti 1945–1991 </hi>(Ljubljana: Inštitut za novejšo zgodovino, 2013), 26. 
            </note>
         </p>
         <p>Nova oblast je po vojni odpravila
                institucionalni okvir kreditiranja kmetijstva (predvojne banke, kreditne zadruge),
                predvojno zadružništvo in kmetijsko-pospeševalno službo. Odpravila je tudi trg kot
                koordinacijski mehanizem in uveljavila novo raven relativnih cen v škodo kmetijstva.
                Z odpravo teh institucionalnih oblik se je močno spremenil makroekonomski okvir
                delovanja zasebnih kmetov, ki je bil podvržen državnemu nadzoru.<note place="foot" xml:id="ftn25" n="22">
                Lazarević, »Kmetje in zasebni gospodarski interesi,« 401.
            </note>
                Potekal je proces razrednega spopada 'proletarske' oblasti s kmeti kot zemljiškimi
                lastniki za potrebe razvoja industrije.<note place="foot" xml:id="ftn26" n="23">
                Čepič, »Vloga agrarnega sektorja,« 56.
            </note>
         </p>
         <p>Število kmečkega prebivalstva, ki mu
                je kmetijska dejavnost predstavljala poglavitni vir zaslužka, je hitro padalo. Če si
                pogledamo število zaposlenih v kmetijstvu v Sloveniji (letno povprečje), je bilo
                leta 1960 v zasebnem sektorju vseh zaposlenih 13.068, od tega v kmetijstvu 1.117
                (8,5 odstotka). Pet let kasneje, leta 1965, je bilo vseh zaposlenih v zasebnem
                sektorju 11.878, od tega v kmetijstvu zgolj 575 (4,8 odstotka). Leta 1970 je bilo
                vseh zaposlenih v zasebnem sektorju 14.152, od tega v kmetijstvu 423 (3 odstotki),
                pet let kasneje pa je bilo vseh zaposlenih v zasebnem sektorju 15.133, od tega v
                kmetijstvu zgolj 315 (2,1 odstotka).<note place="foot" xml:id="ftn27" n="24">
               
                  <hi rend="italic">Statistični letopis SR Slovenije:
                            Zaposleni v zasebnem sektorju po področjih – letno
                        povprečje</hi> (Ljubljana: Zavod SR Slovenije za statistiko, 1976), 165. 
            </note>
         </p>
         <p>Zaposlovanje v nekmetijskih
                dejavnostih, zlasti v industriji, je bilo veliko večje kot zapuščanje podeželja in
                naseljevanje v mestih. Po ugotovitvah Ane Barbič v letu 1982 dobimo naslednjo
                strukturo 2052 preučevanih slovenskih kmetij glede na zaposlitev članov jedra kmečke
                družine (gospodar/mož, gospodarica/žena, naslednik/naslednica): čiste kmetije (vsi
                člani jedra družine delajo samo na kmetiji): 28,1 odstotka; mešane kmetije 1
                (najmanj en član jedra družine dela samo na kmetiji in najmanj eden je zaposlen): 59
                odstotkov; mešane kmetije 2 (vsi člani jedra družine so zaposleni in hkrati
                kmetujejo): 12,9 odstotka.<note place="foot" xml:id="ftn28" n="25">
                Barbič, <hi rend="italic">Kmetov
                        vsakdan</hi>, 74. 
            </note>
                Ugodnosti zaposlitve, kot sta denimo zanesljiv in reden dohodek ter socialna
                varnost, so deloma odtegnile kmetijstvu tudi velik del kmečkega prebivalstva, ki
                kmetovanja sicer ni želelo povsem opustiti.<note place="foot" xml:id="ftn29" n="26">
               
                        Ibid.,133.
            </note>
         </p>
         <p>Agrarna reforma leta 1945 je
                povečala število manjših kmečkih gospodarstev. Povprečna velikost kmetije je znašala
                6,8 hektarja, do leta 1981 pa se je zmanjšala za 1,3 hektarja. Poleg majhnosti
                obdelovalnih posestev je na pospeševanje deagrarizacije vplivalo tudi to, da je v
                Jugoslaviji v kmetijski lastniški strukturi prevladoval zasebni sektor.<note place="foot" xml:id="ftn30" n="27">
                Prinčič, »Pot do slovenske narodnogospodarske suverenosti,« 262, 63. 
                    
            </note> Med polproletarci so bili najbolj zastopani tisti z majhnimi
                kmetijami. V začetku 60. let so bile med posestniki z do 0,5 hektarja velikimi
                posestvi tri četrtine polproletarcev, medtem ko se je izven kmetijstva zaposlila le
                tretjina tistih, ki so imeli 10 in več hektarjev velike kmetije. Leta 1960 je kmečko
                gospodarstvo ustvarilo le še polovico denarnih prejemkov iz kmetijske dejavnosti, do
                konca 60. let pa manj kot tretjino. Od srede 60. let so člani kmečkega
                gospodinjstva, zaposleni zunaj kmetijstva, prinašali domov več denarja, kot so ga
                ustvarili s kmetovanjem. Pri polproletarcih je viden vzajemni odnos agrarnega in
                neagrarnega sektorja pri modernizaciji; delovna sila za neagrarne dejavnosti je
                prihajala z vasi, kamor se je vračal zaslužek, ki je pomenil sredstvo za
                modernizacijo kmetijstva.<note place="foot" xml:id="ftn31" n="28">
                Čepič, »Vloga agrarnega sektorja,« 60.
            </note>
         </p>
         <p>Snovalec jugoslovanske kmetijske
                politike zgodnjega socializma Edvard Kardelj je v novi organizaciji kmetijstva videl
                sredstvo za uspešno industrializacijo. Pogoja za »rekonstrukcijo« kmetijstva sta
                bila zanj tehnološki napredek in večja uporaba strojev. Za to je bila potrebna
                drugačna organizacija kmetijske proizvodnje, ki jo je videl v zadružništvu.<note place="foot" xml:id="ftn32" n="29">
               
                        Jože Prinčič, »Temeljne dileme in problem
                            modernizacije slovenskega gospodarstva,«
                        <hi rend="italic">Prispevki za novejšo zgodovino</hi>
                        42, št. 2 (2002): 60.
            </note> Glavni cilj
                obnovljenega samoupravnega gospodarskega sistema z leta 1953 sprejeto ustavo je bil
                preoblikovati državno lastnino v družbeno, kar je bilo v prid širitvi velikih javnih
                kmetij in razvoju kmetijskih delovnih zadrug.<note place="foot" xml:id="ftn33" n="30">
                Jernej Turk, Črtomir Rozman, Karmen Pažek in Darja Majkovič, »The Social Context of Changes in Slovene Agriculture since Feudalism,«
                        <hi rend="italic">Druš. Istraž.
                        Zagreb</hi> 1–2 (2007): 199–212. Davek, ki se je zaračunal zasebnim kmetom za nakup kmetijskih pripomočkov, je veljal za najbolj diskriminacijski ukrep, ki ga je uvedla socialistična vlada. Ta politika favoriziranja socialističnega tipa kmetijske proizvodnje je povzročila umik zasebnih kmetov s »pravega trga« na tako imenovani »kmečki trg«, kjer so prodajali predvsem mlečne izdelke, jajca, sadje in zelenjavo po konkurenčnih cenah, ki jih je določal trg. – Ibid., 206.
                    
            </note>
         </p>
         <p>Poskus kolektivizacije kmetijskih
                proizvajalcev, posebej intenziven po letu 1948 z resolucijo Informbiroja, ki je
                jugoslovanskim komunistom očitala »oportunistični odnos« do kmetov,<note place="foot" xml:id="ftn34" n="31">
                Srđan Milošević, »The Role of the Yugoslav Popular Front in Implementing Communist-Style Measures in Yugoslav Rural Areas (1945–1953),«
                        <hi rend="italic">Tokovi
                            zgodovine</hi>, 3 (2018): 63–86. Gl. tudi Dragan Veselinov, <hi rend="italic">Agrarno pitanje u Jugoslaviji:
                            teorijsko-empirijska analiza položaja i uloge seljačkog gazdinstva u
                            agrarnoj politici i privrednom razvoju Jugoslavije od 1918. do 1980.
                            Godine</hi> (Beograd: Borba, 1981). 
            </note>
                so oblasti leta 1953 opustile, da bi pomirile nezadovoljne kmete. Leta 1957 je bilo
                po besedah Žarka Lazarevića z resolucijo zvezne skupščine sprejeto, da kmetijska
                politika ne bo več nasilno posegala v individualno lastništvo zemlje. Zasebni kmet
                je veljal za legitimen ekonomski subjekt, s čimer je bil prepoznan potencial
                zasebnega kmetijstva. Kljub vsemu je kmetijska proizvodnja še vedno temeljila na
                državnem kmetijskem sektorju kot nosilcu tehnične preobrazbe in rastoče
                produktivnosti. Diskriminatoren odnos do kmetijstva se je spreminjal tudi v smeri
                zavedanja o nujnosti povečanja investicijskega vlaganja. V Sloveniji se je vrednost
                investicij v kmetijstvo v desetletju 1952–1962 povečala za skoraj 8.000-krat.
                Zadruge so vedno bolj postajale socialistična podjetja, ki so kmetom nudile usluge,
                kot je mehanizacija, strokovno vodenje in najem kreditov. Kot organizatorice
                kmetijske proizvodnje so ustanavljale tudi podjetja za dokup, predelavo ter izvoz
                pridelkov in izdelkov. V Sloveniji je bilo vanje vključenih 44 odstotkov vseh
                kmetov, kar je močno presegalo jugoslovansko raven (25 odstotkov).<note place="foot" xml:id="ftn35" n="32">
                Lazarević, »Kmetje in zasebni gospodarski interesi,« 412, 413. 
            </note>
         </p>
         <p>S prvo agrarno reformo so skušali
                močno omejiti ekonomski obseg zasebnega kmetovanja, saj je bil cilj prenesti
                kmetijsko pridelavo na državna kmetijska podjetja in zadruge. To so skušali doseči
                tudi tako, da so kmetom prepovedali najemanje delovne sile, trgovanje in kupovanje
                delovnih strojev. Leta 1967 so bile odpravljene zadnje omejitve glede nakupa težke
                mehanizacije za kmetijsko proizvodnjo. Kmetje so lahko kupili najsodobnejšo opremo,
                kar je odprlo pot modernizaciji zasebnega kmetijstva, ki pa je bila seveda odvisna
                od finančnih možnosti.<note place="foot" xml:id="ftn36" n="33">
               
                        Ibid., 403, 413.
            </note> To, da je bil
                zasebnim kmetom omogočen nakup traktorjev in drugih strojev, je imelo za posledico
                hitro opremljanje družinskih kmetij s kmetijsko mehanizacijo.<note place="foot" xml:id="ftn37" n="34">
                Vlado Puljiz, »Seljaštvo u Jugoslaviji,«
                        <hi rend="italic">Sociologija
                        sela</hi> 99/100 (1988): 18. 
            </note>
         </p>
         <p>Politika, ki je spodbujala le družbeno
                kmetijstvo, velikemu delu kmetov ni zagotavljala minimalnih možnosti za preživetje
                in ni skrbela za razvoj družinskih kmetij. V Sloveniji je bil šele leta 1956 dosežen
                predvojni obseg kmetijske proizvodnje, njena opazna rast pa se pojavi šele deset let
                kasneje, ko se je začelo pospešeno modernizirati tudi kmetijstvo. Kmetje, natančneje
                tisti, ki so se s kmetovanjem ukvarjali po delu v službi, so začeli kupovati
                mehanizacijo po načelu »traktor v vsako hišo«. Do večjega razcveta tehnološke
                modernizacije je prišlo od začetka 70. let dalje, ko se je bolj jasno pokazala vloga
                neagrarnega sektorja pri modernizaciji agrarnega, saj je bil velik del sredstev za
                nakup kmetijske mehanizacije ustvarjen v neagrarnem gospodarstvu.<note place="foot" xml:id="ftn38" n="35">
                Čepič, »Vloga agrarnega sektorja,« 58. 
            </note>
         </p>
         <p>Pregled mehanizacije kmetijstva v
                prvem petletnem planu pokaže, da je zahteval dosledno zamenjavo ral in lesenih
                plugov z železnimi.<note place="foot" xml:id="ftn39" n="36">
                Žarko Lazarević, »Razkorak med razvitimi in nerazvitimi – zaviralni dejavnik modernizacije Jugoslavije?,«
                        <hi rend="italic">Prispevki za novejšo zgodovino</hi>
                        42, št. 2 (2002): 81.
            </note> Po koncu
                druge svetovne vojne je namreč popis poljedelskega orodja razkril, da je bila
                četrtina vseh plugov lesenih. Še slabše stanje je bilo glede tehnično naprednejših
                kmetijskih naprav (sejalnikov, kosilnic, mlatilnic, slamoreznic ipd.) in strojev
                (traktorjev, kombajnov), ki jih je bilo izjemno malo. Po popisu leta 1925 je bilo v
                Sloveniji osem traktorjev. Do druge svetovne vojne slovenski kmet za obdelavo zemlje
                ni uporabljal strojev na motorni pogon. Po računu iz leta 1938 je celotna
                mehanizacija slovenskega kmetijstva nadomeščala le od 2,5 do 3,3 odstotka vseh za
                kmetijska dela potrebnih delovnih dni, zemlja pa je bila obdelana pretežno
                    ročno.<note place="foot" xml:id="ftn40" n="37">
                Čepič, »Vloga agrarnega sektorja,« 55, 60.
            </note>
         </p>
         <p>V začetku leta 1951 je bilo v Jugoslaviji 6.266
                traktorjev, v Sloveniji pa 259, pri čemer jih je bilo kar 90 v zasebni lasti
                    kmetov.<note place="foot" xml:id="ftn41" n="38">
                Zdenko Čepič, »Opis pojavnih oblik kmetijske politike v letih 1945–1960,« v: <hi rend="italic">Preteklost sodobnosti: izbrana
                            poglavja slovenske novejše
                        zgodovine</hi>, Zdenko Čepič, ur. 175–188 (Ljubljana: Inštitut za novejšo zgodovino, 1999), 186. 
            </note>
                Iz statističnih podatkov razberemo naraščanje števila prodanih traktorjev in drugih
                kmetijskih strojev v socialistični Sloveniji po letih. Leta 1965 je bilo
                količinskega prometa s traktorji (skupaj s prikolicami) 694 kosov, z drugimi
                kmetijskimi napravami in stroji pa 6.693 kosov.<note place="foot" xml:id="ftn42" n="39">
               
                  <hi rend="italic">Statistično gradivo SR Slovenije:
                            Letni pregled notranje trgovine
                        1965</hi>, št. 13 (Ljubljana: Zavod za statistiko, 1967), 29. 
            </note>
                Deset let kasneje, leta 1975, je bil količinski promet s traktorji 1.075 kosov, z
                drugimi kmetijskimi stroji pa 18.721 kosov.<note place="foot" xml:id="ftn43" n="40">
               
                  <hi rend="italic">Zavod SR za statistiko: Letni
                            pregled trgovine 1975</hi>, št. 53
                            (Ljubljana: Zavod za statistiko, 1977), 34.
            </note> Največji
                porast opazimo do leta 1985, ko je količinski promet s traktorji znašal 5.639 kosov,
                z drugimi kmetijskimi stroji pa 28.848.<note place="foot" xml:id="ftn44" n="41">
               
                  <hi rend="italic">Zavod SR za statistiko: Letni
                            pregled trgovine 1975 in 1986</hi>, št. 424
                            (Ljubljana: Zavod za statistiko, 1988), 68.
                    
            </note>
         </p>
         <p>Opuščanje ideološke rigidnosti v
                razmerju do zasebnega kmetijstva je potekalo vzporedno z liberalizacijo
                jugoslovanskega socialističnega ekonomskega sistema, ki pa je kmete z ekonomskimi in
                socialnimi ukrepi zadržal v okviru socialističnega zadružnega sektorja. Od srede 60.
                let so intenzivno vlagali v razvoj državnih kmetijskih podjetij. Pomen zasebnega
                kmetijstva je ekonomsko upadal in v političnem besednjaku se je razredni pristop
                umikal, s tem pa strah pred premožnim kmetom. Postopno so bili kmetje statusno
                izenačeni z drugimi subjekti, kot so obrtniki. Z ustavo leta 1974 so predvideli
                možnost nakupa zemljišč, ki niso imela omejenega obsega, kar je odprlo pot bolj
                ambicioznemu podjetništvu tudi v zasebnem kmetijstvu, a v mejah socialistične
                    ureditve.<note place="foot" xml:id="ftn45" n="42">
                Lazarević, »Kmetje in zasebni gospodarski interesi,« 413. 
            </note>
                Kmetovanje je v Sloveniji v 80. letih 20. stoletja postalo bolj privlačno, saj je
                bilo kmetom omogočeno zdravstveno in socialno zavarovanje ter tudi ugodno najemanje
                kreditov za modernizacijo kmetijstva.<note place="foot" xml:id="ftn46" n="43">
                Klemenčič, »Poskus opredelitve sodobnih problemov,« 172.
            </note>
         </p></div>
        <div> <head>Proces modernizacije kmečkih gospodinjstev z modernimi kmetijskimi
                    napravami
         </head>
         <p>Dosedanje ugotovitve na podlagi
                znanstvene literature bomo pogledali skozi prizmo pričevanj sogovornikov in
                sogovornic. Podjetnost polkmetov je razvidna iz tega, da so denar vlagali v nakup
                kmetijske mehanizacije, največ v motorne kosilnice, traktorje, nakladalke za seno in
                traktorske priključke. Nakup motorne kosilnice sogovorniki umeščajo v obdobje po
                letu 1960, nakup traktorja pa v čas po letu 1970. Traktor je veljal za največji
                družinski nakup, za katerega se je pogosto vzelo denarno posojilo pri banki ali
                kmetijski zadrugi. Alojz, rojen leta 1940 v Rogačicah na Dolenjskem, kmet in voznik
                viličarja pri Slovenskih železnicah v Ljubljani, je opozoril na postopno
                mehanizacijo kmetij: <hi rend="italic">Prej kot traktor smo imeli kosilnico Bčesko.
                    Eno smo dobili rabljeno iz Nemčije 62. leta. Takrat se je komaj začelo. Traktor
                    ni nič. Moraš imeti prikolico, plug, brane.</hi>
         </p>
         <p>Poudaril je tudi, da je zaslužek iz
                zaposlitve v tovarni omogočil vzdrževanje in širitev njegove kmetije: <hi rend="italic">Dve štali smo naredili. Denar smo vlagali v kmetijo. Če ne bi na
                    šiht hodil, ne bi kmetije vzdrževal. S kmetijo ni bilo denarja.</hi> Tudi
                Franci, rojen leta 1952 v Pokleku nad Blanco na Štajerskem, kmet in vratar v
                podjetju Jutranjka, je povedal, da sta z ženo denar, ki sta ga zaslužila v službi,
                vložila v kmetijo, in opozoril na pomen osebnih povezav pri nakupu mehanizacije: <hi rend="italic">Takrat so bile cene za te stroje visoke. Se je pa čakalo, pa veze
                    si moral imeti.</hi>
         </p>
         <p>Traktorji tujih znamk, med katerimi
                je prevladovala avstrijska znamka Steyer, so se v notranjosti Slovenije začeli
                pojavljati v 50. letih prejšnjega stoletja. Pred nakupom je bilo treba napisati
                prošnjo, ki so jo pregledali funkcionarji v Beogradu. Če so jo odobrili, je sledila
                izdaja dovolilnice za prečkanje meje in nakup. Do takšnih ugodnosti je bila sprva
                upravičena komunistična elita – nekdanji partizanski borci, ki so v Avstriji
                ohranili poznanstva s sorodniki in znanci. Kasneje so tudi kmetje začeli pošiljati
                prošnje za nakup traktorjev in nakladalk za mrvo, ker so imeli gorsko kmetijo in so
                potrebovali zmogljivejše stroje, ki jih jugoslovanske tovarne niso proizvajale.
                Prošnjam slovenskih kmetov so pogosto ugodili zaradi prepričanja, da je Slovenija
                hribovita dežela, in navedbe lažnega področja kmetovanja, ki so ga navajali
                ravninski kmetje.<note place="foot" xml:id="ftn47" n="44">
                Mateja Slovenc, »'Kdor je šel s časom, lahko živi.’ Čezmejni kmetijski nakupi v času Jugoslavije,«
                        <hi rend="italic">Zgodovina za
                        vse</hi>, 24, št. 1 (2017): 76, 77. 
            </note>
         </p>
         <p>Posamezno kmečko gospodarstvo je
                postajalo vse bolj produktivno po zaslugi osvoboditve gospodarstev od presežka
                delovne sile (deagrarizacije), naraščajočega dohodka iz nekmetijskih dejavnosti,
                širitve trga kmetijskih proizvodov (povečanja nekmetijskega prebivalstva) in
                vnašanja bioloških in kemijskih inovacij (umetnih gnojil itd.). Vse te spremembe so
                se uvajale na majhnih kmečkih posestvih.<note place="foot" xml:id="ftn48" n="45">
                Vlado Puljiz, »Seljaštvo u Jugoslaviji,«
                        <hi rend="italic">Sociologija sela </hi>99/100 (1988): 15.
            </note> Pred uporabo
                kmetijske mehanizacije so kmetje ob mnogo večji fizični obremenitvi pridelali manj,
                njeno uvajanje v kmečkem gospodarstvu pa je omogočilo širitev proizvodnje in manj
                ročnega dela. Izboljšal se je tudi njihov življenjski standard, so pa imeli dodatne
                stroške z vzdrževanjem mehanizacije.</p>
         <p>Kot se je spominjal Tomislav, rojen
                leta 1950 v Mostu na Soči na Primorskem, se je uspešnost kmetij od srede 60. let
                dalje merila predvsem v obliki nakupa nove kmetijske mehanizacije:
                <hi rend="italic">Na Tolminskem je bil uspešen kmet, če je imel dosti strojev, da ni delal na grablje in koso. Pri nas jih je bilo kar precej. Posebno mlajši, ker so iz službe dali denar v kmetijo. Si je kupil traktor in kosilnico, da si je olajšal delo, hitro naredil in lahko bil tudi v službi. Starejši kmetje so imeli pa samo grablje in koso. </hi>Tomislav
                je opozoril, da so starejše generacije kmetije še vedno najraje obdelovale ročno. Iz
                pogovorov o nakupu mehanizacije je razviden medgeneracijski konflikt, saj ji je bila
                sprva večinoma naklonjena predvsem mlajša generacija, vendar se je postopoma tudi to
                spreminjalo. </p>
         <p>Geza, rojen leta 1959 v Tešanovcih v
                Prekmurju, se je takole spominjal miselnega preskoka med generacijama: <hi rend="italic">Oče je bil bolj tak – plug pa brana. Delali so toliko, da so si
                    pokrili lastne potrebe pa malo nečesa prodali, da so stroške pokrili. Mi, ki smo
                    bili mladi in odvisni, pa smo stremeli k temu, da smo začeli povečevati, več
                    gnojiti, zaščite več uporabljati in maksimalno vlagati. Začne se prva
                    hiperprodukcija – maksimalno iz zemlje iztržiti čim več. Ko sem prišel iz vojske
                    in ko sva se z očetom pogovarjala, sem pa takrat čisto drugače gledal na te
                    reči. Sem že tudi hodil malo po svetu in sem njemu rekel: 'Glej, če želiš, da
                    bom kmetoval, potem gremo maksimalno – čim več zemlje pa hitro posodobitev. 79.
                    leta smo kupili 60-konjski traktor, 89. smo že kupili dvopogonski torpedo
                    traktor s kabino in postopoma smo šli gor. Več ko je bilo zemlje, tako smo
                    traktorje dokupovali. Tisti, ki so na stari način kmetovali, so pač kmetovali za
                    sebe. Proizvodnja se je dvigovala, živina se je pitala na večjo težo. Vse to je
                    dajalo več prihodka, lažje se je investiralo. Nekdo na kmetiji, pa še ena plača
                    je morala priti. To je peljalo razvoj. Razen tam, kjer so se pa intenzivirali in
                    so bili samo na kmetiji in so se začeli hitro povečevati. Tam pa je bilo to
                    drugo.</hi>
         </p>
         <p>Sprememba mentalitete med obema
                generacijama je dobro vidna tudi pri najemanju kreditov za investicijo na kmetiji.
                Kot je opozoril Geza (Tešanovci, 1959), je bilo pri najemanju kreditov opaziti, da
                je bila starejša generacija nagnjena k izraziti previdnosti in je imela odpor do
                tveganja: <hi rend="italic">Naš oče, ouuuu, ne bi šel v kakšen kredit. 'Kaj bi še
                    hitro nekaj nabavili?' On: 'Ne, ne.' Medtem ko jaz, ki sem bil že malo več o teh
                    stvareh podučen, mi smo drugače gledali na to. Če nisi šel v kredit, če nisi
                    investiral, tudi s tujim denarjem, je razvoj bil počasnejši. Če ti računaš, da
                    povečaš prihodke za toliko, je pa to druga stvar, ker takrat so tudi zadruge
                    učile: 'Investirajte, kreditirajte, vlagajte.' To je bilo delo zadruge. In kdor
                    je to poslušal, šel po teh stopinjah, se je prej potegnil, kdor ne, je
                    zaostal.</hi>
         </p>
         <p>Iz povedanega razberemo, da se
                medgeneracijski konflikt ne kaže zgolj v načinu modernizacije in v nezaupanju
                starejše generacije v tehnologijo ter v sam način kmetovanja, ampak tudi v
                spreminjanju načina življenja in akumulaciji kapitala za modernizacijo, mehanizacijo
                in intenzifikacijo kmetijstva, ki jo opazimo pri mlajši generaciji. Videti je, da je
                v nasprotju s starejšo generacijo mlajša stremela k drugačnemu načinu življenja,
                višjemu življenjskemu standardu, mehanizaciji, investicijam in sledila drugim, bolj
                tržno usmerjenim družbenim ideologijam dela. Glede na to, kako se je opisala mlajša
                generacija kmetov, lahko vidimo, da je sledila idealu podjetniško usmerjenega
                kmetovalca, ki je visoko vrednotil avtonomijo, usmeritev k dosežkom, tveganje in
                samoučinkovitost. Velja poudariti, da je to sčasoma postalo tudi sistemsko mogoče.
                Starejši generaciji so to v zgodnjih letih socializma in vse do srede 60. let
                onemogočali sistemske politične ovire in finančno povojno pomanjkanje, ki so ovirali
                mehanizacijo zasebnih kmetij, saj ni bilo mogoče kupovati delovnih strojev.<note place="foot" xml:id="ftn49" n="46">
               
                        Tukaj se zahvaljujem anonimnemu recenzentu, ki je v pripombi opozoril na te pomembne okoliščine pri razumevanju medgeneracijskega konflikta. 
            </note>
         </p>
         <p>Alojz (Rogačice, 1940) se je
                spominjal:
                <hi rend="italic">Za nakup traktorja sem se kar sam odločil. Starši niso bili navdušeni: 'Kaj pa rabimo traktor, saj so konji v štali.' Niso bili naklonjeni mehanizaciji. On so bili še od majhnega navajeni, da se ne da drugače kot tako. Traktor je bil nova stvar. Prej je bila vprežna živina pa delovna sila. Če me je kdo videl, kako sem hitro zoral, je bil kar tiho, ker je poprej branil. Mladi smo prej prijeli za nov način, on so še zmeraj govorili: 'Saj smo vedno na roke delali.' </hi>Mlajša
                generacija je v nasprotju s starejšo hitreje opuščala tradicionalno kmetovanje. Bolj
                je težila k boljšemu načinu življenja, k širitvi in posodobitvi kmetije, ne pa zgolj
                k preživetju.</p>
         <p>So pa bili tudi pripadniki starejše
                generacije, ki so z navdušenjem sprejeli mehanizacijo kmetij. Ivana, kuharica,
                rojena leta 1948 v Borštu na Primorskem, se je spominjala, da je tast jokal od sreče
                ob nakupu traktorja, iz česar razberemo, da je bil starejši generaciji svet mladih v
                marsičem nepredstavljiv: <hi rend="italic">Mi smo imeli katrco in smo ga šli kupit.
                    Sem rekla: 'Oče, greste z nami'? Je rekel: 'Ne. Ma kaj, res bo prišel traktor?'
                    In smo prišli domov, in ko je slišal, da je prišel traktor na dvorišče, so mu
                    šle solze. Je rekel: 'Ma kaj res? Ma kako ste to kupili?' On nam ni mogel
                    pomagati. Milan je vzel nekaj kredita za traktor. Smo dobili gradbeni kredit in
                    ga pretopili za traktor. Tako se je to delalo. Nisi mogel kredita za traktor
                    dobiti.</hi>
         </p>
         <p>Najpogosteje so predloge za nakup
                novih strojev na kmetiji dali bodoči nasledniki kmetij. Ti so imeli največjo željo
                po vnašanju novosti na kmetijo z namenom modernizacije in akumulacije kapitala, so
                se pa pri tem srečevali predvsem s pomanjkanjem denarja. Nekateri sogovorniki so
                starejšo kmečko generacijo opisali kot »starokopitno« zaradi prepričanja, da naj bi
                zgolj kmetija zagotavljala eksistencialno varnost. V zgodovinski perspektivi je
                namreč družinska kmetija velikokrat delovala kot dejavnik stabilnosti v
                družbenokriznih razmerah. Anton, rojen leta 1934 na kmetiji v vasi Breznica nad
                Škofjo Loko na Gorenjskem, ključavničar, se je spominjal: <hi rend="italic">Sem imel
                    gor enega soseda, en tak kmet, starokopiten do konca. Ker sem se jaz šel učit,
                    se mu je zdelo neumno. Ko sem bil že v službi, je rekel: 'A si ti še v službi?'
                    Je hotel reči: 'Glih zdaj bo vse propadlo, boš videl, pa kmetije nimaš.' Včasih
                    so komu, ki je bil delavec, kmetje rekli: 'To je pa en revež'. Če nisi imel
                    kmetije, si bil nič. Kmetija je dala občutek varnosti. Če imaš doma kmetijo in
                    bo sila, boš imel smreko manj, bukev manj, borovnice. Starokopitni kmetje so se
                    kasneje omehčali, ker so videli, da so njihovi otroci več denarja skupaj
                    spravili kot oni.</hi> Čeprav sprva nezaupljiva, je sčasoma tudi starejša
                generacija postajala vse bolj naklonjena nakupu kmetijske mehanizacije.</p>
         <figure>
             <head>Družina na traktorju znamke Steyr iz vasi Žamanje na Koroškem</head>
            <graphic width="400px" url="slika1.png">
             </graphic>
             <p>Vir: <hi rend="italic">Tovariš</hi>, leto 1969, št.
                 33, naslovnica</p>
         </figure>
         <p>Nekateri kmetje so se bali vzeti
                posojilo za nakup modernih kmetijskih strojev zaradi močno zakoreninjenega strahu
                pred izgubo kmetije zaradi nezmožnosti odplačevanja dolga. Da so zaslužili denar za
                nakup traktorja in ostale mehanizacije, so se mnogi kmetje za nekaj mesecev ali let
                zaposlili v tujini, na primer v Nemčiji, Avstriji, Libiji, Švici ali Kanadi. Miha,
                rojen leta 1936 v Rogačicah na Štajerskem, kmet, ki je hkrati služboval pri
                Slovenskih železnicah v Ljubljani, je prvi traktor kupil leta 1974. Pred tem ga je
                brat, ki je služboval v Kanadi, povabil, da se mu pridruži:
                <hi rend="italic">'Vidim, da se matraš za tele dinarje. Bi prišel ti v Kanado k meni? Boš več zaslužil kot vsi.' In res – cel traktor sem zaslužil! Šel sem leta 1971, za pol leta. Brat je delal suhe stene v montažnih hišah. Strope sem šraufal gor iz gips plat. 74. leta sem šel na šiht. </hi>Slovenija
                je bila od sredine 60. let tudi država »zdomstva«, saj so državljani odhajali na
                začasno delo v tujino, znano tudi kot t. i. gastarbajterstvo – oblika migracije iz
                ekonomskega razloga, ki je včasih postala trajna, ko se je zdomstvo spremenilo v
                    izseljenstvo.<note place="foot" xml:id="ftn50" n="47">
                Zdenko Čepič, »Zdomstvo,« v: <hi rend="italic">Migracije in slovenski prostor od
                            antike do danes</hi>, ur. Peter Štih in Bojan
                            Balkovec (Ljubljana: Zveza zgodovinskih društev Slovenije,
                        2010).
            </note>
         </p>
         <p>Postopoma so kmetije postajale vse
                bolj mehanizirane, kar se je zrcalilo tudi v procesu razslojevanja. Nakupi kmetijske
                mehanizacije so med sovaščani, malimi in velikimi kmeti, ustvarili večje razredne
                razlike, saj je nekdo lahko z denarjem od prodaje izdelkov na trgu ali zaslužka od
                zaposlitve kupil enega ali več novih traktorjev, nekdo drug pa le enega, in še to
                rabljenega. Nakupi kmetijske mehanizacije, tudi v tujini, predvsem v Avstriji in
                Nemčiji, so še močneje zarezali v razlikovanje med kmeti, saj so se bogatejši kmetje
                od revnejših razlikovali tudi po tem, da so bili zmožni slediti kmetijskim
                tehnološkim inovacijam, ki so jih znotraj Jugoslavije narekovali sami.<note place="foot" xml:id="ftn51" n="48">
                Primerjaj s Slovenc, »'Kdor je šel s časom, lahko živi,« 82.
                    
            </note> Alojz (Rogačice, 1940): <hi rend="italic">Po 72. letu so kar malo
                    tekmovali, kdo bo traktor kupil. So izredno šparali, da so ga lahko kupili.
                    Gledali so, kdo bo imel boljšega.</hi>
         </p>
         <p>Podobno je tudi sogovornik Geza
                (Tešanovci, 1959) poudaril, da je bilo med kmeti prisotno tekmovanje v opremljanju
                kmetij, ko se je spominjal postopnega razvoja kmetijske mehanizacije: <hi rend="italic">Eno obdobje je mehanizacija bila klasična. Plug, navadna brana,
                    potem je prišla ali kosilnica – tiste italijanske Bčeske v 70. letih – ali pa
                    bočna kosa, da več ni bilo potrebno na roko mahati ali pa s konjsko vprego
                    kositi. Že v 70. letih so prišli prvi zgrabljalniki in je zopet bilo lažje, da
                    ni bilo treba na roko grabiti sena. 78. leta so bili prvi trosilci za gnoj. Malo
                    je pa postajala tekma. Če je kdo imel gnojtrosilec: 'Mi ga moramo kupiti za vso
                    silo, pa malo večjega.' Potem tudi nakladalke ... Ko so prve nakladalke prišle:
                    'Joooj, kdaj bomo mi imeli nakladalko.'</hi>
         </p>
         <p>Janez, rojen leta 1936 v Idrskem pri
                Kobaridu, kmet in poštar, se je spominjal: <hi rend="italic">Bolj bogati kmetje so
                    se lažje preživljali, lažje kupili obleko in takšne stvari. So imeli več
                    denarja. V naši vasi je bilo 80 odstotkov ubogih kmetov in 20 odstotkov tistih,
                    ki so bolje živeli. To je še bilo hitro po vojni, 60. leta, potem so pa po drugi
                    strani trpeli tisti. Močan kmet se ni zaposlil v tovarni, je bilo treba doma
                    delati</hi>. Janez je opozoril na zanimiv obrat, do katerega je prišlo, ko so se
                manjši kmetje zaposlili, in sicer da so bili v boljšem položaju od večjih kmetov,
                saj jim je neagrarni dohodek iz zaposlitve poleg popoldanskega dela na kmetiji
                omogočal boljši življenjski standard v primerjavi z delom izključno na kmetiji.
                Podobno ugotavlja Jože Levstik, saj je po njegovem mnenju polkmet prišel do
                relativno boljšega položaja, ker je hrano pridelal doma, kar mu je zmanjševalo
                življenjske stroške in omogočalo večje prihranke za investiranje v nakup zemljišč in
                kmetijskih strojev. Materialni položaj polkmeta je bil pogosto boljši od položaja
                kmeta, ki je imel veliko posestvo in si zato ni mogel poiskati dodatnega zaslužka
                izven kmetijstva.<note place="foot" xml:id="ftn52" n="49">
                Levstik, <hi rend="italic">Ekonomska in družbena problematika
                            polproletariata, 1.del</hi>.  
            </note>
         </p>
         <p>Nekateri so polkmete imenovali »fini
                kmetje«, saj so si zaradi boljšega zaslužka lahko več privoščili. Fanika, rojena
                leta 1928 v Prožinski vasi na Štajerskem, finančna referentka, se je spominjala:
                <hi rend="italic">So imeli denar. Tisti so živeli super. Tudi ženske so hodile v službo. Boljše so se lahko oblekli. Šli so v službe, ker niso imeli zaslužka na kmetiji. Potem so pa lahko gospodarili doma. Recimo, je imel tri krave in si je želel še eno, pa jo je lahko kupil, prej je pa ni mogel. Hiše so si popravljali. </hi>Z
                denarjem so plačevali tudi davke in ostale življenjske stroške za preživetje
                gospodinjstva, hkrati pa so stremeli k spremembam in tehnološkemu napredku ter denar
                investirali v nakup živine, gnojil, boljših semen in strojev.</p>
         <p>Mehanizacija, ki je močno olajšala
                mukotrpnost kmetijskih del, je omogočila premagovanje težav, ki jih je povzročalo
                vse večje pomanjkanje delovne sile na podeželju. Za usodo majhnega kmečkega
                gospodarstva sta bila zato ključna ponudba in nakup sodobnih delovnih strojev. Se je
                pa posledično, kot ugotavlja Vlado Puljiz, z njihovim nakupom kmetova gospodarska
                neodvisnost zmanjšala, vedno več kupljenih proizvodnih sredstev pa je vplivalo na
                dvig cen kmetijskih pridelkov, ker je bilo v njih vedno manj neposrednega kmečkega
                    dela.<note place="foot" xml:id="ftn53" n="50">
                Puljiz, »Seljaštvo,« 18. 
            </note>
         </p>
         <p>Tukaj velja opozoriti še na
                medsebojno pomoč, ki je bila tudi v socializmu izjemno pomembna, med sorodniki,
                sosedi in prijatelji, ki so si pomagali pri gradnji hleva ali hiše, košnji trave ali
                okopavanju njive. V procesu povečevanja nakupa kmetijske mehanizacije so prišle do
                izraza medsebojne usluge, ki so vključevale tudi uporabo mehanizacije. Ludvik, rojen
                leta 1948 v Gornjem gradu blizu Zgornje Savinjske doline na Štajerskem, kmet, se je
                spominjal, kako je kot prvi lastnik traktorja v vasi pomagal drugim:
                <hi rend="italic">V mnogih primerih je bila medsebojna usluga. Gorivo sem moral plačati. Sem to računal, a bolj minimalno. Je bilo pravo tovariško vzdušje. Nekateri kmetje v bližini so si izposodili traktorski priključek od mene ali sem pa jaz šel z nakladalno prikolico za seno. Traktor sem kupil leta 1968, dve leti pred ostalimi. </hi>Iz
                citata je razvidno, da je bila mreža neformalnih odnosov med sorodniki, prijatelji
                in znanci ključen vidik sociabilnosti v socializmu, saj je ljudem zagotavljala
                usluge, gledano širše pa tudi določeno blago in pomembne informacije.</p>
         <p>Sogovorniki in sogovornice so mi
                večkrat potožili o svojih izjemnih delovnih naporih. Kot se je spominjal Franci
                (Poklek nad Blanco, 1952): <hi rend="italic">Nihče ni več od kmetije mogel živeti,
                    potem smo pa delali kot črnci. Še en šiht doma. Sem cel dan v vinogradu kopal,
                    zvečer sem šel pa v nočno, ponoči sem pa še 70 metrov drv v Jugotaninu
                    premetal.</hi> Zaradi delovnih obremenitev lahko življenje polkmetov dojemamo
                kot neskončno garanje in odrekanje, celo kot samoeksploitacijo. Vlado, rojen leta
                1953 v vasi Široko blizu Tolminskega Loma na Primorskem, je poudaril, da kmetija v
                nasprotju z redno zaposlitvijo zahteva celodnevno delo: <hi rend="italic">Kmetija ne
                    more biti, da osem ur delaš pa greš domov. Kmetija je štiriindvajset ur na dan.
                    Ne prenese drugače, kot da je edino lastništvo.</hi> Vse garanje in odrekanje z
                namenom služenja denarja, tudi za nakup mehanizacije, so sogovorniki osmislili s
                tem, da so kot lastniki kmetije delali zase in svojo družino ter težili k boljšemu
                življenju in dvigu življenjskega standarda. V svojih delovnih naporih so našli pomen
                tudi zato, ker za mnoge kmetovanje ni bilo le poklic, ampak način življenja. Čas,
                znanje in spretnosti, ki so jih investirali v delo, so bili poplačani z veseljem pri
                nakupu najnovejših strojev in ponosom pri spremljanju moderniziranja kmetije.</p></div>
         <div><head>Dvig življenjskega standarda in delitev dela med spoloma 
         </head>
         <p>Po letu 1954, ko se je Jugoslavija
                (tudi s tujo zahodno pomočjo) zavzela za načrtnejšo kreditno politiko, se je začel
                intenzivnejši industrijski razvoj, kar se je zrcalilo tudi v dvigu življenjskega
                standarda, vendar je večina prebivalstva še naprej živela skromno.<note place="foot" xml:id="ftn54" n="51">
                Peter Štih, Vasko Simoniti in Peter Vodopivec, <hi rend="italic">Slovenska zgodovina: družba –
                            politika –
                        kultura</hi> (Ljubljana: Inštitut za novejšo zgodovino, 2008), 445. 
            </note>
                Z nizom sprejetih aktov med letoma 1955 in 1957 je postajal življenjski standard
                pomembna prioriteta. Leta 1957 je nastopil nov petletni gospodarski plan, v katerem
                so bili opuščeni klasični petletni načrti, ki so prešli v samoupravljanje. Njegovi
                osrednji cilji so bili rast proizvodnje, osebne porabe in življenjske ravni,
                zmanjševanje zunanjetrgovinskega primanjkljaja in hitrejši razvoj nerazvitih
                območij. Zaradi znižanih taks na uvoz so se na trgu pojavili novi predmeti, ki so
                prispevali k dvigu življenjskega standarda.<note place="foot" xml:id="ftn55" n="52">
                Matjaž Klemenčič in Mitja Žagar, <hi rend="italic">The Former Yugoslavia’s Diverse
                            Peoples: A reference
                        Sourcebook</hi> (Santa Barbara, Denver in Oxford: ABC-CLIO, 2004), 206. 
            </note>
         </p>
         <p>Cilji novega petletnega
                gospodarskega načrta (1966–70) so stremeli k povečanju osebne potrošnje,
                modernizacije in tržne svobode.<note place="foot" xml:id="ftn56" n="53">
                Igor Duda, <hi rend="italic">U potrazi za blagostanjem: O
                            povijesti dokolice i potrošačkog društva u Hrvatskoj 1950-ih i
                            1960-ih</hi> (Zagreb: Srednja Europa, 2005), 46. 
            </note>
                Jugoslovanska gospodarska rast, ki je bila med letoma 1952 in 1962 ena od
                najhitrejših na svetu, je do konca 70. let ostala visoka. Čeprav so temeljne
                postavke socializma v prvem desetletju po drugi svetovni vojni in vse do konca 50.
                let nalagale skromnost in vzdržnost pri potrošnji, ki je morala biti »zmerna«,
                »kulturna« in del procesa ustvarjanja novega socialističnega človeka,<note place="foot" xml:id="ftn57" n="54">
                Ildiko Erdei, <hi rend="italic">Čekajući Ikeu: Potrošačka kultura u postsocijalizmu i pre njega </hi>(Beograd: SGC, 2012), 59, 60. 
            </note>
                so se od leta 1953 dalje zaradi hitre rasti dohodka večale možnosti za povečanje
                osebne potrošnje in standarda v jugoslovanskih gospodinjstvih.<note place="foot" xml:id="ftn58" n="55">
                Osebna potrošnja se je v nacionalnem dohodku leta 1953 povečala s približno 720 milijard na 980 milijard. Vzrok takšnega porasta je bil v povečanju proizvodnje proizvodov široke potrošnje in tudi povečanega uvoza. – Svetozar Vukmanović Tempo, <hi rend="italic">Privredni razvoj i socijalistička
                            izgradnja (1948–1958): Izabrani govori i
                        članci</hi> (Beograd: Rad, 1964), 486.  
            </note>
         </p>
         <p>Od leta 1955 do srede 70. let je v
                proizvodnji blaga za široko potrošnjo prednjačila proizvodnja trajnih potrošnih
                dobrin: gospodinjskih aparatov, pohištva, cestnih vozil in predmetov za razvedrilo,
                rekreacijo in šport (radijskih in televizijskih sprejemnikov, koles, fotoaparatov).
                Povečana kupna moč, ki so jo omogočile intenzivna rast osebnih dohodkov, zaposlenost
                in selitev prebivalcev v mesta, je spodbudila industrijsko proizvodnjo, da se je
                začela odzivati na potrebe trga in proizvajati vrsto izdelkov za široko
                    potrošnjo.<note place="foot" xml:id="ftn59" n="56">
                Marta Rendla, »Založenost trga z blagom za široko potrošnjo v Sloveniji v času socializma,« v: <hi rend="italic">Med državo in trgom: cikli in
                            prelomi v zgodovini</hi>, ur. Nina Vodopivec
                            (Ljubljana: Inštitut za novejšo zgodovino, 2014), 114. V 70. letih je
                            proizvodnja blaga široke potrošnje rastla hitreje od celotne
                            industrijske proizvodnje. Povprečna letna stopnja rasti je bila
                            7,5-odstotna, celotne industrije pa 6,6-odstotna. Leta 1972 je slovenska
                            industrija izdelala devetkrat več blaga za široko potrošnjo kot leta
                            1952. Količina blaga za široko potrošnjo je v industrijski proizvodnji
                            leta 1974 znašala 40,2 odstotka. V 80. letih 20. stoletja, ko je bila
                            rast celotne industrije negativna, se je proizvodnja izdelkov široke
                            potrošnje v primerjavi s celotno proizvodnjo krčila štirikrat hitreje:
                            njena povprečna letna stopnja rasti je bila –1,2 odstotka. – Rendla,
                            »Zadolženost trga,« 115, 116.
                    
            </note> V 70. letih sta življenjski standard in kakovost življenja v
                Jugoslaviji dosegla najvišjo raven po drugi svetovni vojni. </p>
         <p>Lastniki nove kmetijske mehanizacije
                so ostalim kmetom in sovaščanom dajali pozitivne predstave o lepšem, lažjem in
                boljšem življenju. Te so bile prav tako sestavni del ideologije industrijske
                modernizacije in družbene ideologije napredka in razvoja, ki sta obljubljala boljše
                in lepše življenje. Socialistični sistem je skušal s tehnološkim razvojem in
                modernizacijo kmečkih gospodarstev olajšati povojno pomanjkanje, priskrbeti napredek
                in jih rešiti zaostalosti. S procesom modernizacije je želel utelesiti alternativo
                kapitalizmu z ustvarjanjem življenjskega standarda, ki bi tekmoval s tistim na
                Zahodu. Kot poudarja Igor Duda, je posedovanje tehnoloških novosti v Jugoslaviji
                predstavljalo dokaz lastnega blagostanja in rasti standarda ter tudi statusni simbol
                v tekmovanju s sosedi, prijatelji in družino. Meja med potrebami in luksuzom se je z
                razvojem potrošniške družbe vedno bolj pomikala v korist potrebe. Kar je še nedavno
                bilo draga novost na tržišču, je hitro postajalo običajno v vsakem domu.<note place="foot" xml:id="ftn60" n="57">
               
                        Duda, »U potrazi za blagostanjem,«
                    67.
            </note>
         </p>
         <p>Ključno pri doseganju višjega
                življenjskega standarda je bilo po besedah Marjana (Zaloška Gorica, 1936) to, da so
                se kmetje zaposlili izven kmetije in da so bili varčni: <hi rend="italic">Služba je
                    pomenila boljši standard. Dodatni denar si dobil. Standard si zvišal glede na
                    to, koliko si privarčeval. Si moral od svojih ust odtegovati.</hi> V kontekstu
                razmišljanja o dvigu življenjskega standarda moramo imeti v mislih tudi to, da so
                osebnostne značilnosti posameznika, kot so varčnost, odrekanje, požrtvovalnost in
                iskanje kompromisov, omogočile, da so si nekateri kmetje ustvarili več, poleg svoje
                iznajdljivosti in podjetnosti. Seveda pa na dvig standarda niso vplivale samo
                osebnostne značilnosti posameznika ali posameznice, ampak moramo upoštevati tudi
                kulturni, družbeni in ideološki kontekst časa. Tehnični razvoj v socializmu je
                dvigoval gospodarsko proizvodnjo, zviševal življenjsko raven in veljal za sredstvo
                dosega srečnejše prihodnosti. V izboljšanju in obvladovanju sodobne tehnike in
                mehanizacije je ležal ključ do rešitve problemov socialistične skupnosti. Prav tako
                so se v obdobju socializma kmetom odprle nove, izjemno privlačne možnosti za
                pridobivanje dohodka iz neagrarnih virov in s tem tudi izboljšanja socialnega
                statusa. Pri tem je bila kombinacija zaslužka od kmetovanja in zaposlitve v tovarni
                ena izmed najbolj pogostih in dobičkonosnih. </p>
         <p>Ko skušamo razumeti, kaj je višji
                standard pomenil za življenje ljudi, odnose med njimi in njihovo vlogo v skupnosti,
                narativi ustne zgodovine razkrivajo zanimive perspektive. Po eni strani so
                sogovorniki in sogovornice poudarjali, da so bili v socializmu vsi ljudje enaki in
                da med njimi ni bilo velikih razlik, po drugi strani pa je bila prisotna tudi zavist
                do bolj uspešnih kmetov, ki so jim nekateri očitali, da se niso pošteno dokopali do
                višjega standarda. Tistim, ki so bili premožnejši, so očitali, da izstopajo in se
                bahajo. Kot je dejal Marjan (Zaloška Gorica, 1936): <hi rend="italic">Recimo, vi ste
                    imela večjo kmetijo, ste bila bolj premožna, jaz pa manj. Navzven se je videlo.
                    So rekli, da je bahač.</hi>
         </p>
         <p>Tisti, ki so dosegli višji
                življenjski standard, niso imeli nujno želje po izstopanju, saj niso želeli biti
                stigmatizirani in izobčeni. Ludvik (Gornji grad blizu Zgornje Savinjske doline,
                1940) se je tega spominjal takole: <hi rend="italic">Razlika se je čutila po boljšem
                    standardu, kakšne avte je kdo imel, da bi pa bilo razredno ločevanje, pa skoraj
                    ni bilo opazno. Standard prinese privilegirance, kot rečemo bahače. Sem imel
                    prvi najbolje opremljeno kmetijo, a nisem želel izstopati, ampak pomagati
                    ljudem.</hi> Če si preveč izstopal, si veljal za vzvišenega, s čimer si lahko
                izgubil družbeno vrednost, saj je mnogo ljudi v socializmu iskalo spoštovanje in
                javno priznanje z identificiranjem z delavskim razredom, njegovo skromnostjo in
                običajnostjo. Ljudje niso želeli biti nujno povezani z ljudmi iz višjih družbenih
                razredov, ker je to lahko veljalo za vir obsojanja in posmeha.<note place="foot" xml:id="ftn61" n="58">
                Polona Sitar, »Stiletto Socialism: Social Class, Dressing Up, and Women’s Self-Positioning in Socialist Slovenia,«
                        <hi rend="italic">Aspasia: The International Yearbook
                            of Central, Eastern, and Southeastern European Women's and Gender
                            History</hi>
                        14), št. 1 (2020): 114.  
            </note>
         </p>
         <p>Iz citatov razberemo ambivalentni
                položaj, ki je kmetom v vsakdanjem življenju prinašal dilemo, saj so težili k temu,
                da bi bili v okolici prepoznani kot uspešni in podjetni, hkrati pa je bil prisoten
                strah, da bi bili označeni kot »bahači« in s tem družbeno izobčeni. Na vsakdanji
                življenjski ravni so bili kmetje razpeti med tem, da so stremeli k doseganju
                družbenih pričakovanj in ugleda, ter med tem, da so težili tudi k napredku in uspehu
                na svojih kmetijah in stremeli k višjemu družbenemu standardu. V tem kontekstu velja
                omeniti, da sta bili podjetnost in iznajdljivost družbeno zaželeni lastnosti, saj so
                takšni kmetje poželi družbeno odobravanje in bili vzor drugim, problem pa se je
                pojavil, če je obstajal sum, da je kmet do boljšega statusa prišel z goljufanjem
                drugih, krajo, špekuliranjem ali da se je kakorkoli okoristil na račun drugih. </p>
         <p>V kmečki družini, ki je dohodek
                pridobivala iz neagrarnih dejavnosti v obliki zaposlitve, so v službo večinoma
                hodili moški, ženske pa so ostale doma, kar lahko pripišemo fenomenu feminizacije
                jugoslovanskega kmetijstva.<note place="foot" xml:id="ftn62" n="59">
                Katja Vadnal, »Neki vidovi feminizacije slovenačke inokosne poljoprivrede,«
                        <hi rend="italic">Sociologija
                        sela</hi>, 63–64 (1979): 35-48. 
            </note>
                Primeri, da je mož ostal doma in kmetoval, žena pa je hodila v službo, so bili manj
                pogosti, še posebej takrat, ko so bili otroci majhni. Kmetice so bile v primerjavi z
                moškimi zaposlene v manjšem številu, ker so imele slabše zaposlitvene možnosti in
                ker je moral nekdo ostati na kmetiji, da jo je obdeloval. Razlog je bilo tudi
                splošno prepričanje, da je njihov prostor doma pri družini..<note place="foot" xml:id="ftn63" n="60">
               
                        Barbič, »Kmetov vsakdan,«
                252.
            </note>
         </p>
         <p>Ko so se polkmetje vrnili iz službe,
                so se pridružili ženi pri delu na kmetiji, kar so sogovorniki opisali kot »delo v
                dveh izmenah«. Alenka, rojena v Šempetru v Savinjski dolini na Štajerskem leta 1946,
                ki je kmetovala na 8 hektarjev veliki kmetiji, njen mož pa je služboval v podjetju
                Strojna industrija SIP, se je spominjala: <hi rend="italic">Ko je mož prišel iz
                    službe, je s kosilnico pokosil, drugi dan sem obračala. Do takrat, ko je prišel
                    iz službe, sem morala imeti pripravljeno rižo. On je vozil traktor, jaz sem
                    zmetavala v puhalnik. V hlev sem šla jaz zjutraj. Vozila sem traktor. Tudi v
                    gozd sem šla.</hi>
         </p>
         <p>»Ženske delovne aktivnosti« so bile
                sestavljene iz gospodinjskih opravil, molzenja, krav, pridelovanja zelenjave na
                vrtu, izdelave masla in prodaje mlečnih izdelkov, jajc in perutnine na tržnici. Tudi
                delo na njivi je bilo večinoma v domeni žensk in otrok. »Moške delovne aktivnosti«
                so bile večinoma povezane s težjimi fizičnimi nalogami, kot je bilo delo v gozdu, in
                z uporabo kmetijske mehanizacije, toda iz pripovedi opazimo tudi udeležbo žensk v
                »moških delovnih aktivnostih« na kmetiji, povezanih z uporabo kmetijske
                mehanizacije. Pogosto so ženske skupaj z moškimi tudi gozdarile, čeprav je
                gozdarjenje veljalo za tipično moško opravilo, tudi zato, ker se je mnogo moških v
                gozdu poškodovalo ali ubilo, če so delali sami. Po drugi strani pa je bila udeležba
                moških v tako imenovanih »ženskih delovnih aktivnostih« razmeroma majhna. Ko sem
                moške povprašala, ali so tudi oni opravljali delo, ki je sicer bilo v domeni žensk,
                denimo kuhanje, pranje, varstvo otrok itd., sem večinoma naletela na negativne
                odgovore. Matija (Rogačice, 1936), kmet, ki je prevzel kmetijo od očeta, je dejal:
                    <hi rend="italic">Bolj malo, je bilo drugega dela dovolj. Pri živini pa to.</hi>
                Če je bilo nujno, so moški občasno varovali otroke, pomagali pri turizmu na kmetiji,
                zelo redko pa so kuhali ali pomivali posodo. </p>
         <p>Etnografske pripovedi opozarjajo na
                previdnost pri posploševanju in obravnavi mita o strogi delitvi dela po spolu na
                kmetiji. Značilnosti delitve dela po spolu na podlagi moške superiornosti in moči
                niso bile vedno prisotne, saj so tudi ženske delale v gozdarstvu, orale na polju,
                vozile traktor in ostale stroje ter opravljale določena gospodinjska opravila, ki so
                zahtevala izjemno fizično moč ter bila zahtevna in nevarna. To so počele, ker so
                bile prisiljene zaradi okoliščin, včasih pa tudi zato, ker so tako želele. Za vsako
                delo, ki je veljalo izključno za moško ali žensko, je mogoče najti veliko nasprotnih
                    primerov.<note place="foot" xml:id="ftn64" n="61">
                Mojca Ramšak, <hi rend="italic">Portret glasov: Raziskave
                            življenjskih zgodb v etnologiji – na primeru koroških
                        Slovencev</hi> (Ljubljana: Društvo za proučevanje zgodovine, antropologije in književnosti, 2003), 161.
            </note>
                Koncept »ženskega dela« se ni prekrival z delom, ki so ga ženske dejansko izvajale,
                saj so skoraj vedno opravljale tudi »moško delo«.<note place="foot" xml:id="ftn65" n="62">
                Gorazd Makarovič, »O vsebinah sintagme žensko delo,«
                        <hi rend="italic">Etnolog. Nova vrsta </hi>12 (2002): 65. 
            </note>
                Podobno Irena Destovnik poudarja, da so moške naloge na kmetiji opravljali vsi,
                ženske naloge pa praviloma le ženske.<note place="foot" xml:id="ftn66" n="63">
                Irena Destovnik, <hi rend="italic">Moč šibkih: ženske v času kmečkega
                            gospodarjenja</hi> (Celovec: Založba Drava, 2003). 
            </note>
         </p>
         <p>Ko se je eden ali več članov
                kmečkega gospodinjstva zaposlilo zunaj kmetijstva, so morali večino dela na kmetiji
                opravljati drugi družinski člani. Posledično se je pojavila nova delitev dela v
                družini. Vlogo »gospodarja« je običajno prevzela nezaposlena članica, najpogosteje
                so bile to kmečke ženske, ki so poleg vloge matere in gospodinje prevzele tudi vlogo
                gospodarice, ne glede na formalno lastništvo zemlje. Sogovornica Elizabeta, rojena
                leta 1933 v Novi Cerkvi na Štajerskem, je doma kmetovala in na trgu prodajala
                poljščine, njen mož pa je bil zaposlen. Ker ni bil vajen dela s kmetijsko
                mehanizacijo, se je morala naučiti voziti traktor, orati njive in uporabljati
                vrtljive freze.</p>
         <p>V procesu mehanizacije na kmetiji je
                vse več žensk začelo upravljati stroje. Ludvik (Gornji grad blizu Zgornje Savinjske
                doline, 1948) se je spominjal, da so se ženske na kmetiji zatekale k uporabi
                kmetijske mehanizacije pri delu, saj so dopoldne kmetovale same:
                <hi rend="italic">V velikih kmečkih družinah delajo ženske. Je bilo veliko dela zunaj. So bile prave junakinje. Tudi z motornimi žagami so delale. Z mehaniziranjem kmetij več kot polovica kmečkih gospodinj tudi upravlja s stroji – traktorji, priključki, seno so obračale z obračalnikom. Sem rekel kolegu: 'Čuj, boljša je od naju'. </hi>Kot
                lahko razberemo iz te pripovedi, je zmožnost upravljanja strojev ženskam prinesla
                spoštovanje moških kolegov. Sogovornice so poskušale izraziti enakost z moškimi pri
                delu in so ponosno naštevale naloge, ki so stereotipno veljale za moške, da bi
                poudarile enakovrednost fizično močnejšemu spolu. Izrazile so, da delajo »kot
                moški«, torej več in težje. Kot pravi Berit Brandth, so kulturne konstrukcije
                moškosti izražene s pojmom moške moči in simbolizirane s kmetijsko mehanizacijo.
                Ženske in moški so pozicionirani kot ženstveni ali možati glede na svoje delovne
                aktivnosti in predmete, ki jih obdajajo. V kontekstu delitve dela je bila večja
                vrednost pripisana trdemu delu s težkimi stroji.<note place="foot" xml:id="ftn67" n="64">
                Berit Brandth, »Gender Identity in European Family Farming: A Literature Review,«
                        <hi rend="italic">Sociologia
                        Ruralis</hi> 42, št. 3 (2002): 188.
            </note>
         </p>
         <p>Franci (Poklek nad Blanco, 1952),
                polkmet, je dejal, da je njegova žena upravljala traktor, ko je on bil v službi.
                Njegova žena Iza, kmetica, rojena leta 1964 v Orehovem pri Sevnici na Štajerskem, se
                je ponosno spominjala: <hi rend="italic">Samo gnoja nisem trosila po njivi, nalagala
                    ja. Sem kosila s traktorsko kosilnico, z navadno na roke. Ko je bil obračalnik,
                    zgrebalnik, sem vse obrnila, skupaj spravila, pobrala, metala na sušilno. Ko je
                    on prišel iz službe, sem že dve nakladalki domov pripeljala in vse razmetala.
                    Nisem kuhala, ker je mama. Zjutraj sem živali poštimala in šla kosit, sem prišla
                    domov, vzela traktor ali pa nakladalko.</hi> Iza je povedala, da se je sprva
                traktorja izjemno bala in ga ni želela voziti, a si je premislila, ker je dopoldne
                kmetovala sama. Mož Franci je dodal: <hi rend="italic">Bila je prisiljena. Ko sva se
                    poročila, sem ji rekel: 'Ti se moraš naučiti traktor voziti. 'Ja, pa ne bom.'
                    Sem rekel: 'Boš pa koš nosila.'</hi>
         </p>
         <p>Mehanizacija je del uprizarjanja
                moškosti in traktor daje drugim vedeti, da oseba poseduje lastnosti »pravega
                moškega«. Traktor deluje kot označevalec med moškim in ženskim delom na kmetiji in
                kot tak simbolizira delitev dela med spoloma v kmetijstvu.<note place="foot" xml:id="ftn68" n="65">
                Berit Brandth, »Agricultural Body-building: Incorporations of Gender, Body and Work,«
                        <hi rend="italic">Journal of Rural
                        Studies</hi> 22, št. 1 (2006): 20, 21.  
            </note>
                Ženske, ki so vsakodnevno upravljale kmetijske stroje in opravljale naloge, ki so
                bile v domeni moških, so prekinile tradicionalni položaj kmetic. Na ta način so, kot
                opozarja Berit Brandth, konstruirale nove identitete ne le zaradi rušenja starih
                tradicij, ampak tudi ovir med spoloma. Nova kmečka ženska, ki je na kmetiji
                uporabljala mehanizacijo, je do določene mere preoblikovala slovensko ruralno
                kolektivno imaginacijo in družbeno identiteto ter ustvarila nova pričakovanja glede
                vloge kmetic.<note place="foot" xml:id="ftn69" n="66">
               C Berit
                            Brandth, »Changing Femininity. The Social construction of Women Farmers
                            in Norway,«
                        <hi rend="italic">Sociologia
                        Ruralis</hi> 34, št. 2/3 (1994).
            </note>
                Spremembe v tehnoloških in delovnih procesih v kmečkih gospodinjstvih so povzročile,
                da so se vloge moških in žensk delno na novo pozicionirale in da so moški vsaj
                deloma izgubili položaj absolutnih vodij patriarhalno organizirane kmečke
                    družine.<note place="foot" xml:id="ftn70" n="67">
                Brandth, »Gender Identity,« 194, 95.
            </note>
         </p>
         <p>Jelka, rojena leta 1966 v Murski
                Soboti v Prekmurju, veterinarska tehnica in kmetica, je opozorila, da so mnoge
                ženske zelo dobro vozile traktor, izpita za avto pa niso imele, zato jim je traktor
                pogosto predstavljal temeljno sredstvo mobilnosti. Sogovornica je opozorila, da je
                tudi pri delu s stroji na kmetiji obstajala delitev dela po spolu, saj so bili
                običajno moški tisti, ki so s traktorjem orali, sejali in kosili, ženske pa so z
                njim peljale kakšno blago: <hi rend="italic">Včasih so se ženske s traktorjem
                    peljale čisto tako, kot bi se me zdaj usedle v avto. Ne vem, ko si peljal mleko,
                    ko si moral nekaj malega na tisti prikolici pripeljati, mogoče tudi v trgovino.
                    Za take manjše zadeve so vse šle one. Ne spomnim se, da bi ženske delale na
                    polju s traktorjem. Ko se je pri nas včasih kosilo za krave ali pa za prašiče,
                    so one šle po to. Ali pa ko se je sekalo to zeleno za koruzo, so tudi ponavadi
                    ženske vzele traktor pa so šle. Moški so pa s traktorjem orali, kosili ... Tudi
                    ko se je seno nakladalo, je bilo tako, da je ženska bila v traktorju in je
                    vozila traktor s prikolico, oni so dajali gor seno, ženska je pa pač peljala
                    naprej. Tam v avstrijskem delu Goričkega so pa ženske vse delale tudi iz te
                    nuje, ker so moški odšli v Avstrijo ali pa Nemčijo ali pa nekam tja delat.</hi>
                Kot razberemo iz citata, so ženske prevzele vse delo s traktorjem, ko so moški odšli
                v tujino, saj so na kmetiji ostale same. Tako so tudi orale, sejale in kosile, kar
                je sicer bilo v domeni moških. Če so možje dopoldne službovali v mestu, popoldne pa
                so doma kmetovali, so mnoge sogovornice vožnjo traktorja in upravljanje strojev
                prepustile njim. Postale so njihove pomočnice, mož pa je ostal glavni upravljavec
                strojev na kmetiji. </p>
         <figure>
             <head>Traktoristka na naslovnici revije <hi rend="italic">Žena u borbi</hi></head>
            <graphic width="350px" url="slika2.png">
           </graphic>
             <p>Vir: <hi rend="italic">Žena u borbi: Glasilo Antifašističke fronte žena u
                 Hrvatskoj</hi> IV, št. 26</p>
         </figure>
         <p>Čeprav lahko opazimo aktivno vlogo
                žensk v kmečkih družinah ne le kot pomočnic pri kmečkih delih, temveč tudi kot
                aktivnih upraviteljic in investitork, kmečka ženska v družbi ostaja »nevidna«. Kljub
                kmetijski mehanizaciji je bilo na ženskih ramenih veliko statistično nevidnega dela,
                ki je bilo običajno neplačano in je veljalo za nepomembno. Ženske vloge matere in
                gospodinje niso bile le samoumevne, ampak tudi obravnavane kot neločljive sestavine
                vloge kmetice kot delovne sile na kmetiji.<note place="foot" xml:id="ftn71" n="68">
                Ana Barbič, »Kmetica in kmečka družina v tranziciji: teoretična razmišljanja in empirične ugotovitve,«
                        <hi rend="italic">Družboslovne
                        razprave</hi> 16, 34/35 (2000): 99.
                    
            </note> Kmetice nimajo neodvisnega statusa; njihova poklicna identiteta je
                šibka in komaj prepoznavna. Gospodinjstvo opredeljuje ženske kot matere in povezuje
                opredelitve družbenih vlog z njihovimi biološkimi funkcijami. V skladu s tem kmečke
                ženske pogosto ne morejo opisati svojega dela na kmetiji kot poklica.<note place="foot" xml:id="ftn72" n="69">
                Brandth, »Gender Identity,« 184.
            </note>
                Kot sta opazili Berit Brandth in Merit Haugen, so bile kmečke ženske dojete kot
                tiste, ki okupirajo zasebno sfero kmečkega gospodinjstva.<note place="foot" xml:id="ftn73" n="70">
                Berit Brandth in Marit Haugen, »Doing Farm Tourism: the Intertwining Practices of Gender and Work,«
                        <hi rend="italic">Signs</hi> 35(2) (2010). 
            </note>
                Kmečka ženska, ki dela samo na kmetiji, medtem ko so drugi člani zaposleni izven
                kmetijstva, je pogosto – tudi v statističnih popisih – registrirana kot gospodinja,
                torej odvisna članica, in vlogo gospodarja na kmetiji pripiše možu. Tako je njeno
                delo zgolj »neformalno«, ker ji ni priznana ustrezna vloga v kmetijski proizvodnji,
                in tudi zato, ker ji ne zagotavlja pravic iz dela.<note place="foot" xml:id="ftn74" n="71">
                Barbič, »Kmetov vsakdan,« 130. 
            </note>
         </p>
         <p>Čeprav je bil položaj kmečkih žena v
                socialistični Sloveniji zaznamovan s patriarhalnim značajem položajev med spoloma,
                pripovedi ustne zgodovine pokažejo, da jih moramo dojemati kot aktivne akterke, ki
                so krojile prihodnost slovenskega družinskega kmetovanja. Kot je poudarila Patricia
                O'Hara, vključenost žensk v delovni proces na družinski kmetiji ni le rezultat
                materialnih in patriarhalnih odnosov moči, ampak ga moramo obravnavati kot
                kompleksen proces pogajanj posameznic, vpetih v različne odnose znotraj
                    kmetije.<note place="foot" xml:id="ftn75" n="72">
                Patricia O’Hara, <hi rend="italic">Partners in Production? Women, Farm
                            and Family in
                        Ireland</hi> (Oxford: Berghahn Books, 1998): 38.
            </note>
                Mnoge sogovornice so se na različne načine upirale svojemu podrejenemu položaju in
                statusu, tudi s tem, da so znale upravljati kmetijske stroje. To je pomenilo, da so
                bile sposobne opraviti vsa kmetijska dela, kar jim je vlivalo občutek večje
                samostojnosti, zaupanja v lastne sposobnosti in tudi opolnomočenja. </p></div>
         <div><head>Sklep</head>
         <p>Prispevek pokaže, da je bilo kmečko
                prebivalstvo gospodarsko aktivno, podjetno in da so kmečka gospodarstva stremela k
                višanju življenjskega standarda, potrošnji in večanju dobička s pomočjo neagrarnih
                dohodkov v kontekstu, ki ustreza načelom integrirane kmečke ekonomije. Novost članka
                je v tem, da proučuje temo, ki s te perspektive še ni bila podrobneje obdelana, in
                da nanjo pogleda z vidika življenjske izkušnje ljudi. </p>
         <p>Članek se posveča spremembam, ki jih
                je prinesel nakup kmetijskih tehnoloških naprav, pri čemer izhaja iz teze, da je
                zaposlitev ljudi v neagrarnih dejavnostih v socialistični Sloveniji omogočala razvoj
                zasebnega kmetijstva s tehnološko modernizacijo. Podjetnost polkmetov je razvidna iz
                tega, da so denar vlagali v nakup kmetijske mehanizacije, zaslužek iz zaposlitve v
                tovarni pa jim je omogočil vzdrževanje in širitev kmetije in proizvodnje. Pri orisu
                sprememb, ki jih je nakup modernih kmetijskih naprav prinesel v posamezno kmečko
                gospodinjstvo, velja poudariti, da te naprave niso zgolj skrajšale in olajšale
                kmečkega dela, ampak so predstavljale tudi motiv za integrirano kmečko ekonomijo,
                saj je motivacja kmetov pri kombiniranju samooskrbnega in tržnega kmetijstva ter
                dohodka iz zaposlitve izhajala tudi iz želje po nakupu modernih strojev. Razvoj
                industrije, predvsem pa dohodek iz neagrarnih dejavnosti v kmečkih gospodinjstvih,
                kjer je bil vsaj en član zaposlen izven kmetije, je prispeval k dvigu življenjskega
                standarda in socialnega statusa.</p>
         <p>Članek pokaže, kako se je
                življenjski standard ljudi dvigoval zaradi udejstvovanja v več dejavnostih
                (primarnih, sekundarnih in terciarnih) in kako se je industrializacija v
                socialistični Sloveniji lahko razvijala zaradi agrarnih dejavnosti ali mešanih
                gospodarstev. Industrializacija je zajela veliko množico kmečkega prebivalstva, ki
                ga je odvrnila od kmetijstva, s čimer je kmetijstvo izgubilo precej delovne sile,
                hkrati pa je pritegnila velik del polkmečkega prebivalstva, ki je ostalo na kmetiji,
                in na ta način izboljšala standard in delovne razmere kmečkih gospodinjstev ter jih
                dvignila iz zaostalosti in pomanjkanja. </p>
         <p>Spremembe, ki jih prinese nakup
                modernih kmetijskih naprav, so se zrcalile tudi v tem, da so kmetije postajale vse
                bolj mehanizirane, kar se je odražalo v procesu razslojevanja. Uspešnost kmetij se
                je namreč od konca 60. let merila predvsem v obliki nakupa nove kmetijske
                mehanizacije. Nakupi kmetijske mehanizacije so med sovaščani, malimi in velikimi
                kmeti, ustvarili večje razredne razlike, bogatejši kmetje pa so se od revnejših
                razlikovali tudi po tem, da so bili zmožni slediti kmetijskim tehnološkim
                inovacijam. Sogovorniki so opozorili na zanimiv obrat, do katerega je prišlo, ko so
                se manjši kmetje zaposlili, in sicer da so bili v boljšem položaju od večjih kmetov,
                saj jim je neagrarni dohodek poleg popoldanskega dela na kmetiji omogočal boljši
                življenjski standard kot tistim, ki so imeli večje posestvo in si zato niso mogli
                poiskati dodatnega zaslužka izven kmetijstva. Kmetijska mehanizacija ni omogočala
                zgolj večjega pridelka in ljudi ni samo razbremenila mukotrpnega ročnega dela, ampak
                je hkrati povzročala tudi družbeno razslojevanje, toda v tem konteksu lahko zaznamo
                tudi njeno ambivalentnost, saj je po drugi strani okrepila pomen medsebojnega
                sodelovanja v obliki uslug in pomoči ter tudi družbeni nadzor.</p>
         <p>V članku nas je zanimalo tudi, kako
                so spremembe, ki jih prinese nakup modernih kmetijskih naprav, vplivale na delitev
                dela med spoloma znotraj kmečkega gospodarstva. Ugotovili smo, da se je ob
                zaposlitvi kmečkih gospodarjev izven kmetijstva pojavila nova delitev dela v
                družini, saj so vlogo »gospodarja« prevzele žene, ki so vse pogosteje upravljale
                kmetijske stroje. Ženske, ki so upravljale kmetijske stroje in izvajale naloge,
                tradicionalno v domeni moških, so konstruirale nove identitete za prekinitev s
                starimi tradicijami in ovirami med spoloma ter hkrati ustvarile nova pričakovanja
                glede vloge kmečkih žensk. Spremembe v tehnoloških in delovnih procesih so
                povzročile, da so moški vsaj delno izgubili položaj absolutnih vodij patriarhalne
                kmečke družine. Dejstvo, da so kmečke ženske upravljale kmetijske stroje, lahko
                razumemo tudi kot upor njihovemu podrejenemu položaju, saj so se počutile
                opolnomočene, ker so pridobile avtoriteto in status, sicer tradicionalno rezerviran
                za moške, in tako do določene mere oblikovale nove prakse in diskurze o delitvi dela
                med spoloma. </p></div>
         
      </body>
       <back>
           <div type="bibliogrpahy">
               <head>Viri in
           literatura</head>
       <listBibl>
           <head>Literatura</head>
           <bibl>Barbič, Ana. <hi rend="italic">Kmetov vsakdan: Položaj in prihodnost
               družinskih kmetij na Slovenskem</hi>. Ljubljana:
               Cankarjeva založba, 1990.</bibl>
           <bibl>Brandth, Berit. »Changing Femininity. The Social
               Construction of Women Farmers in Norway.«
               <hi rend="italic">Sociologia Ruralis</hi>
               34, št. 2/3 (1994): 127–49. </bibl>
           <bibl>Brandth, Berit. »Gender Identity in European Family
               Farming. A Literature Review.«
               <hi rend="italic">Sociologia Ruralis</hi>
               42, št. 3 (2002): 181–200.
           </bibl>
           <bibl>Brandth, Berit. »Agricultural Body-building:
               Incorporations of Gender, Body and Work.«
               <hi rend="italic">Journal of Rural Studies</hi>
               22, št. 1 (2006): 17–27. 
           </bibl>
           <bibl>Brandth, Berit in Marit Haugen. »Doing Farm
               Tourism: the Intertwining Practices of Gender and Work.«
               <hi rend="italic">Signs</hi>
               35, št. 2 (2010): 425–46.
           </bibl>
           <bibl>Čepič, Zdenko. »Spreminjanje lastništva zemlje po drugi svetovni vojni (agrarna reforma med političnim in ekonomskim).« V: <hi rend="italic">Prevrati in slovensko gospodarstvo v
               XX. stoletju: 1918–1945–1991</hi>, ur. Neven
               Borak in Žarko Lazarević, 145–159. Ljubljana: Cankarjeva založba,
               1996.</bibl>
           <bibl>Čepič, Zdenko. »Opis pojavnih oblik kmetijske politike v letih 1945–1960.« V: <hi rend="italic">Preteklost sodobnosti: izbrana poglavja
               slovenske novejše
               zgodovine</hi>, ur. Zdenko Čepič, 175–88. Ljubljana: Inštitut za novejšo zgodovino, 1999.  </bibl>
           <bibl>Čepič, Zdenko. »Vloga agrarnega sektorja pri
               modernizaciji Slovenije in Jugoslavije.«
               <hi rend="italic">Prispevki za novejšo
                   zgodovino</hi> 42, št. 2 (2002): 56–62.   </bibl>
           <bibl>Čepič, Zdenko. »Zdomstvo.« V: <hi rend="italic">Migracije in slovenski prostor od
               antike do danes</hi>, ur. Peter Štih in Bojan
               Balkovec, 395–412. Ljubljana: Zveza zgodovinskih društev Slovenije,
               2010.</bibl>
           <bibl>Destovnik, Irena. <hi rend="italic">Moč šibkih: ženske v času kmečkega
               gospodarjenja</hi>. Celovec: Založba Drava,
               2003.</bibl>
           <bibl>Duda, Igor.
               <hi rend="italic">U potrazi za blagostanjem. O povijesti
                   dokolice i potrošačkog društva u Hrvatskoj 1950-ih i 1960-ih.</hi>
               Zagreb: Srednja Europa, 2005. </bibl>
           <bibl>Erdei, Ildiko. <hi rend="italic">Čekajući Ikeu: Potrošačka kultura u postsocijalizmu i pre njega. </hi>Beograd: SGC, 2012.</bibl>
           <bibl>Halpern, Joel M. »Farming as a Way of Life: Yugoslav Peasant Attitudes,« V: <hi rend="italic">Soviet and East European Agriculture
               (Russian and East European Studies, vol.
               6)</hi>, ur. Jerry F. Karcz, 356–81. Berkeley: University of California Press, 1967.   </bibl>
           <bibl>Klemenčič, Matjaž in Mitja Žagar. <hi rend="italic">The Former Yugoslavia’s Diverse
               Peoples: A reference
               Sourcebook</hi>. Santa Barbara, Denver in Oxford: ABC-CLIO, 2004. </bibl>
           <bibl>Klemenčič, Vlado. »Poskus opredelitve sodobnih
               problemov razvoja kulturne pokrajine slovenskega podeželja.«
               <hi rend="italic">Dela</hi>,
               št. 24 (2005): 171–84.</bibl>
           <bibl>Klemenčič, Vlado. <hi rend="italic">Gospodarjenje v socializmu: Oris
               gospodarske zgodovine Slovenije
               1945–1990</hi>. Ljubljana: Studia humanitatis, 2013.   </bibl>
           <bibl>Lazarević, Žarko. »Razkorak med razvitimi in
               nerazvitimi - zaviralni dejavnik modernizacije Jugoslavije?«
               <hi rend="italic">Prispevki za novejšo
                   zgodovino</hi> 42, št. 2 (2002): 77–89.  </bibl>
           <bibl>Lazarević, Žarko. »Kmetje in zasebni gospodarski interesi po letu 1945.« V: <hi rend="italic">Nečakov zbornik: procesi, teme in
               dogodki iz 19. in 20.
               stoletja</hi>, ur. Kornelija Ajlec, Bojan Balkovec in Božo Repe, 399–418. Ljubljana: Znanstvena založba Filozofske fakultete Univerze v Ljubljani, 2018. </bibl>
           <bibl>Levstik, Jože. <hi rend="italic">Ekonomska in družbena problematika
               polproletariata v SR
               Sloveniji</hi>. Poročilo Skladu Borisa Kidriča, 4. deli.Kmetijski inštitut Slovenije in Biotehnična fakulteta Univerze v Ljubljani, 1964. </bibl>
           <bibl>Makarovič, Gorazd. »O vsebinah sintagme ‘žensko
               delo’.«
               <hi rend="italic">Etnolog. Nova vrsta,</hi>
               št. 12 (2002): 63–80.</bibl>
           <bibl>Milošević, Srđan. »The Role of the Yugoslav Popular
               Front in Implementing Communist-Style Measures in Yugoslav Rural Areas
               (1945–1953).«
               <hi rend="italic">Tokovi zgodovine, </hi>št. 3 (2018): 63–86.
               DOI:10.31212/tokovi.2018.3.mil.63-86.</bibl>
           <bibl>Novak, Mojca. »Periferna agrarna transformacija; slovenski primer.« V: <hi rend="italic">Prevrati in slovensko gospodarstvo v
               XX. stoletju:
               1918–1945–1991</hi>, ur. Neven Borak in Žarko Lazarević, 23-53. Ljubljana: Cankarjeva založba, 1996. </bibl>
           <bibl>O’Hara, Patricia. <hi rend="italic">Partners in Production? Women, Farm and
               Family in Ireland</hi>. Oxford: Berghahn Books,
               1998.</bibl>
           <bibl>Panjek, Aleksander. »The Integrated Peasant Economy as a Concept in Progress.« V: 
               <hi rend="italic">Integrated Peasant Economy in a
                   Comparative Perspective: Alps, Scandinavia and
                   Beyond</hi>, ur. Aleksander Panjek, Jesper Larsson in Luca Mocarelli, 11–49. Koper: University of Primorska Press, 2017.    </bibl>
           <bibl>Panjek, Aleksander, Jesper Larsson in Luca Mocarelli, ur. <hi rend="italic">Integrated Peasant Economy in a
               Comparative Perspective: Alps, Scandinavia and Beyond</hi>. Koper: University of Primorska Press,
               2017.</bibl>
           <bibl>Panjek, Aleksander. »Uvod.« V: <hi rend="italic">Preživetje in podjetnost: Integrirana
               kmečka ekonomija na Slovenskem od srednjega veka do danes</hi>, ur. Aleksander Panjek in Žarko Lazarević, 7–12.
               Koper: Založba Univerze na Primorskem, 2018.
               https://doi.org/10.26493/978-961-7023-81-7.189-215.</bibl>
           <bibl>Panjek, Aleksander. »Od kmečke trgovine do integrirane kmečke ekonomije.« V: 
               <hi rend="italic">Preživetje in podjetnost: Integrirana
                   kmečka ekonomija na Slovenskem od srednjega veka do danes,</hi>
               ur. Aleksander Panjek in Žarko Lazarević, 15–50.
               Koper: Založba Univerze na Primorskem, 2018. :
               https://doi.org/10.26493/978-961-7023-81-7.15-50.
           </bibl>
           <bibl>Panjek, Aleksander in Žarko Lazarević, ur. <hi rend="italic">Preživetje in podjetnost: Integrirana
               kmečka ekonomija na Slovenskem od srednjega veka do danes</hi>. Koper: Založba Univerze na Primorskem, 2018.
               https://doi.org/10.26493/978-961-7023-81-7.
           </bibl>
           <bibl>Prinčič, Jože. »Temeljne dileme in problem
               modernizacije slovenskega gospodarstva.«
               <hi rend="italic">Prispevki za novejšo
                   zgodovino</hi> 42, št. 2 (2002): 65–77. </bibl>
           <bibl>Prinčič, Jože. <hi rend="italic">Pot do slovenske narodnogospodarske
               suverenosti
               1945–1991</hi>. Ljubljana: Inštitut za novejšo zgodovino, 2013. </bibl>
           <bibl>Puljiz, Vlado. »Seljaštvo u Jugoslaviji.«
               <hi rend="italic">Sociologija sela</hi>, št. 99/100 (1988): 5–23.</bibl>
           <bibl>Ramšak, Mojca. <hi rend="italic">Portret glasov: Raziskave življenjskih
               zgodb v etnologiji – na primeru koroških
               Slovencev.</hi> Ljubljana: Društvo za proučevanje zgodovine, antropologije in književnosti, 2003.</bibl>
           <bibl>Rendla, Marta. »Založenost trga z blagom za široko potrošnjo v Sloveniji v času socializma.« V: <hi rend="italic">Med državo in trgom: cikli in prelomi v
               zgodovini</hi>, ur. Nina Vodopivec, 111–14. Ljubljana: Inštitut za novejšo zgodovino, 2014. </bibl>
           <bibl>Sitar, Polona. »Stiletto Socialism: Social Class,
               Dressing Up, and Women’s Self-Positioning in Socialist Slovenia.«
               <hi rend="italic">Aspasia: The International Yearbook of
                   Central, Eastern, and Southeastern European Women's and Gender History</hi>
               14, št. 1 (2020): 104–23.
               https://doi.org/10.3167/asp.2020.140108.
           </bibl>
           <bibl>Slovenc, Mateja. »‘Kdor je šel s časom, lahko
               živi.’ Čezmejni kmetijski nakupi v času Jugoslavije.«
               <hi rend="italic">Zgodovina za
                   vse</hi> 24, št. 1 (2017): 72–84.</bibl>
           <bibl>Štih, Peter, Vasko Simoniti in Peter Vodopivec. <hi rend="italic">Slovenska zgodovina: družba – politika
               –
               kultura</hi>. Ljubljana: Inštitut za novejšo zgodovino, 2008. </bibl>
           <bibl>Turk, Jernej, Črtomir Rozman, Karmen Pažek in Darja
               Majkovič, »The social context of changes in Slovene agriculture since
               feudalism,«
               <hi rend="italic">Druš.
                   Istraživanja</hi> 16, št. 1–2 (2007): 199–212.</bibl>
           <bibl>Vadnal, Katja. »Neki vidovi feminizacije slovenačke
               inokosne poljoprivrede.«
               <hi rend="italic">Sociologija sela,</hi>
               št. 63–64 (1979): 35–48.    </bibl>
           <bibl>Veselinov, Dragan. <hi rend="italic">Agrarno pitanje u Jugoslaviji:
               teorijsko-empirijska analiza položaja i uloge seljačkog gazdinstva u
               agrarnoj politici i privrednom razvoju Jugoslavije od 1918. do 1980.
               godine</hi>. Beograd: Borba, 1981.  </bibl>
           <bibl>Vukmanović Tempo, Svetozar. <hi rend="italic">Privredni razvoj i socijalistička izgradnja (1948–1958): Izabrani govori i članci. </hi>Beograd: Rad, 1964.</bibl>
       </listBibl>
       <listBibl>
           <head>Statistični viri</head>
           <bibl>
               <hi rend="italic">Statistični letopis SR Slovenije:
                   Zaposleni v zasebnem sektorju po področjih – letno
                   povprečje</hi> (Ljubljana: Zavod SR Slovenije za statistiko, 1976). </bibl>
           <bibl>S<hi rend="italic">tatistično gradivo SR Slovenije: Letni pregled notranje trgovine
               1965</hi>, št. 13 (Ljubljana: Zavod za statistiko, 1967). </bibl>
           <bibl>
               <hi rend="italic">Zavod SR za statistiko: Letni pregled
                   trgovine 1975</hi>, št. 53 (Ljubljana: Zavod za
               statistiko, 1977).</bibl>
           <bibl>
               <hi rend="italic">Zavod SR za statistiko: Letni pregled
                   trgovine 1975 in 1986</hi>, št. 424 (Ljubljana:
               Zavod za statistiko, 1988).</bibl>
       </listBibl></div>
       <div type="summary" xml:lang="en">
           <docAuthor>Polona Sitar</docAuthor>
       <head>AGRICULTURAL MODERNISATION AND THE LIFE-WORLD OF
           ENTERPRISING PART-TIME FARMERS: AN INTEGRATED PEASANT ECONOMY IN SOCIALIST
           SLOVENIA</head>
       <head>SUMMARY</head>
       <p>The present article examines the characteristics of the economic history of rural areas in socialist Slovenia and outlines the effect of industrialisation on the agricultural economy and the changes that the purchase of modern agricultural technological devices brought to individual agricultural households. It is based on the concept of an integrated peasant economy, which explains that peasant households made a living by combining self-sufficient agriculture and market-oriented activities and takes a closer look at the peasant families where at least one member was employed and worked on the farm at the same time. It derives from the thesis that the employment of people in non-agricultural activities enabled the development of private agriculture in socialist Slovenia through technological modernisation. The novelty of the article is that it examines a topic that has not yet been explored in detail from this perspective and describes people’s life experiences. </p>
       <p>The article shows how the living standard improved due to the participation of peasants in several activities (primary, secondary, and tertiary) and how industrialisation in socialist Slovenia could develop due to agricultural activities or part-time farming households. It highlights the importance of the agricultural modernisation of farming, which significantly determined the development of agriculture by modernising production techniques and introducing agricultural mechanisation, which enabled optimal land use. In outlining the changes that the purchase of modern agricultural technological devices brought to individual peasant households, modern agricultural machines can be perceived as a motive for an integrated peasant economy, as the motivation of farmers to combine self-sufficient agriculture and income from market-oriented activities also stemmed from the desire to purchase modern machines. These significantly facilitated and accelerated the work and enabled more optimal production. 
       </p>
       <p>The
           article brings new insights into who in the family proposed the purchase of new
           machinery and introduced innovations to the farm and how agricultural
           mechanisation affected the social stratification and generational
           discontinuities within each peasant unit. It also studies how the changes
           brought about by the purchase of modern agricultural machinery affected the
           gender division of labour within the individual peasant economy. We found that
           with the employment of farmers outside the farm – a new division of work in the
           family – emerged, as the role of “the master” was taken over by their wives, who
           would increasingly often operate agricultural machinery as well. Women who
           operated agricultural machinery and performed tasks traditionally in the domain
           of men constructed new identities and broke with the old traditions and gender
           barriers while creating new expectations regarding the role of peasant women.
           The changes in the technological and work processes caused men to at least
           partially lose their position as the absolute leaders of the patriarchal peasant
           family. The management of agricultural machinery by peasant women can also be
           understood as a rebellion against their subordinate position: they felt
           empowered because they gained the authority and status otherwise traditionally
           reserved for men and thus, to some extent, formed new practices and discourses
           on gender division of labour.
       </p></div></back>
   </text>
</TEI>