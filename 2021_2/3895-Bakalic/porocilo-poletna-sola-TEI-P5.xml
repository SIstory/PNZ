<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Poletna šola o politični misli v času tranzicije (in o njej) v vzhodni Srednji Evropi</title>
            <title>Ljubljana: Inštitut za novejšo zgodovino, 16. - 20. julij 2021</title>
            <author>
               <forename>Lucija</forename>
                <surname>Balikić</surname>
            </author>
         </titleStmt>
         <editionStmt>
            <edition>
               <date>2021-08-19</date>
            </edition>
         </editionStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <address>
                  <addrLine>Privoz 11</addrLine>
                  <addrLine>SI-1000 Ljubljana</addrLine>
               </address>
            </publisher>
            <pubPlace>http://ojs.inz.si/pnz/article/view/3895</pubPlace>
            <date>2021</date>
            <availability status="free">
               <licence>http://creativecommons.org/licenses/by-nc-nd/4.0/</licence>
            </availability>
         </publicationStmt>
         <seriesStmt>
            <title xml:lang="sl">Prispevki za novejšo zgodovino</title>
            <title xml:lang="en">Contributions to Contemporary History</title>
            <biblScope unit="volume">61</biblScope>
            <biblScope unit="issue">2</biblScope>
            <idno type="ISSN">2463-7807</idno>
         </seriesStmt>
         <sourceDesc>
            <p>No source, born digital.</p>
         </sourceDesc>
      </fileDesc>
      <encodingDesc>
         <projectDesc xml:lang="en">
            <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
            <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
         </projectDesc>
         <projectDesc xml:lang="sl">
            <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
            <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
         </projectDesc>
      </encodingDesc>
      <revisionDesc>
         <listChange>
            <change>
               <date>2021-10-20</date>
               <name>Neja Blaj Hribar</name>
               <desc>Pretvorba iz DOCX v TEI, dodatno kodiranje</desc>
            </change>
         </listChange>
      </revisionDesc>
   </teiHeader>
   <text>
      <front>
          <docAuthor>Lucija Balikić, Srednjeevropska univerza</docAuthor>
      </front>
      <body>
         <div><p>Od 16. do 20. julija 2021 je v Ljubljani potekala
                    <hi rend="italic">pilotna
                        poletna
                    šola Intelektualna zgodovina v tranziciji,</hi> ki so jo soorganizirali Inštitut za novejšo zgodovino v Ljubljani (<ref target="https://www.inz.si/">https://www.inz.si/</ref>), raziskovalna mreža IH ECE (Intellectual History in East Central
                        Europe, <ref target="https://intellectualhistoryece.wordpress.com/">https://intellectualhistoryece.wordpress.com/</ref>) in
                projekt programa COST
                        NEP4DISSENT (<ref target="https://nep4dissent.eu/">https://nep4dissent.eu/</ref>). Sestavljena je bila iz dveh tematskih sklopov: prvi se je osredotočal na najnovejše smernice in razprave na področju intelektualne zgodovine, drugi pa na temo 
                <hi rend="italic">Tranzicija v vzhodni Srednji Evropi:
                    intelektualnozgodovinski pristop</hi>. Medtem ko je
                    prvi sklop temeljil predvsem na obravnavi predhodno opredeljenih najnovejših
                    študij, ki se nanašajo na več različnih podpodročij ali področij, sorodnih
                    intelektualni zgodovini – kot so literarna zgodovina, zgodovina
                    znanosti/produkcije znanja, globalna zgodovina in zgodovina politične misli – je
                    drugi potekal v obliki delavnice, na kateri so udeleženci predstavili svoje
                    empirične raziskave v zvezi z različnimi vidiki in razumevanjem tranzicije kot
                    objekta zgodovinskih raziskav in kot interpretativnega okvira pri delu
                    zgodovinarjev.
            </p>
         <p>Bralni seminar o zgodovini filozofije, zlasti o zgodovini
                    fenomenologije v vzhodni Srednji Evropi, je vodila Marci Shore (Univerza Yale),
                    seminarje o literarni zgodovini in zgodovini politične misli pa so vodili Zsófia
                    Lóránd (Univerza Cambridge, Združeno kraljestvo), Adela Hîncu (New Europe
                    College, Bukarešta) in Balázs Trencsényi (Srednjeevropska univerza, Budimpešta).
                    Poleg tega sta se bralna seminarja z Anno Calori (Univerza v Leipzigu) in
                    Franzem Fillaferjem (Univerza na Dunaju) osredotočila na vprašanja obsega,
                    globalne zgodovine, zgodovine imperija in (de)kolonizacije.
            </p>
         <p>Delavnice na teme, kot so “Pripovedovanje o tranziciji:
                    uporabne preteklosti, prihodnosti in časovnosti”, “Med akterji in opazovalci:
                    intelektualci in strokovnjaki v tranziciji”, “Tranzicijsko stanje: spreminjanje
                    institucionalnih okvirov produkcije znanja” in “Spreminjanje besednjakov
                    sprememb: ideologije in koncepti v tranziciji” so komentirali trije
                    razpravljalci: Adela Hîncu (New Europe College, Bukarešta), Jure Gašparič
                    (Inštitut za novejšo zgodovino, Ljubljana) in Marta Verginella (Univerza v
                    Ljubljani).</p>
         <p>Med sklopoma je bil en dan odmora, med katerim so
                    udeleženci obiskali bližnje Bohinjsko jezero.</p>
         <p>Ob prisotnosti številnih znanstvenikov in raziskovalcev iz
                    različnih tradicij pisanja intelektualne zgodovine so se razprave pogosto vrtele
                    okoli različnih teoretičnih in metodoloških vprašanj, povezanih s tem področjem,
                    dotaknile pa so se tudi (mezo)regionalnih okvirov današnjega raziskovanja. V
                    središču pozornosti je bil namreč teoretski kanon intelektualne zgodovine (tj. v
                    nasprotju s politično filozofijo, zgodovino politične misli ali študijami
                    diskurza), razprava pa je tekla tudi o glavnih epistemoloških mejah in obrisih
                    tega področja, zlasti v kontekstu njihove znanstvene geneze iz preučevanja
                    zgodnjemodernih besedil na elitnih zahodnih univerzah. Pri tem so se pojavila
                    vprašanja o razmerju med političnimi idejami in “nativnostjo” njihovih
                    “izvirnih” družbenopolitičnih in časovnih kontekstov ter o uporabnosti in
                    apropriaciji teh pristopov pri preučevanju moderne intelektualne zgodovine
                    vzhodne Srednje Evrope.
            </p>
         <p>Nekatera zastavljena in obravnavana vprašanja so se
                    nanašala na to, kako bi prevladujoči pristopi lahko postali bolj primerjalni, pa
                    tudi na druge načine preseganja naturalizirane “danosti” sodobne nacionalne
                    države. Razprave o globalnih zgodovinah na eni strani in lokalnih/urbanih na
                    drugi so udeležencem pomagale raziskati strategije decentralizacije nacionalnih
                    narativov, obenem pa so ponudile osvežujoče nove obravnave in konceptualizacije
                    tranzicij v letih 1918, 1945 in 1989. Kljub temu so bili kot strategija kritično
                    obravnavani tudi pozivi h globalizaciji regionalnih raziskav s primerjavo ali
                    preučevanjem globalnih povezav in kroženj, predvsem glede na še vedno slabo
                    razvito raziskovanje regionalne intelektualne zgodovine v širšem smislu.
                    Politični misleci in tradicije političnega mišljenja, o katerih je tekla
                    razprava, so bili preučevani v povezavi z njihovim zgodovinskim kontekstom in
                    pogosto obravnavani kot nosilci političnih sprememb.
            </p>
         <p>Ob tem so posamezni predavatelji predlagali in v razpravah
                    obravnavali veliko različnih vidikov pisanja o tranzicijah in njihovega
                    razumevanja. Eno od ponavljajočih se vprašanj v tem kontekstu je bilo (domnevno
                    dialektično) razmerje med političnim mišljenjem, konceptualnimi inovacijami in
                    zunajbesedilnimi vprašanji v obdobjih obsežnih političnih ali družbenih
                    sprememb. Povedano drugače, vprašanje se je vrtelo okoli tega, ali so bili
                    nekateri politični misleci pobudniki ali vsaj izvirni razlagalci aktualnih
                    sprememb, ali pa so jih spremembe spodbudile, da so svoj konceptualni aparat in
                    argumente prilagodili novim okoliščinam. V zvezi z različnimi časovnostmi
                    različnih ideoloških tradicij smo podobna vprašanja zastavljali tudi o
                    zgodovinopisju in filozofiji zgodovine novoustanovljenih režimov in ugotavljali,
                    da so slednji pogosto nagnjeni k njihovemu prilagajanju in preoblikovanju za
                    namene svoje politične agende, pri čemer želeni rezultat označujejo za naravni
                    vrhunec zgodovinskega razvoja.
            </p>
         <p>Na koncu so udeleženci s številnimi predstavitvami in
                    besedili o različnih vrstah tranzicij (v smislu družbeno-politične ureditve,
                    državnih režimov, intelektualnih trendov in tradicij, konceptualnih sprememb) v
                    različnih ideoloških, epistemoloških in estetskih kontekstih dobili priložnost,
                    da znova premislijo dvoumnosti intelektualne produkcije v procesu tranzicije,
                    sledijo njeni dinamiki in opazijo pomembne vzorce, ki so se pojavljali pri
                    regionalnih mislecih v celotnem modernem obdobju. S tem izjemno ambicioznim
                    začetkom in vključujočim pristopom k sorodnim področjem, temam, geografskim
                    okvirom, primarnim virom (ki presegajo besedila) in metodologijam je pilotni
                    poletni šoli uspelo začeti prepotrebne pogovore o regionalni intelektualni
                    zgodovini in njeni znanstveni obravnavi, omogočila pa je tudi izmenjavo izkušenj
                    in krepitev mreže zgodovinarjev, ki se ukvarjajo s temi vedno aktualnimi
                    temami.
            </p>
         <p>V obdobju globokih sprememb, ko nas okoliščine spodbujajo
                    k ponovnemu razmisleku o političnih skupnostih, demokratičnem upravljanju in
                    ugrabljanju države, pa tudi o samih temeljih naših gospodarskih odnosov (tudi
                    glede okolja), se je več kot vredno vrniti k navdihujočim delom tistih, ki so se
                    znašli v podobnih trenutkih krize, sprememb in tranzicije, pri čemer so morali
                    krmariti med geopolitičnimi in gospodarskimi interesi večjih entitet s stališča
                    heterogene regije, razdeljene na manjše postimperialne države, ki so pogosto
                    služile kot “laboratorij” za eksperimentiranje z alternativnimi političnimi
                    idejami ali bojišče imperialnih/imperialističnih projektov.</p>
         <p>Vzpostavitev tradicije te poletne šole bi tako omogočila
                    ne le večjo izmenjavo regionalnega znanja o aktualnih temah, temveč tudi
                    sodelovanje, s katerim bi se na novo ovrednotilo regionalno strokovno znanje o
                    intelektualni zgodovini v primerjavi z evropsko in svetovno ravnijo
                    raziskovanja. Z drugimi besedami, s tem bi utrli izjemno koristno pot prenosu
                    zgodovinskih izkušenj in intelektualnih rezultatov iz vzhodne Srednje Evrope v
                    samo jedro evropske in svetovne intelektualne zgodovine, s čimer bi na novo
                    opredelili “evropsko” v odnosu do “neevropskega”. Predstavili bi jih precej bolj
                    kompleksno in niansirano in presegli zahodno normativnost, ki pogosto spremlja
                    samoorientacijske (in pogosto nacionalistične) težnje vzhodne Srednje Evrope,
                    ter jih vrnili v njihov pravi zgodovinski transnacionalni in pretežno evropski
                    kontekst.
            </p>
         <p>Udeleženci:
           <lb/>
            <hi rend="bold">Adela Hincu, </hi>New Europe College, Bukarešta; <hi rend="bold">Aleksandra Konarzewska, </hi>Fakulteta za humanistiko Univerze v Tübingenu;
                <hi rend="bold">Anna Calori, </hi>Univerza v Leipzigu; 
                <hi rend="bold">Balázs Trencsényi</hi>, Srednjeevropska univerza, Budimpešta/Dunaj;
                <hi rend="bold">Franz Fillafer</hi>, Avstrijska akademija znanosti, Inštitut za kulturne vede in gledališko
                    zgodovino;
                <hi rend="bold">Irena Selišnik</hi>, oddelek za zgodovino, Filozofska fakulteta – Univerza v Ljubljani;
                <hi rend="bold">Isidora Grubački</hi>, Inštitut za novejšo zgodovino, Ljubljana,
                    Srednjeevropska univerza, Budimpešta/Dunaj;
                <hi rend="bold">Jovana Mihajlović Trbovc</hi>, Znanstvenoraziskovalni center Slovenske akademije
                    znanosti in umetnosti (ZRC SAZU), Inštitut za kulturne in spominske študije,
                    Ljubljana;
                <hi rend="bold">Jure Gašparič</hi>, Inštitut za novejšo zgodovino, Ljubljana;
                <hi rend="bold">Kristina Andělová</hi>, Inštitut za novejšo zgodovino Češke akademije
                    znanosti/Karlova univerza v Pragi;
                <hi rend="bold">Lucija Balikić</hi>, Srednjeevropska univerza, Budimpešta/Dunaj;
                <hi rend="bold">Manca Grgić Renko, </hi>projekt ERC Eirene, oddelek za zgodovino, Filozofska fakulteta, Univerza v
                    Ljubljani;
                <hi rend="bold">Marci Shore</hi>,
                    Univerza Yale, oddelek za zgodovino;
                <hi rend="bold">Marko Zajc</hi>,
                    Inštitut za novejšo zgodovino, Ljubljana;
                <hi rend="bold">Marta Verginella</hi>, oddelek za zgodovino, Filozofska fakulteta – Univerza v
                    Ljubljani;
                <hi rend="bold">Matej Ivančík</hi>, oddelek za splošno zgodovino Filozofske fakultete Univerze Komenskega v
                    Bratislavi;
                <hi rend="bold">Nikola Tomašegović, </hi>oddelek za zgodovino, Fakulteta za humanistične in
                    družbene vede, Univerza v Zagrebu;
                <hi rend="bold">Oskar Mulej</hi>,
                    Univerza na Dunaju, Inštitut za vzhodnoevropsko zgodovino;
                <hi rend="bold">Piotr Wciślik</hi>, Center za digitalno humanistiko pri Inštitutu za literarne raziskave Poljske
                    akademije znanosti, CHC IBL PAN;
                <hi rend="bold">Stefan Gužvica</hi>, Univerza v Regensburgu, Podiplomska šola za vzhodnoevropske in
                    jugovzhodnoevropske študije;
                <hi rend="bold">Tjaša Konovšek</hi>, Inštitut za novejšo zgodovino, Ljubljana;
                <hi rend="bold">Una Blagojević</hi>, Srednjeevropska univerza, Budimpešta/Dunaj;
                <hi rend="bold">Vita Zalar</hi>,
                    Inštitut za kulturno zgodovino Znanstvenoraziskovalnega centra Slovenske
                    akademije znanosti in umetnosti, Ljubljana;
                <hi rend="bold">Vojtěch Pojar</hi>, Srednjeevropska univerza, Budimpešta/Dunaj;
                <hi rend="bold">Zsófia Lóránd</hi>, štipendistka Marie Curie na Fakulteti za zgodovino Univerze v
                    Cambridgeu.
            </p></div>
          <div><head style="font-size: 20pt;">
            <hi rend="bold">Raziskovalna mreža “Intelektualna zgodovina v
                    vzhodni Srednji Evropi”</hi>
         </head>
         <p>Mreža IHECE je bila ustanovljena na pobudo skupine mladih
                    znanstvenikov s Srednjeevropske univerze v Budimpešti (na Dunaju) in Karlove
                    univerze v Pragi. Njen glavni cilj je bil ustvariti platformo, ki bo spodbujala
                    dialog med znanstveniki in doktorskimi študenti glede izzivov pisanja o
                    intelektualni zgodovini v vzhodni Srednji Evropi in širše. Mreži, ki se še vedno
                    širi, so se nato priključili tudi znanstveniki, ki so povezani z Univerzo
                    Komenskega v Bratislavi, Inštitutom za literarne raziskave Poljske akademije
                    znanosti in Univerzo v Cambridgeu.
            </p>
         <p>Namen te platforme je organizirati bralne seminarje ter
                    pritegniti predavatelje in raziskovalce k sodelovanju na seminarskih delavnicah,
                    s čimer se vzpostavi mreža znanstvenikov, ki jih zanima intelektualna zgodovina
                    regije s transnacionalnega, primerjalnega in globalnega vidika.
            </p>
         <p>Poleg te poletne šole so člani mreže IHECE v preteklem
                    študijskem letu organizirali in gostili številne dogodke, in sicer strokovne
                    okrogle mize, seminarske razprave in individualna predavanja, posvečene temam,
                    kot so pisanje ženske intelektualne zgodovine, zgodovina znanosti in medicine,
                    socialistična misel v regiji, modernistična literatura v imperialnem kontekstu
                    ter globalne povezave med fašizmom in postkolonialnimi gibanji.</p></div>
      </body>
   </text>
</TEI>
