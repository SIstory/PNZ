<?xml version="1.0" encoding="UTF-8"?><TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Politična stranka v vojaški strukturi: Organizacija KPJ/ZKJ v
                    Jugoslovanski armadi in Jugoslovanski ljudski armadi 1945–1990<note place="foot" xml:id="ftn1" n="*">
                                Raziskava je nastala v okviru raziskovalnega programa P6-0281
                                Idejnopolitični in kulturni pluralizem in monizem na Slovenskem v
                                20. stoletju, ki ga sofinancira Javna agencija za raziskovalno
                                dejavnost Republike Slovenije iz državnega
                                proračuna.</note></title>
                <author>
                    <name>
                        <forename>Damijan</forename>
                        <surname>Guštin</surname>
                    </name>
                    <roleName>Dr.</roleName>
                    <roleName>višji znanstveni sodelavec</roleName>
                    <affiliation>Inštitut za novejšo zgodovino</affiliation>
                    <address>
                        <addrLine>Kongresni trg 1</addrLine>
                        <addrLine>SI-1000 Ljubljana</addrLine>
                    </address>
                    <email>damijan.gustin@inz.si</email>
                </author>
            </titleStmt>
            <editionStmt>
                <edition><date>2017-09-18</date></edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Kongresni trg 1</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/240</pubPlace>
                <date>2016</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">57</biblScope>
                <biblScope unit="issue">2</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <profileDesc>
            <langUsage>
                <language ident="sl"/>
                <language ident="en"/>
            </langUsage>
            <textClass>
                <keywords xml:lang="en">
                    <term>political parties</term>
                    <term>organisational structure</term>
                    <term>ZKJ Organisation in the JLA</term>
                    <term>Yugoslav Army</term>
                    <term>Yugoslav People’s Army</term>
                    <term>the Communist Party of Yugoslavia</term>
                    <term>the League of Communists of Yugoslavia</term>
                </keywords>
                <keywords xml:lang="sl">
                    <term>politične stranke</term>
                    <term>organiziranost</term>
                    <term>Organizacija ZKJ v JLA</term>
                    <term>Jugoslovanska armada</term>
                    <term>Jugoslovanska ljudska armada</term>
                    <term>Komunistična partija Jugoslavije</term>
                    <term>Zveza komunistov Jugoslavije</term>
                </keywords>
            </textClass>
        </profileDesc>
        <revisionDesc>
            <listChange>
                <change>
                    <date>2017-10-11</date>
                    <name>Neja Blaj Hribar</name>
                    <desc>Pretvorba iz DOCX v TEI, dodatno kodiranje</desc>
                </change>
            </listChange>
        </revisionDesc>
    </teiHeader>
    <text>
        <front>
            <docAuthor>Damijan Guštin<note place="foot" xml:id="ftn2" n="**"><hi rend="bold">Dr., višji znanstveni sodelavec, Inštitut za novejšo zgodovino, Kongresni trg 1, 1000 Ljubljana, </hi><ref target="mailto:damijan.gustin@inz.si"><hi rend="bold">damijan.gustin@inz.si</hi></ref>
            </note></docAuthor>
            <docImprint>
                <idno type="cobissType">Cobiss tip: 1.01</idno>
                <idno type="UDC">UDK: 355.3:329.15(497.1)"1945/1990"</idno>
            </docImprint>
            <div type="abstract">
                <head>IZVLEČEK</head>
            <p><hi rend="italic">Avtor analizira organizacijsko strukturo politične organizacije
                KPJ/ZKJ, ki je delovala v vojski FLRJ/SFRJ v letih 1945–1990. V skladu z zasnovo
                socialistične vojske in organiziranostjo po načelu delovnih okolij je stranka v
                JA/JLA neposredno imela svoje organizacije in politične organe. Organizacija je
                povezovala vse člane KPJ/ZKJ, ki so bili vključeni v obrambni sistem:
                profesionalne pripadnike (oficirje, podoficirje in civilne osebe v službi JLA)
                in tudi vojaške obveznike med služenjem vojaškega roka. Politična organizacija
                je v tem okolju delovala v piramidalni strukturi – od osnovnih organizacij do
                osrednjega vodstva za celotne oborožene sile, pretežno sledeč vsakokratni
                členitvi vojaških sil. Zaradi pospešenega včlanjevanja je bila med članstvom
                vseskozi velika večina častniškega zbora, podčastnikov in drugih zaposlenih v
                vojski, občasno pa tudi večje število vojakov, ki so služili vojaški rok.
                Organizacija je bila vse obravnavano obdobje pod posebnim neposrednim skrbstvom
                osrednjega političnega organa stranke, centralnega komiteja in njegovega
                politbiroja. Zaradi federalne strukture ZKJ je bila Organizacija ZKJ v JLA
                najpomembnejši sestavni del ZKJ; leta 1974 pa jo je vodstvo ZKJ po polni
                federalni organiziranosti ZKJ preoblikovalo v posebno organizacijo, po statusu
                (skoraj) enakovredno republiškim organizacijam ZKJ.</hi></p>
            <p><hi rend="italic" xml:space="preserve">Ključne besede: politične stranke, organiziranost, Organizacija ZKJ v JLA, Jugoslovanska armada, Jugoslovanska ljudska armada, Komunistična partija Jugoslavije, Zveza komunistov Jugoslavije </hi></p></div>
           <div type="abstract" xml:lang="en">
               <head>ABSTRACT</head>
            <head>A POLITICAL PARTY WITHIN A MILITARY STRUCTURE: ORGANISATION OF THE
                    COMMUNIST PARTY OF YUGOSLAVIA (KPJ)/LEAGUE OF COMMUNISTS OF YUGOSLAVIA (ZKJ) IN
                    THE YUGOSLAV ARMY AND THE YUGOSLAV PEOPLE'S ARMY 1945–1990</head>
            <p><hi rend="italic">The author analyses the organisational structure of the KPJ/ZKJ
                political organisation (the Communist Party of Yugoslavia and the League of
                Communists of Yugoslavia), which was active in the Federal People's Republic of
                Yugoslavia (FLRJ)/Socialist Federal Republic of Yugoslavia (SFRJ) in the
                1945–1990 period. In accordance with the concept of a socialist army and
                organisational structure following the principle of working environments, the
                party had its organisations and political bodies directly in the Yugoslav Army
                (JA)/Yugoslav People's Army (JLA). The organisation connected all members of
                KPJ/ZKJ who were involved in the defence system: professional members (officers,
                junior officers, and civilians working for the JLA) and individuals serving the
                mandatory military service. In this environment, the political organisation
                operated within a pyramid structure, from basic organisations to the central
                governing body for all Armed Forces, mainly taking into consideration the each
                time relevant military structure. Due to forced membership, members always
                included the majority of officers, junior officers, and other military
                employees, and sometimes even a large number of soldiers serving in the
                military. Throughout the studied period, the organisation was under special
                direct guardianship of the central political body of the party, i.e. the Central
                Committee and its Politburo. Due to the federal structure of ZKJ, the ZKJ
                Organisation in the JLA was the most important integral part of the ZKJ; in
                1974, following full federal organisation structure, the ZKJ leadership
                restructured ZKJ into a special organisation that was, according to its status,
                (almost) equal to the federal ZKJ organisations.</hi></p>
            <p>
                <hi rend="italic">Key words: political parties, organisational structure, ZKJ
                    Organisation in the JLA, Yugoslav Army, Yugoslav People’s Army, the Communist
                    Party of Yugoslavia, the League of Communists of Yugoslavia</hi> </p></div>
        </front>
        <body>
            <div><head>Uvod</head>
            <p>Vojaška struktura, zlasti pa oborožene sile, je tako poseben podsistem države, da so
                njeni pripadniki v številnih državnih sistemih vsaj deloma omejeni v pravici, da
                politično delujejo ali se v njej celo politično organizirajo. Take omejitve sta med
                številnimi državami poznali tudi Avstro-Ogrska in Kraljevina Jugoslavija, v katerih
                vojskah so delovali in služili Slovenci v 20. stoletju, pozna pa jih tudi Republika
                    Slovenija.<note place="foot" xml:id="ftn3" n="1"> Zakon
                        o službi v Slovenski vojski določa: »Pripadnik Slovenske vojske med
                        službenim časom in dejanskim opravljanjem vojaške službe ne sme politično
                        delovati, niti se ne sme udeleževati aktivnosti političnih strank, razen če
                        ne gre za opravljanje službenih zadev. Pripadnik se v uniformi ne sme
                        udeleževati političnih shodov.« –<hi rend="italic">Uradni list RS,</hi> 30.
                        7. 2007, št. 68-3761, ZSSloV. Kodeks vojaške etike Slovenske vojske na
                        podlagi 16. člena Zakona o službi v Slovenski vojski določa, da njeni
                        pripadniki »med dejanskim opravljanjem vojaške službe ne delujejo politično
                        in se v uniformi ne udeležujejo političnih shodov ali drugih aktivnosti
                        političnih strank«. Gl. <hi rend="italic">Uradni list RS,</hi> 17. 7. 2009,
                        55/2710, 7650.</note> Povsem drugo pot glede političnega delovanja v
                oboroženih silah pa je ubrala prva in nato vodilna država socialističnega družbenega
                reda, sovjetska Rusija oziroma Sovjetska zveza. Ta je v začetku državljanske vojne v
                letih 1917–1918 iz dotedanje Rdeče garde ustvarila novo državno vojsko Delavsko
                kmečko rdečo armado (od maja 1918 se je popolnjevala s splošno vojaško obveznostjo),
                ki je bila pod močnim političnim nadzorom (sistem političnih komisarjev) in vpeta v
                politični sistem in obrambo novega družbenega reda (celice in komiteji VKP(b) v
                vojaških enotah).<note place="foot" xml:id="ftn4" n="2">
                        Francesco Benvenuti, <hi rend="italic">The Bolsheviks and the Red Army,
                            1918-1922</hi>. Digitaly printed version
                        (Cambridge: Cambridge University Press, 2008), 58–64, 212–15. Prim. <hi rend="italic">Die politische Erziehung in der Roten Armee</hi> ([s. l.]:
                        SS Hauptamt, [s. d.]), 5–15.</note> Nato je taka vojaška organizacija,
                »revolucionarna armada« postala vzor, ki so ga sprejele komunistične stranke,
                povezane v Komunistični internacionali. Pomembnejša od vzora pa je bila realna
                potreba vodstev komunističnih strank, da vojsko strankarsko-politično vpnejo v
                uresničitev ciljev, ki so si jih postavljali v obdobju osvajanja oblasti, po
                osvojitvi oblasti in vzpostavitvi socialističnega družbenega reda. KPJ je med drugo
                svetovno vojno z odporniškim gibanjem, ki ga je vodila, politično in organizacijsko
                popolnoma obvladovala, osvojila oblast in do novembra 1945 v Jugoslaviji vzpostavila
                socialistični družbeni red. Narodnoosvobodilna vojska in partizanski odredi
                Jugoslavije, ki so nastali v odporniškem gibanju v letih druge svetovne vojne, so
                bili izrazito v politične cilje usmerjena in na politični platformi oblikovana
                vojska, ki jo je politično obvladala in vodila Komunistična partija Jugoslavije.
                Nekoliko drugače, vsaj formalno, je bilo v NOV in PO Slovenije, kateri je politične
                cilje formalno oblikovala Osvobodilna fronta. Vendar pa je bila tudi v Sloveniji
                Komunistična partija Slovenije v organizacijskem smislu edina politična
                organizacija, ki je v partizanskih enotah lahko oblikovala svoje organizacije,
                celice in komiteje.<note place="foot" xml:id="ftn5" n="3">
                        Prim. Vida Deželak Barič, »Organizacijsko vprašanje Komunistične partije
                        Slovenije 1941–1945« (doktorska disertacija, Ljubljana, 1999),
                    405–44.</note></p>
            <p>V Federativni ljudski republiki Jugoslaviji in Socialistični federativni republiki
                Jugoslaviji je bil uveljavljen socialistični tip politične organiziranosti, za
                katerega je bila – kljub številnim spremembam političnega sistema – značilna
                monistična politična organiziranost Komunistične partije Jugoslavije/Zveze
                komunistov Jugoslavije in v prvi polovici obdobja tesna prepletenost strankarske
                politične strukture z državno. Vodstvo KPJ je po prevzemu oblasti v državi leta 1945
                predvidelo in tudi uvedlo politično hierarhično organiziranost, v katero je vpelo
                slehernega člana stranke in njegovo organizacijsko povezanost tudi postavilo za
                temelj političnega dela. Temu modelu političnega organiziranja je sledila tudi
                Komunistična partija Jugoslavije, in to ne šele od tedaj, ko je socialistični režim
                prevzel oblast – z osvoboditvijo države maja 1945, dokončno pa po sprejetju Ustave
                FLRJ novembra 1945 –, pač pa je ta model uveljavljala že od ustanovitve stranke,
                izrazito pa od tedaj, ko je stranka s prepovedjo političnega delovanja prešla v
                ilegalo in postala kadrovska stranka s poudarjenim notranjim nadzorom delovanja
                    članstva.<note place="foot" xml:id="ftn6" n="4"> Ibid.,
                        13–16.</note> Načelo političnega organiziranja na delovnem mestu je bilo
                poleg teritorialnega v polnosti uvedeno šele po prevzemu oblasti in je imelo namen
                političnega aktiviranja, obvladovanja in nadzora vsakega od delovnih okolij. </p>
            <p>Takšen model političnega organiziranja je veljal tudi za vse državne organe, vključno
                z državno vojsko. Dejansko pa v tem segmentu državne strukture – čeprav je
                strankarska vojska medtem postala državna – ni bilo nobene spremembe glede na vojni
                čas, ko je KPJ vodila odporniško gibanje. Komunistična partija Jugoslavije je bila
                poglavitna in v večini jugoslovanskih okolij tudi edina politična sila, ki je stala
                za celotno organizacijo odporniškega gibanja. Še posebej je to veljalo za njen
                vojaški del, Narodnoosvobodilno vojsko in partizanske odrede Jugoslavije. V njej ni
                primera, da bi (lahko) delovala kakršnakoli druga politična stranka kot KPJ. Takšen
                model ni veljal le za osrednjo skupino Narodnoosvobodilne vojske Jugoslavije, pač pa
                so ga implementirali tudi v posameznih sestavnih delih jugoslovanske odporniške
                vojske, kot je bila v vojnem času še zelo avtonomna Narodnoosvobodilna vojska in
                partizanski odredi Slovenije (NOV in POS). Komunistična partija Slovenije je imela v
                vojski odporniškega gibanja (NOV in PO Slovenije) vgrajen sistem politične
                prisotnosti in delovanja v vsaki od vojaških enot partizanske vojske, posebej in
                hkrati povezano s posebnimi organi, ki so skrbeli za politično usmerjanje in
                politično vzgojo pripadnikov partizanske vojske; to so bili politični komisarji
                oziroma politični komisariati v velikih enotah, medtem ko so bili za pomočnike
                političnih komisarjev običajno postavljeni voditelji partijskih komitejev.<note place="foot" xml:id="ftn7" n="5"> Ibid., 407, 408. Janko
                        Pleterski et al., <hi rend="italic">Zgodovina Zveze komunistov
                            Jugoslavije</hi>
                        (Ljubljana: Komunist in Državna založba Slovenije, 1986), 174.</note>
                To pa je pomenilo, da so bile partijske organizacije v enotah sestavni del KP
                Slovenije in sprva vključene v teritorialno organizirano partijsko organizacijo
                okrajnih in okrožnih komitejev, pokrajinskih komitejev in CK. Šele v drugi polovici
                vojne so partijske organizacije v partizanskih enotah izdvojili izpod pristojnosti
                teritorialnih komitejev in jih povezali v partijske organizacije velikih enot
                (divizij), te pa so bile povezane z višjimi komiteji KPS ali CK KPS.<note place="foot" xml:id="ftn8" n="6"> Deželak Barič,
                        »Organizacijsko vprašanje KPS 1941–1945,« 412, 413, 419–22.</note></p>
            <p>Ko je poverjenik za ljudsko obrambo NKOJ 1. marca 1945 iz NOV in PO Jugoslavije (s
                preimenovanjem) ustanovil Jugoslovansko armado,<note place="foot" xml:id="ftn9" n="7">
                        <hi rend="italic">Zbornik dokumenata i podataka o narodnooslobodilačkom ratu
                            naroda Jugoslavije</hi>. <hi rend="italic">Tom 2. knj. 15</hi>, <hi rend="italic">Dokumenta Centralnog komiteta KP Jugoslavije i Vrhovnog
                            štaba NOV i PO Jugoslavije i Generalštaba JA</hi> (Beograd:
                        Vojnoistorijski institut, 1982), dok. 136.</note> s tem pa iz
                partizanske simbolno ustvaril državno vojsko, ta prelom še ni prinesel nobene
                spremembe glede organiziranosti politične stranke v vojaških enotah in poveljstvih.
                Spremembe tega segmenta tudi niso bile predvidene, ne glede na formalni značaj
                Demokratske federativne Jugoslavije, ki je sicer bil prehoden in kompromisen med
                komunistično prevlado v odporniškem gibanju in strankarsko pluralnim značajem vlade
                v emigraciji. Partijske celice in nadrejeni strankini organi so ostali v enakih
                vlogah in z enakimi nalogami v poveljstvih in enotah, kot je to veljalo v NOV in PO
                Jugoslavije. Za polovico partizanskih enot v zahodnem delu države, ki so bile še
                vedno vpete v okupatorjevem zaledju, pa sploh še ni moglo biti kakršnekoli
                    spremembe.<note place="foot" xml:id="ftn10" n="8">
                        Prim. Deželak Barič, »Organizacijsko vprašanje KPS 1941–1945,«
                    418–43.</note></p>
            <p>Sredi maja 1945 je Jugoslovanska armada zmagovito zaključila svoje vojaške operacije,
                dosegla celotno predvideno državno ozemlje, vključno z delom italijanskega ozemlja
                med rapalsko mejo in razmejitveno črto med conama A in B, ter se s tem vzpostavila
                za edino vojaško silo na vsem območju. Z reorganizacijo v mirnodobno sestavo, ki je
                začela veljati 31. maja 1945, in začetkom demobilizacije od avgusta 1945 so šele
                oblikovali mirnodobno armado Demokratične federativne Jugoslavije, ki je ohranila
                ime »Jugoslovenska armija«.<note place="foot" xml:id="ftn11" n="9"> Bojan Dimitrijević, <hi rend="italic">Jugoslovenska
                            narodna armija 1945-1959</hi> (Beograd: Institut
                        za savremenu istoriju, 2014), 9–38.</note>
            </p>
            <p>Po intenzivnem sodelovanju pripadnikov JA v volilni kampanji je novembra 1945
                izvoljena ustavodajna skupščina izglasovala novo ustavo, s katero je DFJ postala
                Federativna ljudska republika Jugoslavija. Vsi elementi prejšnje »ljudske
                demokracije« so bili ukinjeni ali so postali nepomembni, Komunistična partija
                Jugoslavije je tedaj vzpostavila politični monopol in ga od takrat vzdrževala.<note place="foot" xml:id="ftn12" n="10"> Prim. Jerca Vodušek
                        Starič, <hi rend="italic">Prevzem oblasti 1944-1946</hi> (Ljubljana: Cankarjeva založba, 1992), 370–400.</note>
            </p>
            <p>Organizacijsko se je KPJ takoj po koncu vojne razdelila na KP Slovenije, KP Hrvaške
                in KP Makedonije, ki so bile posebni sestavni deli KPJ. Vse preostalo članstvo pa so
                neposredno povezovale pokrajinske organizacije KPJ (Srbija, Vojvodina, Bosna in
                Hercegovina, Črna gora, oblastna organizacija za Kosovo in Metohijo). Nižji organi
                so bili povsod na jugoslovanskem ozemlju okrožni komiteji, ti pa so se delili na
                okrajne komiteje KPJ. Temelj organizacijske strukture so bile osnovne organizacije
                KPJ (celice).</p>
            <p>Že takoj po vzpostavitvi federalne strukture državne ureditve pa je tudi KPJ
                nadaljevala delitev v organizacije na ravni republik. Maja 1945 je bila ustanovljena
                KP Srbije, KP Bosne in Hercegovine in KP Črne gore pa leta 1948; z odločujočim
                vplivom centralnega vodstva KPJ so postajale vedno bolj podobne druga drugi, s tem
                pa je nekdanja avtonomnost KP Hrvaške in KP Slovenije skoraj izginila. Komunistična
                partija, ki je postala edina politična stranka in je bila na oblasti, je začela
                vzpostavljati profesionalne, številčno močne partijske aparate, ki so skrbeli za
                politično delo in še bolj za prenašanje direktiv s hierarhičnega vrha ter politični
                nadzor vseh okolij. »Naloge organiziranja državne oblasti ter upravljanja zapletenih
                gospodarskih in političnih procesov v obdobju takoj po vojni so terjale, prvič,
                organizacijsko usposabljanje partijskega aparata, da bi učinkovito izpolnjeval
                vodilno vlogo na raznih področjih družbenega življenja, vključno tudi manjše ali
                večje usmerjanje in kontrolo nad delovanjem državnih organov, in drugič, stalno in
                čim bolj intenzivno delo za politično šolanje in komunistično vzgojo članov partije,
                da bi bili kos svojim dolžnostim in odgovornostim.«<note place="foot" xml:id="ftn13" n="11">
                        <hi rend="italic">Pregled zgodovine Zveze komunistov Jugoslavije</hi>
                        (Ljubljana: Inštitut za zgodovino delavskega gibanja, 1963), 356.</note>
            </p>
            <p>Prav nasproten pa je bil proces organizacijskega preurejanja KPJ v vojski. Mirnodobno
                reorganiziranje JA od maja do konca poletja 1945 se je v pogledu politične
                organizacije odrazilo šele avgusta 1945. To je razumljivo, saj je odločitev o tem
                bila predvsem odločitev najvišjega političnega organa, CK KPJ, ki je edini imel
                polno pravico iniciative. Prve povojne prilagoditve organizacije KPJ v vojski so
                bile izvedene že junija 1945, ko je CK KPJ ukinil divizijske partijske komiteje.
                Njihove naloge političnega vodenja so prešle v pristojnost političnih komisarjev
                divizij, ki so za to dobili tudi »politične komisije«, organe v svoji pristojnosti,
                ki pa so jih vodili po za to postavljenih sekretarjih komisij.<note place="foot" xml:id="ftn14" n="12"> Branko Petranović, <hi rend="italic">Jugoslavija na
                            razmeđu (1945-1950)</hi> (Podgorica: Crnogorska
                        akademija nauka i umjetnosti, 1998), 193. Dimitrijević, <hi rend="italic">Jugoslovenska narodna armija 1945-1959</hi>,
                        35.</note> S tem je bilo poudarjeno vojaško subordinacijsko načelo in –
                če gledamo politični vidik ukrepa – tudi trdneje vzpostavljena politična »linija« v
                neposredni povezavi s poveljniško. S sklepom iz 3. julija 1945 je CK KPJ vzpostavil
                novo obliko nadzora nad vojsko in tudi širše, nad obrambo države. Ustanovil je (med
                ostalim) namreč vojaške komisije pri CK KPJ in pri CK KP federalnih enot Slovenije
                in Hrvaške. Vojaška komisija CK KPJ je imela nalogo, da proučuje organizacijo in
                formacijo vojske, predlaga organizacijske izboljšave, spremlja stanje oboroževanja,
                opreme in prehrane ter v sodelovanju s Političnim oddelkom JA rešuje težave
                izobraževanja kadrov, vprašanja vojaških zakonov.<note place="foot" xml:id="ftn15" n="13"> Dimitrijević, <hi rend="italic">Jugoslovenska
                            narodna armija 1945-1959</hi>, 44.</note></p>
            <p>Na vrhu je bila nova organizacija KPJ v JA
                vzpostavljena avgusta 1945. CK KPJ je na seji 10. avgusta 1945 odločil, da bo vodil
                politično delo in organizacijo KPJ v vojski s pomočjo Političnega oddelka
                Ministrstva za ljudsko obrambo. Vsi nacionalni in pokrajinski komiteji so s sklepom
                izgubili organizacijske pristojnosti nad partijskimi organizacijami v vojski.<note place="foot" xml:id="ftn16" n="14"> Ibid.,
                    35.</note> S tem je bilo prelomljeno dotedanje organizacijsko načelo.
                Praktične posledice v organizacijski plati stranke so bile močno zmanjšanje števila
                članov teh organizacij. KPS je tako, zaradi razvoja v vojnem času, še v zadnjih
                mesecih vojne imela okoli 50 odstotkov vsega članstva v partizanskih enotah, okoli
                40 odstotkov tudi KP Hrvaške.<note place="foot" xml:id="ftn17" n="15"> Prim. Deželak Barič, »Organizacijsko vprašanje KPS
                        1941–1945,« 452. Ivan Jelić, <hi rend="italic">Komunistička partija
                            Hrvatske: 1937–1945</hi> (Zagreb: Globus, 1981), 323.</note> KPS je
                imela po oceni ob koncu vojne okoli 6.000 članov, 1.000 kandidatov in 3.500 članov
                    SKOJ-a.<note place="foot" xml:id="ftn18" n="16"> Deželak
                        Barič, »Organizacijsko vprašanje KPS 1941–1945,« 443.</note> V KPH je
                bilo ob koncu vojne okoli 25.000, še marca 1945 pa 15.852 članov, oboje se nanaša
                zgolj na člane izven NOVJ. Približno tedaj, februarja 1945, naj bi bilo v
                partizanskih enotah pod poveljstvom GŠ NOV in PO Hrvaške okoli 12.200 članov
                    KPH.<note place="foot" xml:id="ftn19" n="17"> Jelič, <hi rend="italic">Komunistička partija Hrvatske</hi>, 332.</note>
                Kakršnihkoli zadržkov ali protestov proti izvzetju dobršnega dela svojega članstva
                pri vodstvih KPH in KPS ni zaznati. </p>
            <p>Osnovna partijska celica KPJ je bila uvedena na
                ravni bataljona, diviziona, eskadrilje ali flotilje oziroma samostojne vojne ladje.
                Celice so povezovali politični oddelki brigad, divizij, vojaških učilišč, poveljstva
                zaledja, njim pa so bili nadrejeni tudi politični oddelki armad in poveljstev rodov
                (artilerije, zvez ipd). Politični oddelek Ministrstva za ljudsko obrambo je tako
                prenašal temeljne usmeritve CK KPJ (vodja oddelka je moral obvezno biti član CK
                KPJ). Toda to ni bilo vse. Del političnega oddelka Ministrstva za ljudsko obrambo je
                bil hkrati pritegnjen v aparat CK KPJ, in sicer vključen v
                Organizacijsko-inštruktorski oddelek.<note place="foot" xml:id="ftn20" n="18"> Dimitrijević, <hi rend="italic">Jugoslovenska narodna
                            armija 1945-1959</hi>, 35.</note> S tem si je
                vodstvo KPJ zagotovilo še neposredno usmerjanje političnega dela z vsemi vojaki. Za
                vodjo političnega oddelka je vodstvo KPJ izbralo člana CK KPJ Svetozarja
                Vukmanovića, uveljavljenega organizatorja odporniškega gibanja v Srbiji in
                Makedoniji.</p>
            <p>Velik del članstva KPJ je bil maja 1945 v
                vojaških vrstah. Od 141.000 članov, kolikor naj bi jih imela KPJ v maju 1945, jih je
                bilo 70.000 v vrstah Jugoslovanske armade – torej vsak drugi.<note place="foot" xml:id="ftn21" n="19"> Pleterski et al., <hi rend="italic">Zgodovina Zveze komunistov Jugoslavije</hi>,
                    268.</note> Poleg tega je bilo v JA še okoli 75.000 članov podmladka KPJ,
                    SKOJ-a.<note place="foot" xml:id="ftn22" n="20"> Ibid.,
                        270.</note> Nekaj mesecev pozneje naj bi bilo v KPJ v vojski skoraj
                100.000 članov, število članov SKOJ-a pa je bilo skoraj dvakrat večje.<note place="foot" xml:id="ftn23" n="21"> Dimitrijević, <hi rend="italic">Jugoslovenska narodna armija 1945-1959</hi>, 36.</note> Tako je bil član KPJ vsak sedmi do osmi
                pripadnik JA; veliko večji je bil njihov delež med poveljniškim kadrom in nižji med
                vojaki, še posebej med novomobiliziranimi. To je bila temeljna in tudi za notranje
                delovanje vojaških kolektivov zelo pomembna sprememba v socialni strukturi članstva
                KPJ, saj so s pretvorbo v obvezniško redno vojsko člani KPJ ostali predvsem oficirji
                in podoficirji – v nasprotju s stanjem v partizanski vojski, ko je med člane KPJ
                sodil velik ali vsaj pomemben delež borcev. To razmerje se je z demobilizacijo in
                vpoklicem novih generacij na doslužitev ali služenje v vojski že v letu 1946
                spremenilo v škodo deleža članov KPJ, vendar je po prvem valu demobilizacije in
                zmanjšanju vojske za 100.000 pripadnikov v njej še vedno bilo 70.000 članov KPJ in
                89.000 skojevcev.<note place="foot" xml:id="ftn24" n="22">
                        Pleterski et al., <hi rend="italic">Zgodovina Zveze komunistov
                            Jugoslavije</hi>, 284.</note></p>
            <p>Takšna organizacijska ureditev ni zdržala dolgo.
                Že 9. aprila 1946 so bile s sklepom CK KPJ vojaške komisije CK KPJ oz. sestavnih
                partij ukinjene. Vojaško komisijo CK KPJ so preuredili v Vojaški svet, ki mu je
                načeloval generalni sekretar CK KPJ Josip Broz Tito. Naloge republiških vojaških
                komisij so morala prevzeti kar republiška partijska vodstva skupaj s partijskim
                funkcionarjem tiste armade JA, ki je bila nameščena v republiki. Čeprav je bil
                slednji zavezan vzdrževanju stalnih stikov z dotičnim republiškim vodstvom, pa je to
                pomenilo, da se je s tem izgubljalo tudi kontinuirano spremljanje vojske in tudi
                komunistov v njej. S tem je bilo dokončano prenašanje pristojnosti nad komunisti v
                vojski partijskemu centru in dokončno oblikovanje dveh delov KPJ – civilne partije,
                razdeljene na šest republiških, in enotne vojaške partije pod neposrednim nadzorom
                CK KPJ oziroma njegovega politbiroja.</p>
            <p>Od tedaj je organizacijski razvoj KPJ v okviru
                JA potekal nekoliko drugače kot v republiških organizacijah. V civilnem delu se je
                začel proces hitrega večanja števila članstva, tako da je bilo leta 1945 v
                republiških partijah in zveznih civilnih organih 71.000 članov (do konca leta 1946
                so jih sprejeli 48.496), sredi leta 1948 že 486.175 (poleg tega 51.612 kandidatov)
                in leta 1952 779.382 članov.<note place="foot" xml:id="ftn25" n="23"> Dušan
                        Pejanović et al., <hi rend="italic">Organizacija SKJ u JNA</hi> (Beograd:
                        Vojnoizdavački i novinski centar, 1986), 27. <hi rend="italic">Pregled
                            zgodovine Zveze komunistov Jugoslavije</hi>, 356, 373.</note> Take
                rasti v partijski organizaciji v JA ni bilo. Vanjo je bila leta 1948 vključena že
                kar velika večina profesionalnega vojaškega kadra. Od skupnega števila oficirjev je
                bilo kar 89,8 odstotka članov KPJ, 1,3 odstotka je bilo kandidatov in 1,2 odstotka
                članov SKOJ-a. Med podoficirji je bilo 70,4 odstotka članov KPJ, 24,3 odstotka pa
                članov SKOJ-a, kar kaže na polno prežetost profesionalnega kadra v armadi s
                članstvom v KPJ, med 91 in 95 odstotki vseh.<note place="foot" xml:id="ftn26" n="24"> Aleksandar Ranković, <hi rend="italic">Poročilo o
                            organizacijskem delu Centralnega komiteja KPJ na Petem kongresu KPJ</hi>
                        (Ljubljana: Cankarjeva založba, 1948), 46, 47.</note> Bistveno drugačno
                pa je bilo to razmerje med vpoklicanimi naborniki na služenju vojaškega roka, ki so
                predstavljali okoli 90 odstotkov vsega osebja vojske v vsakem trenutku povojnega
                delovanja vojaške organizacije. Med vpoklicanimi rekruti najbrž ni bilo niti 5
                odstotkov »organiziranih« članov KPJ oziroma SKOJ-a. S tem je bila vzpostavljena
                precejšnja dihotomija med obema temeljnima sestavnima deloma KPJ, ki pa se v njenem
                delovanju ni izrazito odrazila, enako tudi ne v delovanju vojske na splošno. Zaradi
                vojaškega hierarhičnega načela delovanja JLA sta bili namreč družbena moč in moč
                odločanja povsem na strani oficirskega kadra, torej hkrati članstva KPJ nasproti
                nečlanstvu. Ena od temeljnih nalog partijsko povezanega članstva v vojski je bila
                najprimernejši del rekrutov med služenjem vojaškega roka včlaniti v partijsko
                organizacijo, vse vojake na služenju vojaškega roka pa usmeriti v socialističnem
                duhu. To se je odražalo tudi v maksimi, da mora biti JLA »kovačnica bratstva in
                    enotnosti«.<note place="foot" xml:id="ftn27" n="25">
                        Dimitrijević, <hi rend="italic">Jugoslovenska narodna armija 1945-1959</hi>, 53.</note>
            </p></div>
            <div><head>Organizacija in vodenje KPJ v vojski</head>
            <p>Delovanje KPJ v oboroženih silah in vojaškem
                sektorju sploh v povojnem obdobju ni bilo več skrivno oz. poltajno. Obstoj
                organizacije KPJ in ZKJ v oboroženih silah je urejal najvišji strankin dokument,
                statut, ki so ga na kongresih stranke močno spreminjali. Ta je vseskozi urejal
                osnovne politične in organizacijske vidike organizacije KPJ v oboroženih silah. Prvi
                statut KPJ, sprejet na 5. kongresu KPJ leta 1948, je še v duhu obstoječega posebnega
                statusa, pridržanega za CK KPJ, določil le slednje: »Organizaciju i rad partijske
                organizacije u Jugoslovenskoj armiji propisuje CK KPJ u duhu ovog statuta.«<note place="foot" xml:id="ftn28" n="26"> »Program i statut
                        KPJ Komunističke partije Jugoslavije usvojeni na V kongresu Komunističke
                        partije Jugoslavije 28. jula 1948 godine«, pridobljeno 8. 4. 2017, <ref target="https://archive.org/details/ProgramIStatutKomunistickePartijeJugoslavije1948">https://archive.org/details/ProgramIStatutKomunistickePartijeJugoslavije1948</ref>.</note>
                Statut, sprejet na 12. kongresu ZKJ junija 1983, je že določil, da je Organizacija
                ZKJ v JLA posebna organizacija znotraj ZKJ, ki sicer ni imela povsem enakega
                samostojnega statusa kot republiške organizacije ZKJ, saj jim ni priznaval pravice
                do kongresa, pač pa le do konference. Prav tako Organizacija ZKJ v JLA ni imela
                centralnega komiteja (pač pa komite organizacije). Edino zanjo je veljalo določilo,
                da ji je CK ZKJ v komite organizacije imenoval člane, ki niso bili pripadniki
                oboroženih sil, pač pa pripadniki drugih organizacij ZKJ.<note place="foot" xml:id="ftn29" n="27">
                        <hi rend="italic">Statut Zveze komunistov Jugoslavije, Statut Zveze
                            komunistov Slovenije</hi> (Ljubljana: Komunist, 1983), 53–55.</note>
                Toda Zakon o vojaški obvezi državljanov FLRJ in Zakon o službi v Jugoslovanski
                armadi nista niti z besedo omenjala kakršnekoli institucionalne vloge KPJ v
                oboroženih silah.<note place="foot" xml:id="ftn30" n="28">
                        Prim. »Zakon o vojnoj obavezi državljana Federativne narodne republike
                        Jugoslavije,« <hi rend="italic">Službeni list FNRJ</hi>, 5. 4. 1946, št. 28.
                        »Zakon o službi u Jugoslovenskoj armiji,« <hi rend="italic">Službeni list
                            FNRJ</hi>, 26. 7. 1946, št 60.</note></p>
            <div><head>Organizacijski razvoj KPJ v
                    oboroženih silah v obdobju 1945–1948</head>
            <p>Organizacijska shema KPJ v JA je sledila vojaški
                organiziranosti JA/JLA. Osnovne organizacije so bile organizirane na bataljonski ali
                četni ravni, povezovale pa so se v organe na brigadni, divizijski in višjih ravneh.
                Ker so bile organizacijske spremembe pogoste in so si občasno sledile tudi hitro
                druga za drugo, se je temu tempu morala prilagajati tudi organizacija KPJ/ZKJ na
                nižjih in zlasti višjih ravneh. </p>
            <p>V tem obdobju je CK KPJ vodil organizacijo svoje
                stranke v vojski s pomočjo Političnega oddelka Ministrstva za ljudsko obrambo.
                Imenoval je tudi partijske voditelje armad, vojne mornarice in vojnega letalstva ter
                partijske voditelje divizij. Nižje od tega, na brigadni ravni, so delovali komiteji,
                katerih sekretarji so bili politični komisarji enot, preostale člane pa so izvolile
                celice KPJ oziroma kasneje osnovne organizacije. Te so bile postavljene v
                bataljonih, v posameznih četah pa so lahko bili partijski oddelki, če je bilo članov
                dovolj. Tudi tu je politični komisar že po funkciji postal tudi sekretar
                bataljonskega biroja in osnovne organizacije KPJ, ostale člane biroja pa so izvolili
                člani med sabo.<note place="foot" xml:id="ftn31" n="29">
                        Pejanović et al., <hi rend="italic">Organizacija SKJ u JLA</hi>,
                    42.</note></p></div>
            <div><head>Organizacijski razvoj KPJ v
                    oboroženih silah v obdobju 1948–1952</head>
            <p>Obdobje je bilo izrazito označeno z vsestransko
                mobilizacijo proti socialističnemu lagerju in sčasoma proti sovjetskemu sistemu
                samemu. Vodstvo KPJ je izvedlo ostro diferenciacijo med članstvom na osnovi
                opredeljevanja za vodstvo KPJ/države Jugoslavije in proti sovjetskemu modelu.
                Politično razlikovanje je bilo v oboroženih silah nadvse temeljito in je zgolj na
                vrhuncu v letu 1949 privedlo do kaznovanja 8.836 članov KPJ v vojski, od tega 4926
                oficirjev in 2288 podoficirjev. Med vsemi kaznovanimi je bilo 70 odstotkov članov in
                kandidatov KPJ. Tedaj so iz vrst KPJ izključili okoli 0,7 odstotka članstva.<note place="foot" xml:id="ftn32" n="30"> Ibid., 121. Bojan
                        Dimitrijević, <hi rend="italic">Jugoslovenska armija 1945-1954: nova ideologija, vojnik i oružje</hi> (Beograd:
                        Institut za savremenu istoriju, 2006), 105–31.</note>
            </p>
            <p>Skoraj sočasno pa je v organizaciji KPJ v vojski
                v letu 1949 prišlo do pomembnega pomika proti notranji demokraciji. CK KPS je 10.
                februarja 1949 sklenil, da reformira partijsko organizacijo v oboroženih silah.
                Opolnomočenstvo KPJ v JA je sicer ostalo, enako tudi opolnomočenstva KPJ na ravni
                armad in v rangu enakih enot, so pa divizijskega voditelja KPJ nadomestili z
                voljenim divizijskim komitejem, enako tudi na ravni brigad, kjer je brigadnega
                voditelja organizacije KPJ nadomestil voljeni brigadni komite KPJ. Reforma pa ni
                posegla v zlitost vojaške in partijske funkcije, saj so bili politični komisarji
                divizij in brigad avtomatično izvoljeni za sekretarje partijskih komitejev. Uvedeni
                so bili tudi »odprti partijski sestanki«, ki so se jih lahko udeleževali tudi
                nečlani partije v enotah.<note place="foot" xml:id="ftn33" n="31"> Ibid., 101, 102.</note> Mehčanje delovanja od
                zgoraj je torej imelo omejen doseg, gotovo pa je s sklicevanjem divizijskih in
                brigadnih konferenc KPJ spodbudila aktivnost članstva, ki je bilo soočeno s kampanjo
                proti informbiroju. Z demokratizacijo se je močno povečalo tudi število članov
                političnih organov, torej vodstev KPJ na vseh ravneh, celo na 45,47 odstotka vsega
                članstva KPJ v oboroženih silah.<note place="foot" xml:id="ftn34" n="32"> Ernest Mezga, <hi rend="italic">Politički rad u
                            JNA</hi> (Beograd: Vojnoizdavački i novinski centar, 1988),
                    40.</note>
            </p></div>
            <div><head>Organizacijski razvoj v
                    obdobju 1953–1957</head>
            <p>Sprememba delovanja KPJ, ki se je na 6. kongresu KPJ leta 1952 odrazila v
                preimenovanju KPJ v Zvezo komunistov Jugoslavije, se je pokazala tudi v spremembah v
                organizacijski shemi in delovanju njene organizacije v vojski. Prvi vidik te
                reorganizacije je zajel ustanovo politkomisariata oziroma dvostarešinstvo.
                Politkomisarji na vseh ravneh poveljevanja so bili junija 1953 ukinjeni, večji del
                njihovih nalog pa so prevzeli tedaj uvedeni pomočniki (poveljnikov) za
                idejnopolitično delo.<note place="foot" xml:id="ftn35" n="33"> Pejanović et al., <hi rend="italic">Organizacija SKJ u
                            JNA</hi>, 180.</note> Politkomisarji kot simboli dvostarešinstva so
                bili med operativnim poveljniškim kadrom že prej močno nepriljubljeni, češ da
                ovirajo uveljavljanje avtoritete poveljnikov. Organizacijska struktura pa je ostala
                še vedno enako piramidalno organizirana od opolnomočenstva CK ZKJ za JLA, prek
                armadne, korpusne in divizijske organizacije do osnovnih organizacij.</p>
            <p>Vendar pa sprememba načina delovanja in vloge ZKJ v družbi in posebej oboroženih
                silah ni pomenila tudi spremembe strankarske organiziranosti v JLA, ki je novo
                (dopolnjeno) ime dobila prav tako leta 1953. S pravilnikom o ureditvi političnega
                dela v oboroženih silah so organi ZKJ (oficirji, ki so združevali poveljniško in
                vodstveno vlogo v ZKJ) bili le strokovni organi poveljnikov, ki so postali odgovorni
                za moralno-politično stanje svojih enot.<note place="foot" xml:id="ftn36" n="34"> Ibid., 188.</note>
            </p>
            <p>Glavna politična uprava JLA je bila ukinjena in namesto nje ustvarjena Uprava za
                prosvetno-politično poučevanje; s tem pa tudi inštruktorski oddelki. Prišlo je do
                ločitve organov v ZKJ. Opolnomočenstva so dobila organizacijske sekretariate.
                Osnovne organizacije so se lahko oblikovale tudi v polkih, če v bataljonih ni bilo
                dovolj članov. Leta 1955 so ustanovili opolnomočenstva ZKJ na ravni vojaških
                okrožij. </p>
            <p>Kot posledico novega načina delovanja ZKJ in hkratne zadrege ob spoštovanju
                hierarhične strukture so našli rešitev v dveh osnovnih organizacijah v vsaki enoti;
                v eno so uvrščali le »aktivne vojaške osebe«, v druge pa vojake, administrativno in
                tehnično osebje. Vendar pa se ta organizacijska rešitev zaradi vsebinskih težav
                političnega delovanja ni obnesla in leta 1957 je CK ZKJ odredil novo organizacijsko
                strukturo ZKJ v JLA. Osnovne organizacije so spet dobile mešano sestavo, torej so
                bili častniki in vojaki v istih osnovnih organizacijah. V bataljonih in večjih
                enotah so ustanovili komiteje ZKJ.<note place="foot" xml:id="ftn37" n="35"> Ibid., 116, 197, 198.</note></p></div>
            <div><head>Organizacijski razvoj v obdobju 1958–1968</head>
            <p>Obdobje je močno zaznamovala velika
                reorganizacija JLA po načrtih Drvar 1 in Drvar 2, v katerih je šlo za preureditev
                enot, zmanjšanje in pomladitev stalnega vojaškega osebja. Vendar se je
                reorganizacija še najbolj osredotočila na nižje in tudi mlajše oficirje, ki so bili
                množično upokojeni, mnogi tudi mlajši kot 40 let.<note place="foot" xml:id="ftn38" n="36"> Prim. Gojko Miljanić, <hi rend="italic">Kopnena
                            vojska JNA, I</hi> (Beograd: Vojnoizdavački i
                            novinski centar, 1988), 81. Dimitrijević, <hi rend="italic">Jugoslovenska narodna armija 1945-1959</hi>,
                        378–91.</note></p>
            <p>Prva leta tega desetletja so bila značilna po
                številnih postopnih reformah v organizacijski strukturi; leta 1958 so npr. določili,
                da se osnovne organizacije ZKJ ustanavljajo v bataljonih, divizionih, samostojnih
                četah in poveljstvih oziroma vojaških ustanovah.<note place="foot" xml:id="ftn39" n="37"> Pejanović et al., <hi rend="italic">Organizacija
                            SKJ u JNA</hi>, 222, 223.</note> Že dve leti pozneje so določili, da
                se OO ZKJ ustanavljajo v res temeljnih enotah, četi, bateriji, na vojni ladji,
                poveljstvu ali zavodu. Toda to je imelo stransko posledico; velika večina osnovnih
                organizacij se je številčno zmanjšala, kot pa so utemeljevali sodobniki, se je
                zmanjšal tudi vpliv komunistov v vsakem konkretnem okolju.<note place="foot" xml:id="ftn40" n="38"> Ibid., str. 223.</note> Tako
                ne čudi, da so že naslednje leto s sklepom CK ZKJ reorganizacijo izpeljali v
                nasprotni smeri. Spet so povečali osnovne organizacije, nobena ne bi smela imeti
                manj kot 15 članov. Divizijski komiteji naj bi odločili, kje se bodo sploh
                ustanavljale osnovne organizacije. Prvič je bilo opuščeno do tedaj sveto načelo, da
                se mora partijska organizacija ujemati z vojaško. S takimi ukrepi so zmanjšali
                število osnovnih organizacij v vojski s 4719 na 2695, torej za 45 odstotkov. V
                naslednjih letih se je število OO ZKJ še zmanjševalo, saj so bili mnogi upokojeni
                profesionalci zaposleni v armadi (število članov je padlo za več kot 20.000,
                zmanjšalo pa se je tudi število aktivne generacije, ki je služila vojaški rok).<note place="foot" xml:id="ftn41" n="39"> Ibid., 223,
                    224.</note>
            </p>
            <p>Do ponovnih večjih organizacijskih sprememb je
                prišlo v drugi polovici šestdesetih let. Medtem se je položaj vojske in države na
                sploh močno spremenil, saj se je zaostrila napetost v Evropi (reformiranje
                socializma v Češkoslovaški, arabsko-izraelska vojna) in državi (razkol v državnem
                vrhu, medrepubliška trenja, študentski upor, hrvaška pomlad). Z novim statutom ZKJ,
                ki je bil sprejet na 8. kongresu ZKJ, je bila uvedena nova organizacijska struktura.
                CK KPJ je še vedno imel polno pristojnost nad imenovanjem opolnomočenstva ZKJ v JLA,
                je pa bila zelo razširjena volilnost partijskih položajev, do ravni vojaških
                    okrožij.<note place="foot" xml:id="ftn42" n="40"> Ibid.,
                        254.</note> V letu 1966 so tudi dokončno rešili težavo povezave
                partijskih in vojaških funkcij s sklepom, da se obe funkciji ločita na vseh
                    položajih.<note place="foot" xml:id="ftn43" n="41">
                        Ibid., 254.</note> Nekoliko pozneje so opustili tudi dotedanjo prakso,
                da je vsak pripadnik, ki je bil službeno kaznovan, avtomatično dobil tudi partijsko
                    kazen.<note place="foot" xml:id="ftn44" n="42"> Ibid.,
                        257.</note></p></div>
            <div><head>Organizacijski razvoj v
                    obdobju 1968–1974</head>
            <p>Največje spremembe v organiziranosti ZKJ v JLA
                so se zgodile med pripravami na 9. kongres ZKJ. Ta je povečal elemente federalnosti
                v organiziranosti stranke. Najprej so leta 1967 z več organizacijskimi ukrepi
                povečali osnovne organizacije v JLA, ki so od tedaj štele tudi po nekaj sto članov.
                Zato so se sestajale po oddelkih oziroma podružnicah, sestanki organizacije pa so
                bili konference delegatov teh oddelkov. Pojavile so se tudi zamisli, da bi
                organizirali <hi rend="italic">matične organizacije ZKJ</hi>, kar naj bi pomenilo
                vključevanje vojakov in vojaških oseb v organizacije na terenu, torej v civilne
                organizacije ZKJ. V divizijah in večjih garnizonih pa so vzpostavili konference ZKJ
                v JLA, katerih komiteji so bili njihovi izvršni organi. Dotedanjih 1900 osnovnih
                organizacij so strnili v 494, poleg teh je bilo še 70 konferenc, ki so vodile
                osnovne organizacije. Na novih izhodiščih iz novembra 1967 so prvič izvedli volitve
                organov ZKJ v JLA na vseh ravneh in prvič izvolili konferenco ZKJ za JLA, ki je bila
                neposredno povezana s Predsedstvom ZKJ. Konferenca je tudi prvič dobila pravico do
                sprejetja statutarnega sklepa, kar pomeni, da je zdaj organizacijo ZKJ v oboroženih
                silah lahko urejala sama.<note place="foot" xml:id="ftn45" n="43"> Ibid., 255, 256. Konferenca je štela 156 članov in med
                        njimi je bilo prvič tudi deset vojakov.</note> Na prvem zasedanju se je
                zbrala 27. februarja 1969 in na tridnevnem zasedanju poleg programa dela izvolila
                tudi komite Organizacije ZKJ v JLA, ta pa za svojega sekretarja generala Branka
                Borojevića. Komisijo za statutarna vprašanja je pooblastila, da izdela prvi statut
                Organizacije ZKJ v JLA.<note place="foot" xml:id="ftn46" n="44">
                        <hi rend="italic">Prva konferencija SKJ u JNA</hi> (Beograd: Narodna armija,
                        1969), 7, 8, 21–23.</note></p>
            <p>V času, ko se je konferenca sestala, je bilo v
                njej organiziranih okoli 87.000 članov ZKJ, kar je glede na stanje ob koncu leta
                1967 pomenilo povečanje za skoraj 14.000 – predvsem na račun pospešenega sprejemanja
                vojakov v ZKJ, kar je bila neposredna posledica pogovora Josipa Broza Tita z
                vodstvom Organizacije ZKJ v JLA v juniju 1968. Tega leta so sprejeli 20.703 nove
                člane (v primerjavi s 1454 leto prej), od katerih je bilo okoli 15.000 vojakov.
                Tedaj je bilo med članstvom ZKJ 94 odstotkov oficirjev, 83 odstotkov podoficirjev in
                9 odstotkov vojakov.<note place="foot" xml:id="ftn47" n="45"> Ibid., str. 31, 67.</note></p>
            <p>Drugi del tega obdobja je bil izrazito politično
                nestabilen, saj se je znotraj ZKJ razvil spopad med »liberalci« in tradicionalisti,
                kar je bilo povezano tudi s prvimi eskalacijami federalizma v ZKJ. Znotraj
                posamičnih republiških organizacij so prevladale različne struje, tako da je bil
                spopad tudi regionalno obarvan in je dobil obeležja medrepubliških nasprotij. V
                spopad je po dveh letih posegel sam Tito in s položajev postopoma odstranil
                poglavitne nosilce partijskega liberalizma.<note place="foot" xml:id="ftn48" n="46"> Prim. Božo Repe, <hi rend="italic">»Liberalizem« v Sloveniji</hi>
                        (Ljubljana: RO ZZB NOV Slovenije, 1992). Ivo Goldstein in Slavko Goldstein,
                            <hi rend="italic">Tito</hi> (Ljubljana: Modrijan, 2017). Jože Pirjevec,
                            <hi rend="italic">Tito in tovariši</hi> (Ljubljana: Cankarjeva založba,
                        2011).</note> Hkrati pa so uvedli državnopravno reformo države, dali
                velike pristojnosti republikam in uvedli koncept združenega dela. Na obrambnem
                področju pa so uvedli doktrino in sistem splošne ljudske obrambe.<note place="foot" xml:id="ftn49" n="47"> Prim. Mile Bjelajac, »<hi rend="Naslov2">JLA v šestdesetih in prvi polovici sedemdesetih,« v:
                            <seg rend="italic" xml:space="preserve">Slovenija </seg></hi>–<hi rend="Naslov2"><seg rend="italic" xml:space="preserve"> Jugoslavija, krize in reforme 1968/1988</seg>
                            (</hi>Ljubljana: Inštitut za novejšo zgodovino, 2010),
                    89–101.</note> To se je odrazilo tudi na organizacijskem razvoju ZKJ v JLA.
                Pomembna ločnica je nastopila v letu 1972, ko se je 2. konferenca ZKJ odločila za
                prehod na funkcionalnejšo notranjo organizacijo in posledično zmanjšanje osnovnih
                organizacij, da se poveča neposrednost sodelovanja članstva. Februarja 1972 ji je
                sledila konferenca ZKJ v JLA, ki se je odločila za zmanjšanje številčnosti osnovnih
                organizacij in odpravo delegatskega zastopanja v njih, kar je pomenilo njihovo
                vzpostavitev v polkih, a tudi bataljonih. Zastavljeni proces se je izvedel v
                naslednjih dveh letih, tako da se je povprečno število članov v osnovni organizaciji
                ZKJ zmanjšalo s 145 na 63, število osnovnih organizacij se je povečalo s 523 na
                1117, število konferenc pa z 88 na 141. Hkrati se je znižala povprečna starost
                sekretarjev OO ZKJ, saj jih je imela polovica manj kot 35 let.<note place="foot" xml:id="ftn50" n="48"> Pejanović et al., <hi rend="italic">Organizacija SKJ u JNA</hi>, 338–40.</note></p>
            <p>Organizacija ZKJ v JLA je junija 1974 odpravila
                tudi sistem garnizijskega in medgarnizijskega organiziranja ZKJ v vojski in tako
                prešla na dosledno organizacijsko formacijsko načelo, ki je bilo primerno zlasti pri
                razvoju enot v vojno sestavo. S spremembo Statutarnega sklepa ZKJ v JLA septembra
                1974 je bilo zastavljeno tudi neprestano izboljševanje organizacijske strukture ZKJ
                v oboroženih silah glede na razvoj formacije JLA. Kot osnovna raven obstoja OO ZKJ
                sta bila polno uveljavljena bataljon (in podobne formacije) in samostojna četa.<note place="foot" xml:id="ftn51" n="49"> Ibid., 340,
                    341.</note>
            </p></div>
            <div><head>Organizacijski razvoj ZKJ v
                    oboroženih silah 1974–1991</head>
            <p>Ustavne spremembe v letih 1971 in 1974 so
                vplivale tudi na organiziranost Zveze komunistov v oboroženih silah. Centralni
                komite ZKJ se je odločil, da bo partijsko organizacijo v oboroženih silah povsem
                izločil iz tistih v posameznih republikah in iz organizacije ZKJ v federaciji. S tem
                je nastala »Organizacija SKJ u JNA«, kot se je povsem prozaično imenovala. Dobila je
                formaliziran status sestavnega dela Zveze komunistov Jugoslavije; pozneje so jo
                pogosto priljubljeno imenovali »sedma republika«. Organizacija ZKJ v JLA je imela
                znotraj sebe popolnoma neodvisno piramidalno organizirano strukturo, ki je ostala
                navzven povezana s CK ZKJ. Njeni najvišji organi so bili Konferenca ZKJ v JLA, ki se
                je obvezno sestajala vsaka štiri leta, komite organizacije, podrejeni organi in
                osnovne organizacije.<note place="foot" xml:id="ftn52" n="50">
                        <hi rend="italic">Statut Zveze komunistov Jugoslavije</hi>, čl.
                    66.</note> Organ je sam volil svoje člane v CK ZKJ. V 23-članskem
                predsedstvu CK ZKJ je bila zastopana z dvema članoma, predsednikom organizacije (po
                funkciji) in še enim članom, ki so ga izvolili med svojimi člani CK ZKJ.<note place="foot" xml:id="ftn53" n="51"> Ibid., čl.
                    81.</note></p>
            <p>Z večanjem razlik med posameznimi organizacijami
                v političnih orientacijah in predvsem tekoči politiki je bilo tudi za Organizacijo
                ZKJ v JLA vedno težje ne nastopati v političnem prostoru, še posebej, ker so se
                vodilni kadri počutili odgovorne za usodo države.</p>
            <p>Hkrati pa se je povezanost partije in vojaške
                službe stalno krčila. V oboroženih silah, bolje v JLA, je bilo 31. 12. 1978 (le) še
                107 profesionalnih delovnih mest, ki so bila povezana z delovanjem ZKJ. Večinoma so
                to bila vodilna in strokovno-politična delovna mesta na ravni Konference ZKJ v JLA
                in armadnih komitejev Organizacije ZKJ v JLA. Leta 1982 so sistemizirali še delovna
                mesta treh izvršnih sekretarjev konference, tako da je bilo nato 110 profesionalnih
                delovnih mest.<note place="foot" xml:id="ftn54" n="52">
                        Pejanović et al., <hi rend="italic">Organizacija SKJ u JNA</hi>,
                    318.</note>
            </p>
            <p>Takšno organizacijsko stanje je ostalo tudi v
                kriznih osemdesetih letih. Takrat so se pojavile prve javne zahteve, da se oborožene
                sile depolitizirajo, da torej umaknejo organizacijo ZKJ iz vojske. Vendar pa se,
                razen premišljanj najožjega vojaškega vodstva, to do 14. izrednega kongresa ZKJ
                januarja 1990 ni zgodilo. Razpad ZKJ na kongresu in v tednih po njem pa je
                Organizacijo ZKJ v JLA močno prizadel, saj je izgubila svojo osnovno politično
                okolje. Dokončno so obupali junija 1990, ko se je tudi ZK Srbije združila s SZDL
                Srbije v enotno Socialistično stranko Srbije. V iskanju rešitve, s katero bi
                ohranili vzvod političnega nadzora oboroženih sil, pa se je generalski vrh zatekel k
                ustanovitvi nove stranke, ZKJ – Gibanja za Jugoslavijo, ki so jo priljubljeno
                imenovali generalska stranka (ustanovljena je bila 19. novembra 1990). Mesec kasneje
                je Organizacija ZKJ v JLA sprejela sklep, da se vključuje v novo stranko. Kljub temu
                pa je bil vstop v novo stranko individualen; vanjo se je ob močnem pritisku okolja
                vključila približno polovica dotedanjega članstva Organizacije ZKJ v JLA; daleč
                najmanj v 5. vojaškem območju.<note place="foot" xml:id="ftn55" n="53"> Prim. Božo Repe,
                        <hi rend="italic" xml:space="preserve">Jutri je nov dan: Slovenci in razpad Jugoslavije </hi>(Ljubljana:
                        Modrijan, 2002), 232–35.</note>
            </p></div>
            <div><head>Članstvo v organizaciji
                    KPJ/ZKJ v oboroženih silah</head>
            <p>V skladu z dolgoletno (že predvojno) prakso so v
                članstvo KPJ kandidate sprejemale celice, mnogokrat pa tudi sami komiteji. Z
                vzpostavitvijo mirnodobne organizacije v vojaških silah se je ta praksa bolj
                formalizirala. Statut KPJ, sprejet na 5. kongresu julija 1948, je določil, da
                primerne državljane v članstvo sprejema osnovna organizacija KPJ na predlog
                kateregakoli člana. Kandidat je moral, ko je bil sprejet, napisati biografijo in
                podati osnovne podatke v anketnem listu.<note place="foot" xml:id="ftn56" n="54"> »Program i statut KPJ Komunističke partije
                        Jugoslavije«.</note>
            </p>
            <p>Osnovni namen organizacije KPJ po letu 1945 je
                bil, da v svoje vrste sprejme vse politično zrele, za socializem in neodvisnost
                Jugoslavije zavzete pripadnike oboroženih sil, tako profesionalni del, v katerem sta
                prevladovala oficirski in podoficirski sloj, kot mobilizirane vojake. Menjave
                presoje primernosti vojakov za sprejem v KPJ/ZKJ pa so vodile do precejšnjih
                oscilacij v številčnosti vojaškega dela KPJ/ZKJ. Če je bilo ob prevzemu v enotno
                pristojnost v vojaški del KPJ vključenih okoli 70.000 članov, je njihovo število
                kmalu začelo naraščati. Sredi leta 1948 je imela 85.000 članov. Čez 12 mesecev,
                julija 1949, jih je bilo že 97.284 – in to kljub povečanemu izključevanju. Leto
                pozneje jih je bilo 104.305, leta 1951 pa že 120.305.</p>
                <figure>
                    <head>Grafikon 1: Število in struktura članstva v KPJ
                        1945–1952<note place="foot" xml:id="ftn57" n="55">
                            Pejanović et al., <hi rend="italic">Organizacija SKJ u JNA</hi>,
                            119.</note></head>
                    <graphic url="graf1.jpg" height="500px"/>
                </figure>
                <figure>
                    <head>Grafikon 2: Struktura članstva KPJ v JA
                        1949–1952</head>
                    <graphic url="graf2.jpg" height="500px"/>
                </figure>
            <p>Za članstvo v vojaškem delu KPJ/ZKJ pa je
                značilen še en specifičen pojav. Ker je bila vojska obvezniška, so člani vojaki
                praviloma v skoraj 100 odstotkih primerov po končanem služenju vojaškega roka
                prehajali v partijske organizacije civilnega dela, v osnovne organizacije katere od
                republiških partijskih organizacij. Tako je dobršen del članstva iz vrst vojaških
                obveznikov imel izkušnjo obeh partijskih delov. Za partijsko organizacijo KPJ/ZKJ v
                JA/JLA pa je bilo značilno to, da je bilo njeno stalno prizadevanje za pomlajanje in
                širjenje z organizacijskega vidika pravzaprav svojevrstno <hi rend="italic">Sizifovo
                    delo</hi>. Tako rekoč vsakdo od vojakov na služenju vojaškega roka, ki so ga
                sprejeli v članstvo, je osnovno organizacijo, ki ga je sprejela, zapustil v zelo
                kratkem obdobju enega leta – večinoma pa že nekaj tednov po sprejemu v organizacijo,
                če upoštevamo zatrdila, da so v nekaterih obdobjih vojake v članstvo KPJ množično
                sprejemali tik pred odpustom s služenja vojaškega roka.<note place="foot" xml:id="ftn58" n="56"> Glede slednjega prim. Pejanović
                        et al., <hi rend="italic">Organizacija SKJ u JLA</hi>, 121.</note> Tako
                je bilo kadrovsko širjenje predvsem naložba v pridobivanje članstva v civilu in
                hkrati svojevrsten pospešek k politični akulturaciji moškega prebivalstva. Vendar pa
                je imela vsaka sprememba politike sprejemanja vojakov v članstvo ZKJ takojšen odraz
                tudi v njeni številčnosti. Tako je po dogovorjenem zvišanju kriterijev za sprejem
                vojakov rekrutov v ZKJ njihovo število v Organizaciji ZKJ v JLA v le dveh letih, od
                1954 do 1956, padlo z 29.760 na 11.956.<note place="foot" xml:id="ftn59" n="57"> Ibid., 203. Hkrati pa se je zaradi reorganizacije JLA
                        in upokojitve velikega števila neperspektivnih častnikov v letih 1956 in
                        1957 za okoli 30 odstotkov znižalo tudi število članov ZKJ v JLA, na 68.000.
                    </note></p>
                <figure>
                    <head>Grafikon 3: Poklicna struktura članstva ZKJ v JLA 1954–1957<note place="foot" xml:id="ftn60" n="58"> Ibid., 203.</note></head>
                    <graphic url="graf3.jpg" height="500px"/>
                </figure>
                <figure>
                    <head>Grafikon 4: Gibanje članstva ZKJ v JLA 1959–1964<note place="foot" xml:id="ftn61" n="59"> Ibid., 223.</note></head>
                    <graphic url="graf4.jpg" height="500px"/>
                </figure>
            <p>Politika sprejemanja vojakov med služenjem vojaškega roka je izrazito oscilirala.
                Leta 1964 so sprejeli sklep, da vojakov med služenjem vojaškega roka ne sprejemajo
                oziroma da se »vojaki na služenju vojaškega roka sprejemajo le izjemoma«. Tako je
                bilo v letu 1965 sprejetih le 854 novih članov, naslednje leto pa 1454, vendar pa
                vsi niso bili vojaki. Nekoliko pogosteje so sprejemali le vojake graničarje, ki so
                bili že predhodno izbrani kot zanesljivi. Pač pa so osnovne organizacije vojakom ob
                odpustu izdajale veliko priporočil za včlanitev v ZKJ v njihovih civilnih
                okoljih.</p>
            <p>Leta 1968 se je zaradi nevarnosti sovjetske zasedbe začela izrazita kampanja za
                sprejem novih članov v organizacijo. Postavili so si celo pogoj, da postane član
                prav vsak oficir in podoficir (v vrstah ZKJ je bilo članov ZKJ okoli 80–85 odstotkov
                oficirjev, podoficirjev pa manj) in da se v ZKJ sprejmejo vsi primerni mladeniči, ki
                služijo vojaški rok. Tako so, zlasti po avgustu 1968, do konca leta v vojski v ZKJ
                pospešeno sprejeli okoli 20.000 članov, od tega okoli 15.000 vojakov, kar je
                pomenilo desetkratno povečanje glede na prejšnje leto. Delež članov ZKJ med vojaki
                je konec leta znašal 9 odstotkov, med podoficirji 83 odstotkov in med oficirji že 94
                    odstotkov.<note place="foot" xml:id="ftn62" n="60">
                        Ibid., 258, 259. Na sprejemanje v ZKJ in pripravljenost postati član
                        organizacije med vojaki je močno vplivala intervencija Sovjetske zveze in
                        zaveznikov v ČSSR avgusta 1968.</note></p>
            <p>Tudi v naslednjih letih je sprejemanje novih članov osciliralo, nihalo med željo po
                povečevanju članstva in dvomom, ali naj se članstvo sprejema med oziroma ob koncu
                služenja vojaškega roka. Kljub temu pa je Titovo napotilo v osnovi še naprej
                učinkovalo, saj je bilo v petih letih med 9. in 10. kongresom ZKJ v vojaški del ZKJ
                sprejetih 54.369 novih članov, predvsem vojakov in civilnih oseb na delu v vojski;
                med 10. in 11. kongresom ZKJ 84.690, med 11. in 12. kongresom pa 98.495 novih
                članov. V prvih dveh letih po 12. kongresu ZKJ, v letih 1982–1984, je bilo v stranko
                sprejetih 45.786 novih članov.<note place="foot" xml:id="ftn63" n="61"> Ibid., 358, 359.</note> Letno povprečje
                novosprejetih se je torej po letu 1974 gibalo med 20.000 in 25.000 letno, kar
                pomeni, ob predpostavki, da je bilo med njimi 60 odstotkov vojakov na služenju
                vojaškega roka, okoli 10–12 odstotkov služeče generacije vojakov.</p>
                <figure>
                    <head>Grafikon 5: Število novosprejetih v članstvo ZKJ v Organizaciji ZKJ v JLA
                        1967–1984</head>
                    <graphic url="graf5.jpg" height="500px"/>
                </figure>
                <p>Vendar je zanimiv še drug vidik, ki je najbrž še bolj značilen za vojaško okolje z
                veliko notranjega nadzora. Razmerje med novosprejetimi in tistimi, ki so v enakem
                obdobju zapustili članstvo ZKJ, je bilo popolnoma nesorazmerno, giblje se od 1 proti
                66 do celo 1 proti 302.<note place="foot" xml:id="ftn64" n="62"> Ibid., 358.</note> Iz tega sledi, da je ZKJ v
                sedemdesetih in osemdesetih letih 20. stoletja številčno še vedno enormno rasla,
                čeprav je tudi na ta način idejnopolitično vodenela in se hkrati pluralizirala tudi
                od spodaj. Ta velika rast je bila na eni strani posledica politične akulturacije
                večine prebivalstva v politični sistem samoupravnega socializma pa tudi (idejne)
                nezahtevnosti stranke do članstva in koristi, gmotnih in negmotnih. Gotovo pa je
                rast članstva vodstvu dajala pomemben argument o trdni vpetosti socializma in ZKJ
                med prebivalstvo. </p>
            <p>Iz zbirnih podatkov je jasno razviden vpliv občasnih akcij in splošne orientacije do
                sprejemanja novih članov, še bolj pa tudi odraz splošnih političnih razmer (npr.
                bolezen in smrt Tita sta povzročili enormen porast vstopanja v članstvo ZKJ v njenem
                civilnem in vojaškem delu). Predvidevamo lahko, da se je sprejemanje novega članstva
                v drugi polovici osemdesetih do izrednega kongresa januarja 1990 močno zmanjšalo
                tudi v oboroženih silah, povečalo pa se je tudi zapuščanje stranke, čeprav je v
                vojski to še vedno veljalo za velik karierni zgrešek.</p></div></div>
        </body>
        <back>
            <div type="bibliography"><head>Viri in literatura</head>
            <listBibl>
                <head>Literatura:</head>
                <bibl>Benvenuti, Francesco. <hi rend="italic">The Bolsheviks and the Red Army,
                    1918–1922</hi>. Digitaly printed version. Cambridge: Cambridge University
                    Press, 2008.</bibl>
                <bibl>Bjelajac, Mile. »JLA v
                    šestdesetih in prvi polovici sedemdesetih.« V: <hi rend="italic">Slovenija- Jugoslavija, krize in reforme 1968/1988</hi>,
                    89-108. Ljubljana: Inštitut za novejšo zgodovino, 2010.</bibl>
                <bibl>Deželak Barič, Vida. »Organizacijsko vprašanje Komunistične partije Slovenije
                    1941–1945.« Doktorska disertacija, Ljubljana, 1999.</bibl>
                <bibl>Dimitrijević, Bojan. <hi rend="italic">Jugoslovenska armija 1945–1954: nova
                    ideologija, vojnik i oružje</hi>. Beograd: Institut za savremenu istoriju,
                    2006.</bibl>
                <bibl>Dimitrijević, Bojan. <hi rend="italic">Jugoslovenska narodna armija
                    1945–1959</hi>. Beograd: Institut za savremenu istoriju, 2014.</bibl>
                <bibl>Goldstein, Ivo in Slavko Goldstein. <hi rend="italic">Tito</hi>. 1.
                    izd. Ljubljana: Modrijan, 2017.</bibl>
                <bibl>Guštin, Damijan. »Slovenska partizanska vojska med drugo svetovno vojno.« V:
                    <hi rend="italic">Sodobno vojaštvo in družba</hi>,
                    59-85. Ljubljana: Fakulteta za družbene vede,
                    2005.</bibl>
                <bibl>Hadžič, Miroslav. <hi rend="italic">Sudbina partijske vojske</hi>. Beograd:
                    Samizdat B92, 2001.</bibl>
                <bibl>Jelić, Ivan. <hi rend="italic">Komunistička partija Hrvatske: 1937–1945</hi>.
                    Zagreb: Globus, 1981.</bibl>
                <bibl>Mezga, Ernest. <hi rend="italic">Politički rad u JNA</hi>. Beograd:
                    Vojnoizdavački i novinski centar, 1988.</bibl>
                <bibl>Miljanić, Gojko. <hi rend="italic">Kopnena vojska JNA, I</hi>. Beograd:
                    Vojnoizdavački i novinski centar, 1988.</bibl>
                <bibl>Nikolić, Drago B. <hi rend="italic">Razvoj političkih organa u Jugoslovenskoj
                    narodnoj armiji</hi>. Beograd: Vojnoizdavački zavod, 1985.</bibl>
                <bibl>Pejanović, Dušan, Josip Karavanić, Mihajlo Golubović, Ernest Mezga, Boško
                    Stojanović, Božo Šašić in Čedo Stanković. <hi rend="italic">Organizacija SKJ u
                        JNA</hi>. Beograd: Vojnoizdavački i novinski centar, 1986.</bibl>
                <bibl>Petranović, Branko. <hi rend="italic">Jugoslavija na razmeđu (1945–1950)</hi>.
                    Podgorica: Crnogorska akademija nauka i umjetnosti, 1998.</bibl>
                <bibl>Pirjevec, Jože, <hi rend="italic">Tito in tovariši</hi>. 1. izd., 1. natis.
                    Ljubljana: Cankarjeva založba, 2011.</bibl>
                <bibl>Pleterski, Janko et al., <hi rend="italic">Zgodovina Zveze komunistov
                    Jugoslavije</hi>. Ljubljana:
                    Komunist in Državna založba Slovenije, 1986.</bibl>
                <bibl><hi rend="italic">Pregled zgodovine Zveze komunistov Jugoslavije</hi>.
                    Ljubljana: Inštitut za zgodovino delavskega gibanja, 1963.</bibl>
                <bibl>Repe, Božo. <hi rend="italic">»Liberalizem« v Sloveniji</hi>. Ljubljana: RO
                    ZZB NOV Slovenije, 1992.</bibl>
                <bibl>Repe, Božo. <hi rend="italic">Jutri je nov dan: Slovenci in razpad
                    Jugoslavije</hi>. Ljubljana: Modrijan, 2002.</bibl>
                <bibl>Vodušek Starič, Jerca. <hi rend="italic">Prevzem oblasti 1944–1946</hi>.
                    Ljubljana: Cankarjeva založba, 1992.</bibl>
            </listBibl>
            <listBibl>
                <head>Viri:</head>
                <bibl><hi rend="italic">Die politische Erziehung in der Roten Armee</hi>. [s.l.] :
                    SS Hauptamt, [s.d.].</bibl>
                <bibl><hi rend="italic">Program i statut KPJ Komunističke partije Jugoslavije
                    usvojeni na V kongresu Komunističke partije Jugoslavije 28. jula 1948
                    godine</hi>. Dostopno 8. 4. 2017. <ref target="https://archive.org/details/ProgramIStatutKomunistickePartijeJugoslavije1948">https://archive.org/details/ProgramIStatutKomunistickePartijeJugoslavije1948</ref>. </bibl>
                <bibl><hi rend="italic">Prva konferencija SKJ u JNA</hi>. Beograd: Narodna armija,
                    1969.</bibl>
                <bibl>Ranković, Aleksandar. <hi rend="italic">Poročilo o organizacijskem delu
                    Centralnega komiteja KPJ na Petem Kongresu KPJ</hi>. Ljubljana: Cankarjeva
                    založba, 1948.</bibl>
                <bibl><hi rend="italic">Službeni list FNRJ</hi> 1946/28, 1946/60.</bibl>
                <bibl><hi rend="italic">Statut Zveze komunistov Jugoslavije, Statut Zveze komunistov
                    Slovenije</hi>. Ljubljana: Komunist, 1983.</bibl>
                <bibl><hi rend="italic">Uradni list Republike Slovenije</hi> 2007/68, 2008/58,
                    2009/55.</bibl>
                <bibl><hi rend="italic">Zbornik dokumenata i podataka o narodnooslobodilačkom ratu
                    naroda Jugoslavije</hi>. <hi rend="italic">Tom 2. knj. 15. Dokumenta
                        Centralnog komiteta KP Jugoslavije i Vrhovnog štaba NOV i PO Jugoslavije i
                        Generalštaba JA</hi>. Beograd: Vojnoistorijski institut, 1982.</bibl>
            </listBibl></div>
            <div type="summary" xml:lang="en"><docAuthor>Damijan Guštin</docAuthor>
            <head>A POLITICAL PARTY WITHIN A MILITARY STRUCTURE: ORGANISATION OF THE COMMUNIST PARTY OF
                YUGOSLAVIA (KPJ)/LEAGUE OF COMMUNISTS OF YUGOSLAVIA (ZKJ) IN THE YUGOSLAV ARMY AND
                THE YUGOSLAV PEOPLE'S ARMY 1945–1990</head>
            <head>SUMMARY</head>
            <p>The Communist Party of Yugoslavia and, as of 1952, its successor, the League of
                Communists of Yugoslavia, paid special attention to its presence in all working
                environments throughout the entire period when it was in power. Therefore, just like
                other socialist states, it insisted on having a political organisation of the only
                permitted political party also present within the Armed Forces throughout the
                period. Due to the special nature of the Armed Forces and its importance for the
                party, and also due to historical circumstances, this organisation always had a
                special position and it was always under the direct supervision of the highest party
                officials. The ZKJ Organisation was granted greater autonomy within the Armed Forces
                only after the ZKJ became increasingly federalised at the end of the 1960s and
                turned into an umbrella organisation for six federal and two regional ZKJ
                organisations. In 1969, the highest party officials implemented this autonomy by
                gradually giving the ZKJ Organisation within the JLA all attributes of federal
                organisations – an independent supreme body (the ZKJ Conference in the JLA), its own
                statutory provisions (the Statutory Decision of the ZKJ Organisation in the JLA, the
                Statute), a specifically defined group of members (all who had been temporary or
                permanent members of the Federal Secretariat of People's Defence and Armed Forces of
                Yugoslavia, including the professional members of Territorial Defence), and
                membership in the highest central bodies, i.e. the Central Committee of the League
                of Communists of Yugoslavia (CK ZKJ) and the Presidency of the CK ZKJ. Until the ZKJ
                was dissolved in 1990, its central body appointed members into its highest-ranking
                bodies, the Conference and the Committee, and into army committees and the
                Committees of the Air Force and the Navy, and these members were not members of the
                Armed Forces; this way, the central body established its supervisory function. The
                ZKJ Organisation in the JLA was mainly organised following the organic principle, so
                that the cells, or basic organisations, were within basic units, such as battalions,
                brigades, or even independent companies. All the time, one of the significant
                questions was how to organise the basic ZKJ organisations in the most efficient way,
                how to expand them, or how to increase the identification and activity of most
                members due to the small numbers. Considering the rigid military structure, the
                political activities of the ZKJ in the Armed Forces were also burdened due to
                hierarchy and due to their primary task of ensuring that their main focus was on
                ensuring the combat readiness of the military. At the same time, there were often
                conflicting jurisdictions and activities in general, although this was not
                disruptive as it did not even cause any dichotomy in military command because almost
                the entire command personnel in the Armed Forces were members of the ZKJ, as was
                almost 100% of the officers (older members of the Armed Forces became members
                already during the war and younger members generally while in military school) and
                80% of junior officers. Soldiers carrying out their military service were thus
                subjected to systemic indoctrination; however, at the same time, officers were
                rather reserved when it came to granting membership in the ZKJ to soldiers on
                military service, with the exception of special foreign-policy circumstances, such
                as the 1968 occupation of Czechoslovakia. It was not until the highest authority
                intervened in 1974 that soldiers were also granted membership in the ZKJ in mass
                numbers, usually before the release from service; in the 1969–1984 period alone,
                approximately 270,000 were given membership.</p></div>
        </back>
    </text>
</TEI>