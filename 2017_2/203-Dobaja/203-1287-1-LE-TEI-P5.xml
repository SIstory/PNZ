<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Gluhonemnica v Ljubljani v prizadevanjih za razširitev zavoda v obdobju med
                    obema vojnama</title>
                <author>
                    <name>
                        <forename>Dunja</forename>
                        <surname>Dobaja</surname>
                    </name>
                    <roleName>Dr.</roleName>
                    <roleName>asistent z doktoratom</roleName>
                    <affiliation>Inštitut za novejšo zgodovino</affiliation>
                    <address>
                        <addrLine>Kongresni trg 1</addrLine>
                        <addrLine>SI-1000 Ljubljana</addrLine>
                    </address>
                    <email>dunja.dobaja@inz.si</email>
                </author>
            </titleStmt>
            <editionStmt>
                <edition><date>2017-02-17</date></edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Kongresni trg 1</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/203</pubPlace>
                <date>2016</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">57</biblScope>
                <biblScope unit="issue">2</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <profileDesc>
            <langUsage>
                <language ident="sl"/>
                <language ident="en"/>
            </langUsage>
            <textClass>
                <keywords xml:lang="en">
                    <term>deaf-mute institute</term>
                    <term>deaf-mute people</term>
                    <term>children</term>
                    <term>expansion</term>
                    <term>interwar period</term>
                </keywords>
                <keywords xml:lang="sl">
                    <term>gluhonemnica</term>
                    <term>gluhonemi</term>
                    <term>otroci</term>
                    <term>razširitev</term>
                    <term>obdobje med obema vojnama</term>
                </keywords>
            </textClass>
        </profileDesc>
        <revisionDesc>
            <listChange>
                <change>
                    <date>2017-09-05</date>
                    <name>Neja Blaj Hribar</name>
                    <desc>Pretvorba iz DOCX v TEI, dodatno kodiranje</desc>
                </change>
            </listChange>
        </revisionDesc>
    </teiHeader>
    <text>
        <front>
            <docAuthor>Dunja Dobaja<note place="foot" xml:id="ftn1" n="*">
                    <hi rend="bold" xml:space="preserve">Dr., asistent z doktoratom, Inštitut za novejšo zgodovino, Kongresni trg 1, SI-1000 Ljubljana, </hi><ref
                        target="mailto:dunja.dobaja@inz.si"><hi rend="bold"
                        >dunja.dobaja@inz.si</hi></ref></note></docAuthor>
            <docImprint>
                <idno type="cobissType">Cobiss tip: 1.01</idno>
                <idno type="UDC">UDK: 616.28-008.15:930.85(497.4Ljubljana)"1918/1945"</idno>
            </docImprint>
            <div type="abstract">
                <head>IZVLEČEK</head>
                <p><hi rend="italic" xml:space="preserve">Prispevek se osredotoča na problem prostorske stiske ljubljanske gluhonemnice v obdobju med obema vojnama. Zavod, ki je ob današnji Zaloški cesti odprl vrata leta 1900, je bil grajen le za 50–60 otrok. Postopoma se je to število večalo in v šolskem letu 1939/40 doseglo že 136 otrok. Gluhonemnica je morala vsako leto zavrniti več kot polovico prijavljenih otrok, za težje učljive gluhoneme otroke pa sploh ni bilo prostora. Ti so ostajali v breme občin in staršev. Ta položaj je spodbudil ljubljansko gluhonemnico k intenzivnim prizadevanjem za razširitev zavoda. O problemu gluhonemnice so razpravljali na sejah ljubljanskega oblastnega odbora in banskega sveta ob obravnavi vsakoletnih proračunov. Rešitev so našli šele na pragu druge svetovne vojne. Zaradi okupacije Slovenije je niso izpeljali v praksi. </hi></p>
                <p><hi rend="italic">Ključne besede: gluhonemnica, gluhonemi, otroci, razširitev,
                        obdobje med obema vojnama</hi></p>
            </div>
            <div type="abstract" xml:lang="en">
                <head>ABSTRACT</head>
                <head>THE EFFORTS TO EXPAND THE DEAF-MUTE INSTITUTE IN LJUBLJANA IN THE INTERWAR
                    PERIOD</head>
                <p><hi rend="italic">The following contribution focuses on the issue of limited
                        spatial capacities of the deaf-mute institute in Ljubljana in the interwar
                        period. The institute opened its door in 1900 on what is today the Zaloška
                        cesta street and was intended for only 50 to 60 children. The numbers
                        gradually grew and in the school year 1939/40 already increased to 136
                        children. The deaf-mute institute had to reject more than a half of the
                        enrolled children each year. Meanwhile, the capacities for the deaf-mute
                        children with more severe learning difficulties were completely
                        non-existent. Therefore the care for those children depended on the
                        municipalities and their parents. This situation motivated the deaf-mute
                        institute of Ljubljana to engage in intensive efforts for the expansion of
                        the institute. The issue of the deaf-mute institute was regularly included
                        in the annual budgetary considerations at the meetings of the Ljubljana
                        Administrative Unit Committee and the Ban's Council. The issue was not
                        resolved until the very brink of World War II, yet failed to be implemented
                        in practice due to the occupation of Slovenia.</hi>
                </p>
                <p><hi rend="italic">Keywords: deaf-mute institute, deaf-mute people, children,
                        expansion, interwar period</hi></p>
            </div>
        </front>
        <body>
            <div>
                <head>Uvod</head>
                <p>V Avstriji je bil prvi zavod za gluhoneme ustanovljen na Dunaju leta 1779. Pod
                    vplivom dunajskega zavoda so bili v Avstriji ustanovljeni še drugi tovrstni
                    zavodi, na primer leta 1812 v Linzu, leta 1832 v Gradcu, leta 1846 v
                        Celovcu.<note place="foot" xml:id="ftn2" n="1"> Bogo Jakopič, »Začetek
                        kranjskega ustanovnega zavoda za gluhoneme v Ljubljani,« <hi rend="italic"
                            >Kronika</hi> 18, št. 3 (1970): 153.</note> Potreba po ustanovitvi
                    gluhonemnice se je vse bolj kazala tudi v Ljubljani. Gluhonemi otroci iz
                    nekdanje Kranjske so se šolali v tujih zavodih, predvsem v Linzu in Gradcu.
                    Vzgajali so se v nemškem učnem jeziku. Stroški za njihovo šolanje so se krili z
                    dohodki iz ustanov in volil za gluhoneme, ki so jih naklonili dobrotniki (prelat
                    Frančišek Holdheim, ljubljanski škof Anton Alojzij Wolf, ribniški dekan Ignacij
                    Holzapfel, grofica Frančiška Stubenberg, lastnica Fužin Mülnern pri Beljaku in
                    drugi). Stroški so se lahko krili le omejenemu številu otrok. Dobrotniki so
                    omogočili tudi kasnejšo ustanovitev ljubljanske gluhonemnice. Ljubljanski škof
                    Wolf je na primer v oporoki leta 1858 zapustil 8000 goldinarjev za zavod
                    gluhonemih, ki naj bi se v prihodnosti ustanovil v Ljubljani. Glavni dobrotnik
                    pa je bil dekan Holzapfel, ki je prihodnjemu zavodu zapustil več kot 52.000
                        goldinarjev.<note place="foot" xml:id="ftn3" n="2"> Ibid.</note> Sredstva za
                    gluhonemnico so se torej zbirala že veliko pred dejansko ustanovitvijo zavoda.
                    To pa so zavlačevale splošne prosvetne razmere v tistem obdobju. Oblasti se
                    namreč dolgo časa niso mogle sporazumeti, katera od njih je dolžna skrbeti za
                    pouk gluhonemih. Ko je novela k šolskemu zakonu iz leta 1883 to dolžnost
                    dodelila deželni oblasti, so leta 1889 izvedli popis gluhonemih na Kranjskem.
                    Našteli so 128 šoloobveznih otrok. Glede na visoko število in dejstvo, da so
                    tuji zavodi gluhoneme otroke s Kranjskega zaradi prenapolnjenosti z domačimi
                    gojenci začeli odklanjati, je bila vedno bolj v ospredju potreba po ustanovitvi
                    lastnega zavoda. Jeseni 1898 je deželna vlada kupila zemljišče in pripravila
                    gradbene načrte. 28. oktobra 1900 je svoja vrata odprla gluhonemnica v Ljubljani
                    ob današnji Zaloški cesti.<note place="foot" xml:id="ftn4" n="3"> Ivan Kunst,
                        »Naši gluhonemi v preteklem stoletju,« v: <hi rend="italic">Štirideset let
                            gluhonemnice v Ljubljani 1900–1940,</hi> ur. Rudolf Dostal in Drago
                        Supančič (Ljubljana: Ravnateljstvo Gluhonemnice v Ljubljani, 1940), 9, 10.
                        Stavba nekdanje gluhonemnice se danes nahaja nasproti Univerzitetnega
                        kliničnega centra Ljubljana na Zaloški cesti. Danes je v njenih prostorih
                        stavba B Onkološkega inštituta (op. avtorice).</note> Uradno se je imenovala
                    Kranjski ustanovni zavod za gluhoneme. Sprva je bila zasebni zavod za vzgojo in
                    izobraževanje gluhih otrok, leta 1905 pa je postala državni zavod. Pouk je
                    potekal v slovenščini.<note place="foot" xml:id="ftn5" n="4"> Zvonka Zupanič
                        Slavec, »Gluhonemnica,«
                        <hi rend="italic" xml:space="preserve">Strokovna revija ISIS </hi>3 (2012):
                        43, 44.</note></p>
                <p>Ljubljanska gluhonemnica pa ni bila prvi slovenski zavod za gluhoneme. Kanonik
                    Valentin Stanič je leta 1840 ustanovil gluhonemnico v Gorici, ki je bila prvi
                    slovenski zavod za gluhoneme. Ljubljanska gluhonemnica tudi ni bila prvi
                    tovrstni zavod na Kranjskem. V zavodu Ubogih šolskih sester de Notre Dame v
                    Šmihelu pri Novem mestu je bila na pobudo župnika Antona Peterlina leta 1886
                    ustanovljena šola za gluhonema dekleta. Prvo leto je bilo v šolo sprejetih sedem
                    deklic, vsako nadaljnje leto se je število gojenk povečevalo. Od leta 1899 je
                    bilo v zavodu več kot 30 gojenk iz različnih delov Kranjske. Šolo je izdatno
                    podpirala deželna vlada iz ustanovnih sredstev za gluhoneme.<note place="foot"
                        xml:id="ftn6" n="5"> Kunst, »Naši gluhonemi v preteklem stoletju,« 9,
                        10.</note> Z ustanovitvijo ljubljanske gluhonemnice je dejavnost šole v
                    Šmihelu pri Novem mestu prenehala. Gluhonemi dečki so se do ustanovitve
                    ljubljanske gluhonemnice šolali v Gorici, Gradcu, Linzu in Celovcu.<note
                        place="foot" xml:id="ftn7" n="6"> Bogo Jakopič in Bogdan Knavs, »Duhovniki,
                        začetniki pouka za gluhe na Slovenskem in njihovi dobrotniki,«
                        <hi rend="italic" xml:space="preserve">Socialno delo </hi>45, št. 3/5
                        (2006): 161, 162.</note></p>
                <p>Delo v gluhonemnici je prekinila prva svetovna vojna v letih 1914–1918. V stavbi
                    zavoda se je sprva nastanila vojska, nato vojaška bolnišnica. V zavodu se je
                    takrat šolalo le 12–14 gojencev višjih razredov, vsi drugi so vso vojno ostali
                    doma brez pouka.<note place="foot" xml:id="ftn8" n="7"> Dunja Dobaja,
                        »Gluhonemnica v Ljubljani,« v: <hi rend="italic">Zgodovina otroštva</hi>,
                        ur. Aida Škoro Babić et al. (Ljubljana: Zveza zgodovinskih društev
                        Slovenije, 2012), 386.</note></p>
                <p>Ljubljansko gluhonemnico je po koncu prve svetovne vojne sprva vzdrževalo
                    poverjeništvo za socialno skrbstvo v okviru novoustanovljene pokrajinske
                    oblasti, nato šolska oblast, dokler ni zavoda prevzelo Ministrstvo za socialno
                    politiko v Beogradu, ki ga je vzdrževalo s skromnimi finančnimi sredstvi.<note
                        place="foot" xml:id="ftn9" n="8"> Bogo Jakopič, »Gluhonemnica v Ljubljani
                        (1900–1945),« <hi rend="italic">Kronika</hi> 20, št. 3 (1972): 164.</note>
                    Položaj se je izboljšal, ko je zavod prevzela v upravo ljubljanska oblast in
                    kasneje banovina. Pojavila pa se je nova težava – prostorska stiska. Ljubljanska
                    gluhonemnica je bila edini tovrstni zavod v slovenskem delu jugoslovanske
                    države, nikakor pa ne, kot rečeno, tudi prvi. Število prošenj staršev za sprejem
                    otrok v zavod se je iz leta v leto povečevalo. To je po eni strani pričalo o
                    uspešnosti njegovega dela, po drugi strani pa o spoznanju staršev o pomenu
                    gluhonemnice za njihove otroke, ki jim je edina nudila strokovno pomoč ter jih
                    usposobila za poklic in samostojno življenje. Po drugi strani pa je bil vzrok za
                    povečano število v gluhonemnico prijavljenih otrok v porastu bolezni, ki so
                    povzročale gluhoto (npr. vnetje srednjega ušesa, vnetje možganske mrene, ošpice,
                    meningitis, španska gripa itd.).<note place="foot" xml:id="ftn10" n="9"> Dobaja,
                        »Gluhonemnica v Ljubljani,« 386, 387. SI_AS/2032, š. 1, mapa Razširjanje –
                        povečanje zavoda, Dopis ravnateljstva gluhonemnice banu, 7. 11. 1938. V viru
                        niso navedeni vzroki za porast tovrstnih bolezni (op. avtorice).</note>
                    Ravnateljstvo zavoda in učiteljski zbor sta pokazala veliko razumevanja za
                    povečano število prošenj za sprejem v gluhonemnico. V prizadevanjih, da bi ta v
                    čim večjem obsegu izvajala svojo kulturno in socialno nalogo, sta upravni
                    oblasti leto za letom predlagala sprejem več novincev, s tem pa dejansko
                    prispevala k prenapolnjenosti zavoda.<note place="foot" xml:id="ftn11" n="10">
                        Dobaja, »Gluhonemnica v Ljubljani,« 387.</note> Zaradi prostorske stiske, ki
                    je bila vsako leto večja, niso bili sprejeti vsi prijavljeni otroci, ki so
                    naredili sprejemni izpit. Polovica prijavljenih otrok je bila zavrnjena.
                    Sprejeli so med 15 in 23 otrok.<note place="foot" xml:id="ftn12" n="11"> Za
                        šolsko leto 1938/39 je bilo npr. vloženih 79 prošenj za sprejem otrok v
                        zavod. Od teh je bilo šest otrok spoznanih za nesposobne, pet jih je bilo za
                        pomožno šolo, 23 je bilo sposobnih in sprejetih, kar 45 pa zavrnjenih zaradi
                        prostorske stiske. – Ibid. </note> Od prvega šolskega leta pa do zadnjega,
                    to je 1939/40, se je število gojencev povečalo za približno petkrat. Zadnje
                    šolsko leto jih je bilo že 136.<note place="foot" xml:id="ftn13" n="12"> Ljubo
                        Dermelj, »Gluhonemi gojenci v dobi štirideset let,« v: <hi rend="italic"
                            >Štirideset let gluhonemnice v Ljubljani 1900–1940,</hi> ur. Rudolf
                        Dostal in Drago Supančič (Ljubljana: Ravnateljstvo Gluhonemnice v Ljubljani,
                        1940), 154–68.</note> Prostorska stiska je prisilila upravo gluhonemnice,
                    da je junija 1929 uradno obvestila ljubljanski oblastni odbor o nujnosti
                    razširitve
                    zavoda<hi rend="annotation_reference" xml:space="preserve">, saj bi </hi>s tem
                    možnost izobraževanja imeli vsi za šolanje sposobni gluhonemi otroci.<note
                        place="foot" xml:id="ftn14" n="13"> SI_AS/2032, š. 1, mapa Razširjanje –
                        povečanje zavoda, Kdaj so bile seje komisij za nadzidavo
                        gluhonemnice.</note> Strokovni učitelj ljubljanske gluhonemnice Metod Kumelj
                    je podal približno oceno števila šoloobveznih gluhonemih otrok v Sloveniji konec
                    tridesetih let. Od dopolnjenega 8. do dopolnjenega 16. leta naj bi takšnih bilo
                    okoli 320–360 otrok.<note place="foot" xml:id="ftn15" n="14"> Dobaja,
                        »Gluhonemnica v Ljubljani,« 387. Število se nanaša na slovenski del
                        jugoslovanske države (op. avtorice). Sredi tridesetih let naj bi bilo v
                        Kraljevini Jugoslaviji 25.000 gluhonemih. Bile so le štiri gluhonemnice, v
                        Ljubljani, Zagrebu, Beogradu in Jagodini. – SI_AS/2052, t. e. 1, mapa 1,
                        Krik gluhonemih, 8. 12. 1936.</note>
                </p>
                <p>V prizadevanjih po razširitvi zavoda je imela gluhonemnica pomembnega »glasnika«
                    v Podpornem društvu za gluhonemo mladino, ki je bilo ustanovljeno novembra 1930,
                    in v Društvu gluhonemih v Ljubljani, ustanovljenem septembra 1931.<note
                        place="foot" xml:id="ftn16" n="15"> Vilko Mazi, <hi rend="italic">Pomoč
                            najbednejšim</hi> (Ljubljana: Podporno društvo za gluhonemo mladino v
                        Ljubljani, 1941), 12, 40.</note> Za delom obeh socialnih ustanov so bili
                    pretežno učitelji ljubljanske gluhonemnice. Podporno društvo je gluhonemi
                    mladini do polnoletnosti nudilo moralno in materialno pomoč ter z javnimi
                    predavanji in izdajanjem publikacij seznanjalo širšo javnost o vzgoji in pouku
                    gluhonemih. Društvo gluhonemih je svojim članom nudilo pravno zaščito,
                    organiziralo zabavna druženja, poučna predavanja in podpiralo revnejše in
                    onemogle člane.<note place="foot" xml:id="ftn17" n="16"> Bogo Jakopič,
                        »Ljubljanski Center za rehabilitacijo sluha in govora ob 80-letnici,« v: <hi
                            rend="italic">Naš praznik: 1900–1980/Center za rehabilitacijo sluha in
                            govora v Ljubljani</hi>, ur. Bogo Jakopič (Ljubljana: Center za
                        rehabilitacijo sluha in govora, 1980), 17.</note> S svojimi številnimi
                    javnimi nastopi po Sloveniji je društvo med ljudmi širilo spoznanje o vrednosti
                    in pomenu šolanja gluhonemih otrok ter odpravljalo mnoge predsodke o gluhonemih
                    v družbi. Splošno gledano ljubljanska gluhonemnica ni bila posebno prisotna v
                    zavesti ljudi. Nekdanji strokovni učitelj Vinko Rupnik govori o »majhni
                    popularnosti« med ljudmi in o predsodkih tedanje družbe glede življenjskih
                    sposobnostih gluhonemih.<note place="foot" xml:id="ftn18" n="17"> Vinko Rupnik,
                        »Nekaj spominov iz prvih sedemdesetih let,« v: <hi rend="italic">Naš
                            praznik</hi>, 111.</note> Odklon do gluhonemih je bil viden predvsem pri
                    delodajalcih. V Sloveniji ni bilo poklicne posvetovalnice za absolvente
                    gluhonemnice. Učiteljstvo gluhonemnice in obe društvi so storili mnogo pri
                    prepričevanju delodajalcev o smotrnosti zaposlitve gluhonemih, ki so bili ob
                    potrebnih spodbudah natančni in vestni delavci.<note place="foot" xml:id="ftn19"
                        n="18"> Vilko Mazi, <hi rend="italic">Usoda gluhoneme mladine</hi>
                        (Ljubljana: Podporno društvo za gluhonemo mladino v Ljubljani, 1933), 16.
                    </note></p>
            </div>
            <div>
                <head>Pobude gluhonemnice za razširitev zavoda</head>
                <p>Nenehno naraščanje gojencev je prisililo vodstvo zavoda k razmišljanju o
                    razširitvi. Sprva je vodstvo kot drugo možnost predlagalo tudi zgraditev novega
                    zavoda na vrtu gluhonemnice, a je to misel kmalu opustilo, saj finančno ni bilo
                    sprejemljiva. Na učiteljski konferenci 19. aprila 1929 je ravnatelj Fran Grm
                    pozval učitelje, naj sodelujejo pri izdelavi načrta za razširitev zavoda.<note
                        place="foot" xml:id="ftn20" n="19"> SI_AS/2032, š. 2, mapa Konferenčni
                        zapisniki 13. IX. 1924–25. I. 1935, Zapisnik lokalne učiteljske konference,
                        19. IV. 1929.</note> Sestavljena je bila delovna skupina iz petih strokovnih
                    učiteljev in ravnatelja, ki je izdelala predloge za razširitev zavoda, ki bi
                    lahko sprejel do 200 učencev. Gluhonemnica je potrebovala še deset šolskih sob,
                    veliko moderno risalnico za 50 otrok, dve veliki bivalnici, jedilnico za 200
                    otrok, šest velikih spalnic za skupno 120 otrok, veliko telovadnico za 100
                    otrok, ki bi hkrati služila zavodnim prireditvam in šolskim razstavam, sobo za
                    knjižnico, tri kabinete za učila, pet sob za služkinje, dve bolniški sobi,
                    ordinacijsko sobo, dve sobi za nadzorstvo, šest delavnic, ki bi skupaj s
                    skladiščem zavzemale približno 400 kubičnih metrov površine, eno pralnico,
                    sušilnico perila, kurilnico ter razširjeno in modernizirano kopalnico.<note
                        place="foot" xml:id="ftn21" n="20"> Ibid., Zapisnik lokalne konference
                        učiteljskega zbora državne gluhonemnice v Ljubljani, 6. VI. 1929. Zaradi
                        prevelikega števila otrok je bila skrb za osnovno higieno v zastareli
                        kopalnici otežena. Kopanje v zavodu je bilo zaradi drage kurjave tudi velik
                        strošek, zato so učitelji predlagali, da bi se otroci kopali v javnih
                        kopališčih, če bi bilo mogoče izposlovati nižjo ceno. – Ibid., Zapisnik
                        lokalne učiteljske konference, 19. IV. 1929.</note> Na učiteljski konferenci
                    6. junija 1929 je učiteljstvo razpravljalo o gradbenem načrtu, ki je za
                    zgraditev potrebnih prostorov predvideval dvig zavoda za eno nadstropje in
                    prizidek desnega vzhodnega trakta.<note place="foot" xml:id="ftn22" n="21">
                        Ibid., š. 1, mapa Razširjanje – povečanje zavoda, Razširjenje zavoda.</note>
                    Z dopisom 13. junija 1929 je ravnateljstvo gluhonemnice uradno opozorilo
                    ljubljanski oblastni odbor – prosvetni oddelek o nujnosti razširitve zavoda in
                    predstavilo svoj gradbeni načrt.<note place="foot" xml:id="ftn23" n="22">
                        Ibid.</note> Od leta 1929 do leta 1933 so med ljubljanskim oblastnim odborom
                    in kasneje bansko upravo ter gluhonemnico potekali živahni pogovori o razširitvi
                    zavoda. 24. februarja 1931 je prva komisija pregledala gradbeni načrt, ki ga je
                    predlagala gluhonemnica. Komisijo so poleg dveh inženirjev sestavljali tudi
                    banski svetnik Ivan Karlin in ravnatelj gluhonemnice Fran Grm. Komisija je
                    ugotovila nujnost razširitve zavoda in potrdila predlagani gradbeni načrt.
                    Predvideni stroški so bili okrog 2.600.000 din.<note place="foot" xml:id="ftn24"
                        n="23"> Ibid., mapa Razširjanje – povečanje zavoda, Razširjenje
                        zavoda.</note> Po letu 1931 se je intenzivnost tovrstnih pogovorov sicer
                    zmanjšala zaradi gospodarske krize, a obstajalo je zavedanje o nujnosti
                    razširitve zavoda. Učitelji so se strinjali, da je kljub premoru v pogovorih
                    treba vztrajati pri razširitvi, saj so jih v to silile okoliščine. Ne toliko z
                    materialnega kot z vzgojnega stališča, saj je dolžnost učiteljev, da se
                    zavzamejo za gluhoneme otroke, ki so pretežno prihajali iz revnejših
                        okolij.<note place="foot" xml:id="ftn25" n="24"> Ibid., š. 2, mapa
                        Konferenčni zapisniki 20. II. 1935–11. VI. 1940, Zapisnik konference
                        učiteljskega zbora gluhonemnice v Ljubljani, 6. IV. 1937.</note> Učitelji so
                    se na učiteljskih konferencah vseskozi ukvarjali z vprašanjem, po kakšnem ključu
                    izbirati novince. Prosilcev je bilo veliko, prostora ne. Prevladala je
                    odločitev, da bodo sprejeli le tiste, ki so na sprejemnem izpitu pokazali
                    zadovoljive rezultate, saj je bilo le pri nadarjenih otrocih mogoče doseči
                    rezultate po govorno-glasovni metodi<note place="foot" xml:id="ftn26" n="25">
                        Več o načinu poučevanja in vzgoji gluhonemih otrok v ljubljanski
                        gluhonemnici v obdobju med obema vojnama v Dobaja, »Gluhonemnica v
                        Ljubljani,« 385–96.</note> poučevanja in jih usposobiti za poklic. Tako naj
                    bi bilo, dokler ne bi banovinska oblast zagotovila zadostnih sredstev za
                    razširitev zavoda. Takrat bi lahko sprejeli tudi manj nadarjene, torej težje
                    učljive otroke.<note place="foot" xml:id="ftn27" n="26"> SI_AS/2032, š. 2, mapa
                        Konferenčni zapisniki 20. II. 1935–11. VI. 1940, Zapisnik redne mesečne
                        konference učiteljskega zbora drž. gluhonemnice v Ljubljani, 22. XII.
                        1936.</note> Učitelji so opozarjali na relativnost pri sprejemnih izpitih.
                    Večkrat se je namreč pokazalo, da so nekateri otroci kljub slabšim rezultatom na
                    sprejemnem izpitu med šolanjem pokazali solidne rezultate. Na konferencah so se
                    pojavljali tudi predlogi, da bi banska uprava zagotovila sredstva za najem
                    prostorov v bližnji šentpetrski vojašnici, ki bi služili kot pripravljalni
                    razred. Na ta način bi učitelj lahko celo leto opazoval, kateri otroci so res
                    sposobni šolanja v gluhonemnici. Ravnatelj jih je opozoril, da proračun
                    gluhonemnice ne zagotavlja tovrstnih stroškov. Tudi sicer ga je večkrat skrbelo,
                    kako bodo krili osnovne stroške (hrana), saj so cene živil neprestano
                        rastle.<note place="foot" xml:id="ftn28" n="27"> Ibid., Zapisnik konference
                        učiteljskega zbora gluhonemnice v Ljubljani, 6. IV. 1937.</note> Da pa bi
                    bila selekcija na sprejemnih izpitih čim bolj objektivna, so učitelji sprejeli
                    sklep o enomesečnem poteku preizkusa znanja (cel junij).<note place="foot"
                        xml:id="ftn29" n="28"> Ibid.</note></p>
                <p>Prostorska stiska in nezmožnost sprejema vseh sposobnih, šoloobveznih otrok sta
                    povzročili, da so doma ostajali pogosto več kot deset let stari otroci. Če so
                    bili ti kasneje sprejeti v zavod, so strokovni učitelji potrebovali veliko več
                    časa in truda, da so se pokazali rezultati poučevanja po glasovno-govorni
                    metodi. Poučevanje po omenjeni metodi je bilo namreč uspešnejše pri mlajših
                    otrocih.</p>
                <p>Pogovori o razširitvi gluhonemnice so ponovno oživeli leta 1937, ko je banski
                    svetnik Peter Jereb iz Radeč na prošnjo vodstva gluhonemnice na seji banskega
                    sveta odločno opozoril na nujnost razširitve zavoda.<note place="foot"
                        xml:id="ftn30" n="29"> Ibid., š. 3, ovoj 1, Naš zavod v prvih petdesetih
                        letih obstoja 1900–1950, Razširjenje zavoda.</note> Učiteljske konference v
                    tem obdobju so potekale v znamenju pozivov, da je stanje v zavodu nevzdržno in
                    da je potrebna hitra pomoč.<note place="foot" xml:id="ftn31" n="30"> Ibid., š.
                        2, mapa Konferenčni zapisniki 20. II. 1935–11. VI. 1940, Zapisnik redne
                        učiteljske konference v gluhonemnici v Ljubljani, 1. IX 1938.</note>
                </p>
                <p>7. novembra 1938 je vodstvo gluhonemnice ponovno vložilo prošnjo na bansko
                        upravo.<note place="foot" xml:id="ftn32" n="31"> Ibid., š. 1, mapa
                        Razširjanje – povečanje zavoda, Velespoštovani gospod ban, 7. XI.
                        1938.</note> Bil je čas, ko je ta sprejemala proračun za leto 1939/40.
                    Ravnateljstvo zavoda je pozvalo bana, naj z razširitvijo zavoda nudi možnost
                    šolske izobrazbe vsem gluhonemim šoloobveznim otrokom in s tem možnost
                    kasnejšega samostojnega življenja. S tem ne bi bili finančno razbremenjeni samo
                    starši otrok, ampak tudi občinske uprave, ki so morale v mnogih primerih
                    prevzeti skrb za gluhoneme otroke, ker se ti niso mogli samostojno preživljati.
                    V prošnji je vodstvo gluhonemnice banski upravi sicer priznalo skrb za
                    razširitev zavoda, saj je v vsakoletni proračun vnesla znesek 100.000 din za
                    razširitev, a so potrebe zavoda rastle hitreje, kot je potekalo zbiranje denarja
                    v sklad. V njem je bilo v letu 1938 600.000 din, a se je vsota znižala, ker se
                    je iz teh sredstev plačala nova centralna kurjava. Ravnateljstvo gluhonemnice je
                    bana opozorilo na bližajočo se štiridesetletnico zavoda in ga pozvalo, naj
                    finančni oddelek banske uprave najde potrebna sredstva, tehnični oddelek pa
                    izdela potrebni načrt razširitve.<note place="foot" xml:id="ftn33" n="32">
                        Ibid.</note></p>
                <p>V začetku januarja 1939 je pomočnik bana Slavko Majcen odredil sklic komisije, ki
                    bi določila gradbeni program za razširitev gluhonemnice. Člani komisije naj bi
                    se sestali 13. januarja 1939 v zbornici gluhonemnice.<note place="foot"
                        xml:id="ftn34" n="33"> Ibid., Razpis, 5. I. 1939. Člani komisije so bili:
                        Milko Jeglič, banski šolski nadzornik, kot predsednik komisije; Amalija
                        Šimenc, predstavnica higienskega zavoda; inž. Ivan Sitar kot projektant in
                        tehnični izvedenec banske uprave; Franc Ločniškar, mestni šolski nadzornik;
                        Alojzij Skrinjar, referent za gospodarstvo, kot poročevalec banske uprave;
                        Mirko Dermelj kot namestnik ravnatelja gluhonemnice ter trije strokovni
                        učitelji gluhonemnice, Metod Kumelj, Ivan Kunst in Ivan Erbežnik. – Ibid.,
                        Razširjenje zavoda.</note> Komisija si je ogledala prostore gluhonemnice in
                    ugotovila, da zavod zaradi prenatrpanosti ne ustreza higienskim standardom. V
                    tem času je bilo v gluhonemnici 130 otrok. Prostori so bili pretesni. Vsi
                    nekdanji pomožni prostori so tedaj služili kot glavni. V zavodu so bile štiri
                    večje in ena manjša spalnica, ki so jo prvotno uporabljali kot bolniško sobo. V
                    vseh spalnicah so bile postelje postavljene tesno skupaj, tako da med njimi ni
                    bilo potrebnega prehoda. Spalnice so bile predvidene za največ 15 otrok, ob
                    ogledu komisije pa je bilo v vsaki spalnici 30 otrok. Prvotno je bilo osem
                    razredov in osem učilnic, nato enajst. Od teh so bile tri učilnice zasilne,
                    preurejene iz nekdanje telovadnice, ordinacijske sobe in sobe za služkinje.
                    Zaradi tovrstne nujne preureditve gluhonemnica ni več imela telovadnice, sob za
                    učila, risalnice, delavnice za ročna dela, učilnic za strokovni pouk, sobe za
                    obiske, igro, nobene bolniške sobe, ordinacijske sobe, izolirnice in primerne
                    kopalnice. Tudi sanitarij je bilo premalo.<note place="foot" xml:id="ftn35"
                        n="34"> Ibid., Zapisnik komisijske razprave, 13. I. 1939, o razširitvi in
                        prezidavi gluhonemnice ter določitvi stavbnega programa. Zaradi prevelikega
                        števila otrok je v spalnicah vladal neprijeten vonj. Nekateri otroci so
                        ponoči namreč močili posteljo. Zaradi konstantnega neprijetnega vonja so
                        bila okna med počitnicami, ko ni bilo otrok, vseskozi odprta. – Ibid.,
                        Zapisnik o stavbnem programu za razširjenje gluhonemnice v Ljubljani, 26.
                        VIII. 1939.</note> Komisija je sklenila, da se zavod poveča z nadzidavo in
                        prizidavo,<note place="foot" xml:id="ftn36" n="35"> V starem delu
                        gluhonemnice bi bile v glavnem učilnice in dnevne sobe, v prizidku vzhodnega
                        trakta pa spalnice. – Ibid., Razširjenje zavoda.</note> pri čemer bi
                    preučili in upoštevali gradnje gluhonemnic v tujini. Projektant Ivan Sitar naj
                    bi v skladu s tem izdelal skico razširjene ljubljanske gluhonemnice, ki bi jo
                    komisija pregledala in sprejela nadaljnje sklepe.<note place="foot"
                        xml:id="ftn37" n="36"> Ibid.</note>
                </p>
                <p>Začelo se je »obdobje komisij« za razširitev gluhonemnice. Na predlog
                    banovinskega šolskega odbora z dne 3. februarja 1939 je ban Marko Natlačen
                    sestavil odbor, ki je z gospodarskega, zdravstvenega, šolskega in tehničnega
                    vidika proučil vse mogoče načine razširitve ljubljanske gluhonemnice. Prva seja
                    tega odbora je bila 20. marca 1939 pod predsedstvom banovinskega šolskega
                    nadzornika Milka Jegliča.<note place="foot" xml:id="ftn38" n="37"> Ibid., Gospod
                        Dermelj Mirko, upravitelj gluhonemnice in Kdaj so bile seje komisij za
                        nadzidavo gluhonemnice. </note> 3. aprila 1939 je bila sklicana seja
                    tehničnega oddelka banske uprave.<note place="foot" xml:id="ftn39" n="38">
                        Ibid., Kdaj so bile seje komisij za nadzidavo gluhonemnice.</note> To je
                    bila že tretja komisija, ki je obravnavala vprašanje razširitve zavoda. Zaradi
                    napetega mednarodnega položaja in strahu pred vojno je bil dopolnjen tudi
                    gradbeni načrt razširitve. Dopolnjeni načrt je ob severovzhodnem traktu
                    obstoječega poslopja predvideval zaklonišče pred letalskimi napadi.<note
                        place="foot" xml:id="ftn40" n="39"> Ibid., Dopis načelnika tehničnega
                        oddelka inž. Rueha banu, 13. 2. 1940.</note></p>
                <p>V obdobju sestankovanja komisij za razširitev gluhonemnice je vodstvo zavoda
                    skupaj z učitelji poskušalo najti rešitev prostorske stiske, ampak dlje od
                    razgovorov ni prišlo. V prizadevanjih, da bi omogočili šolanje čim več otrokom,
                    so šli na učiteljskih konferencah pri iskanju rešitve pogosto do skrajnih meja.
                    Na učiteljski konferenci sredi septembra 1939 so se pogovarjali o možnosti
                    večjega sprejema otrok v pripravljalni razred. Glede na razpoložljiv prostor v
                    spalnicah bi dve sestri spali v isti postelji.<note place="foot" xml:id="ftn41"
                        n="40"> Ibid., š. 2, mapa Konferenčni zapisniki 20. II. 1935–11. VI. 1940,
                        Zapisnik seje za sprejem novih gojencev na gluhonemnico, 13. IX.
                        1939.</note>
                </p>
                <p>Ob pripravi proslave ob štiridesetletnici gluhonemnice se je vodstvo zavoda
                    zavedalo, da se dela za razširitev ne bodo začela v tistem letu . Učitelji so
                    izrazili dvom o smiselnosti priprave proslave, saj je odpadel povod zanjo. Kljub
                    temu je prevladalo mnenje, naj gluhonemnica praznuje svoj jubilej in z razstavo
                    širši javnosti predstavi svoje delo ter opozori na težave.<note place="foot"
                        xml:id="ftn42" n="41"> Ibid., Zapisnik redne mesečne konference učit. zbora
                        državne gluhonemnice v Ljubljani, 24. IV. 1940, pod predsedstvom ravnatelja
                        Mirka Dermelja.</note></p>
                <p>Vodstvu gluhonemnice je na proslavi štiridesetletnice banska uprava dala
                    zagotovilo za razširitev. Gradbeni načrt je bil izdelan, sredstva zagotovljena,
                    dela so bila zaupana gradbeniku Leopoldu Briclju. Za pričetek gradbenih del je
                    bil predviden 1. maj 1941. Okupacija je dela zaustavila. Razdelitev Slovenije na
                    okupacijska območja je povzročila, da gluhonemi otroci z nemškega okupacijskega
                    območja niso mogli prihajati na šolanje v ljubljansko gluhonemnico. S tem se je
                    število otrok v zavodu zmanjšalo. Med okupacijo so bili pogovori o razširitvi
                    zavoda zaustavljeni. Ravnatelj Mirko Dermelj je na učiteljski konferenci junija
                    1944 poročal, da je prosvetni oddelek odklonil razširitev zavoda, saj prevladuje
                    mnenje, naj si raje prizadeva za zgraditev novega zavoda. Ravnatelj je na
                    konferenci pozval učiteljski zbor, naj o tem izreče še svoje mnenje. Enoglasno
                    so sprejeli sklep, da se odločitev o tem prepusti prosvetnemu oddelku.<note
                        place="foot" xml:id="ftn43" n="42"> Ibid., mapa Konferenčni zapisniki 31.
                        VIII. 1940–1. III. 1945, Zapisnik redne učiteljske konference na
                        gluhonemnici v Ljubljani, 1. VI. 1944.</note></p>
                <p>Prostorsko težavo gluhonemnice je rešila šele povojna oblast. Do njene razširitve
                    sicer ni prišlo, se je pa leta 1966 Zavod za gluhe in naglušne preselil v večje
                    prostore na Vojkovi cesti v Ljubljani Bežigrad. Po drugi svetovni vojni sta bili
                    za zavod pomembni dve pridobitvi, ustanovitev poklicne šole za gluhe leta 1946
                    in ustanovitev Učnih delavnic za gluho mladino leta 1948, kjer so se
                    usposabljali in zaposlovali gluhi učenci.<note place="foot" xml:id="ftn44"
                        n="43"> Zupanič Slavec, »Gluhonemnica,« 43.</note></p>
                <p>Gluhonemnica je bila v obdobju med obema vojnama internatsko urejena šola za
                    gluhoneme otroke, ki je bila v upravi banovine. Šole za otroke s posebnimi
                    potrebami je urejal Zakon o narodnih šolah.<note place="foot" xml:id="ftn45"
                        n="44"> »Zakon o narodnih šolah,« <hi rend="italic">Uradni list kraljevske
                            banske uprave dravske banovine</hi>, št. 25, 28. 1. 1930, 281.</note>
                    Gluhonemnica kot specialna ljudska šola ni bila edina, ki se je spopadala s
                    prostorsko stisko, je pa izstopala, saj gluhonemi otroci potrebujejo posebne
                    prilagoditve pouka. Prav zaradi posebnosti pouka je zadosten prostor tako zelo
                    pomemben. Prostorska težava je bila prisotna tudi pri navadnih ljudskih šolah.
                    Leta 1939 je bilo na primer v Dravski banovini 871 ljudskih šol, ki pa niso
                    pokrivale vseh potreb.<note place="foot" xml:id="ftn46" n="45"> Mojca Šorn, <hi
                            rend="italic">Življenje Ljubljančanov med drugo svetovno vojno</hi>
                        (Ljubljana: Inštitut za novejšo zgodovino, 2007), 349.</note> Primanjkovalo
                    je okrog 300 poslopij. Zaradi prenatrpanosti nekaterih oddelkov je pouk na
                    posameznih šolah potekal izmenično dopoldne in popoldne. Narodno gospodarstvo
                    namreč ni dovoljevalo večjih investicij. Gradilo se je le tam, kjer so to
                    omogočali gradbeni skladi, v katerih se je denar zbiral že v obdobju ugodnejših
                    gospodarskih razmer.<note place="foot" xml:id="ftn47" n="46"> Ibid.</note>
                </p>
                <p>V obdobju oblasti in banske uprave je bila ljubljanska gluhonemnica, tako kot
                    tudi drugi oblastni in banovinski mladinski zavodi, prisotna v razpravah.
                    Zavedanje o nujnosti njene razširitve je obstajalo. V teh okvirih so potekali
                    tudi razgovori. Prispevek se v nadaljevanju osredotoča na pregled dejavnosti
                    ljubljanske oblasti in banske uprave v zvezi z reševanjem prostorske težave
                    gluhonemnice in financiranjem zavoda.</p>
            </div>
            <div>
                <head>Oblastna in banovinska politika do vprašanja razširitve gluhonemnice</head>
                <p>Ljubljanska gluhonemnica je bila ena izmed socialno-zdravstvenih ustanov, ki jo
                    je ljubljanska oblast prevzela v svojo upravo od države. Ob prevzemu je oblastni
                    odbor ugotovil, da gre za dobro urejen zavod, ki kljub skromnim sredstvom
                    ustreza svojemu namenu.<note place="foot" xml:id="ftn48" n="47"> Marko Natlačen,
                        »Oblastne samouprave v Sloveniji,« v:
                        <hi rend="italic" xml:space="preserve">Slovenci v desetletju 1918–1928,</hi> 345.</note> Uradna oblast se je
                    vseskozi zavedala nujnosti razširitve zavoda, ki bi razrešila prostorsko stisko
                    gluhonemnice. Oblastni referent za socialne in zdravstvene zadeve Anton Brecelj
                    je ob prevzemu ustanov mladinskega skrbstva od države konec dvajsetih let
                    izrazil potrebo po izpopolnitvi in preoblikovanju zavodov za otroke s posebnimi
                    potrebami, med katere je sodila tudi gluhonemnica.<note place="foot"
                        xml:id="ftn49" n="48"> Anton Brecelj, »Zgodbe našega zdravstva in javnega
                        skrbstva,« v:
                        <hi rend="italic" xml:space="preserve">Slovenci v desetletju 1918–1928, </hi>ur.
                        Josip Mal (Ljubljana: Leonova družba, 1928), 457.</note> Sredi marca 1929 je
                    na prošnjo vodilnih v gluhonemnici na seji oblastnega odbora podal poročilo o
                    stanju zavoda in ponovno poudaril potrebo po njegovi razširitvi.<note
                        place="foot" xml:id="ftn50" n="49"> SI_AS/2032, š. 3, ovoj 1, Naš zavod v
                        prvih petdesetih letih obstoja 1900–1950.</note>
                </p>
                <p rend="footnote text">Od leta 1929 pa do leta 1933 so potekali živahni pogovori o
                    razširitvi gluhonemnice. Za zgraditev popolnoma novega zavoda za gluhoneme
                    otroke in mladino ni bilo sredstev, saj bi bilo, po besedah banovega pomočnika
                    Otmarja Pirkmajerja, potrebnih 6.000.000 din izdatkov.<note place="foot"
                        xml:id="ftn51" n="50"> SI_AS/77, f. 1, Stenografski zapisnik 3. seje I.
                        zasedanja banskega sveta, 22. 1. 1931. Pirkmajer je navedel finančni izdatek
                        za zgraditev novega zavoda, ki bi nudil strokovno oskrbo gluhonemim, slepim
                        in drugače prizadetim otrokom.</note> S tem bi trajno obremenili banovinski
                    proračun, zato so potekali pogovori o razširitvi obstoječe gluhonemnice.
                    Načelnik zdravstvenega oddelka Fran Dolšak je na seji banskega sveta 22.
                    januarja 1931 pozdravil dograditev zavoda in poudaril, da gluhonemnica uživa
                    velik sloves tudi izven meja banovine, zato je denar, ki je investiran v ta
                    zavod, dobro naložen. Banske svetnike je opozoril na obisk češkoslovaških
                    učiteljev gluhonemih otrok, ki so ob obisku ljubljanske gluhonemnice temu zavodu
                    izrekli svoje priznanje.<note place="foot" xml:id="ftn52" n="51">
                    Ibid.</note></p>
                <p>Gluhonemnica je kot zavod prosvetnega značaja, ki pa je opravljal tudi naloge
                    socialnega skrbstva, saj so le redki gojenci lahko plačevali oskrbnino, od
                    proračunskega leta 1931/32 sodila v proračun prosvetnega oddelka.<note
                        place="foot" xml:id="ftn53" n="52"> »Proračun izdatkov in dohodkov Dravske
                        banovine za leto 1931/32, Prosvetni oddelek,« <hi rend="italic">Službeni
                            list kraljevske banske uprave Dravske banovine</hi>, št. 23, 1. 4.
                        1931, 427.</note> V proračunskem letu 1930/31 je še sodila v proračun
                    oddelka za socialno politiko in narodno zdravje.<note place="foot"
                        xml:id="ftn54" n="53"> »Proračun izdatkov in dohodkov Dravske banovine za
                        leto 1930/31, Oddelek za socialno politiko in narodno zdravje, Socialno
                        skrbstvo,« <hi rend="italic">Uradni list kraljevske banske uprave Dravske
                            banovine</hi>, št. 44, 29. 3. 1930, 636. </note> V proračunu za leto
                    1930/31 so bili v okviru stvarnih izdatkov predvideni stroški za vzdrževanje
                    gluhonemnice v Ljubljani v vrednosti 261.500 din.<note place="foot"
                        xml:id="ftn55" n="54"> Ibid.</note> Vrednosti dejansko izvršenih izdatkov za
                    vzdrževanje gluhonemnice iz ohranjenega gradiva ni bilo mogoče dobiti, obstajajo
                    pa podatki o dejansko izvršenih izdatkih za posamezne oddelke banske uprave. Za
                    oddelek za socialno politiko in narodno zdravje so bili v proračunu za leto
                    1930/31 odobreni izdatki v vrednosti 42.021.189 din, dejansko izvršeni izdatki
                    pa 39.622.995 din.<note place="foot" xml:id="ftn56" n="55"> SI_AS/77, š. 7, V.
                        zasedanje banskega sveta, Gradivo za zasedanje, Pregled izvršenih izdatkov
                        in dohodkov po občnem banskem proračunu 1930/31, 31. 12. 1933.</note>
                </p>
                <p>Za leto 1931/32 so izdatki za prosvetni oddelek v primerjavi s celotnim
                    banovinskim proračunom predstavljali 11 odstotkov vsega proračuna.<note
                        place="foot" xml:id="ftn57" n="56"> Ibid., š. 1, Stenografski zapisnik 3.
                        seje I. zasedanja banskega sveta, 22. 1. 1931.</note> Proračun gluhonemnice
                    za leto 1931/32 je predvideval 700.920 din izdatkov in prav toliko dohodkov, kar
                    je bilo bistveno več kot v prejšnjem proračunskem letu. Največ izdatkov je bilo
                    predvidenih za prehrano oskrbovancev in osebja, nabavo in vzdrževanje obleke in
                    perila ter zdravniške stroške.<note place="foot" xml:id="ftn58" n="57">
                        Ibid.</note> Banski svet je predlagani banovinski proračun za leto 1931/32
                    imel za tisti minimum, ki je potreben za normalno izvajanje banovinskih
                    gospodarskih, socialnih, prosvetnih in kulturnih dejavnosti. Prav zato je bilo
                    zanj in za bansko upravo veliko razočaranje njegovo znižanje ob potrditvi
                    ministra za finance. Ta je potrdil za dobro petino nižja sredstva, kot je znašal
                    predlog celotnega banovinskega proračuna.<note place="foot" xml:id="ftn59"
                        n="58"> Miroslav
                        Stiplovšek, <hi rend="italic" xml:space="preserve">Banski svet Dravske banovine 1930–1935</hi> (Ljubljana:
                        Znanstvenoraziskovalni inštitut Filozofske fakultete, 2006), 98.</note> Za
                    prosvetni oddelek banske uprave so bili odobreni izdatki v vrednosti 5.893.315
                    din, dejanski izdatki pa so znašali 5.311.757,43 din.<note place="foot"
                        xml:id="ftn60" n="59"> SI_AS/77, š. 7, V. zasedanje, Pregled izvršenih
                        izdatkov in doseženih dohodkov po občnem banovinskem proračunu za leto
                        1931/32.</note></p>
                <p>S proračunskim letom 1932/33 je banovinski šolski odbor po odredbi bana upravljal
                    banovinske zavode, med njimi tudi ljubljansko gluhonemnico.<note place="foot"
                        xml:id="ftn61" n="60"> Ibid., š. 4, III. zasedanje, Banovinski zavodi.
                    </note> Zaradi naraščajoče gospodarske krize je minister za finance izdal stroga
                    navodila o zmanjšanju banovinskih proračunov za leto 1932/33 v primerjavi s
                    prejšnjimi. Sestavljeni so morali biti po načelu strogega varčevanja. Glede na
                    to je bil predlog občega banovinskega proračuna za leto 1932/33 za 3,8 odstotka
                    nižji od predhodnega proračuna.<note place="foot" xml:id="ftn62" n="61">
                        Stiplovšek, <hi rend="italic">Banski svet</hi>, 120.</note> Ban Drago
                    Marušič je ministru za finance poslal v potrditev proračun v višini 170,5
                    milijona din, odobren pa je bil v višini 147,5 milijona din, od tega 47,6
                    milijona din za banovinske zavode, podjetja in ustanove. Proračun izdatkov in
                    dohodkov gluhonemnice za omenjeno leto je znašal 434.520 din, pri čemer je bilo
                    največ izdatkov namenjenih prehrani oskrbovancev in osebja.<note place="foot"
                        xml:id="ftn63" n="62">
                        <hi rend="italic">Službeni list kraljevske banske uprave Dravske
                            banovine</hi>, št. 27, 1. 4. 1932, 534.</note> V okviru stvarnih
                    izdatkov banovinskega šolskega odbora so sredstva za pokritje primanjkljaja
                    dohodkov gluhonemnice znašala 413.320,00 din, kar je bilo največ izmed
                    banovinskih zavodov, ki jih je upravljal banovinski šolski odbor.<note
                        place="foot" xml:id="ftn64" n="63"> Ibid.</note></p>
                <p>Časnik <hi rend="italic">Jutro</hi> je ob potrditvi banovinskega proračuna
                    poudaril, da je bilo za Dravsko banovino predvideno večje proračunsko znižanje,
                    s čimer je želel pokazati na uspešno posredovanje slovenskih režimskih politikov
                    v Beogradu.<note place="foot" xml:id="ftn65" n="64"> Stiplovšek, <hi
                            rend="italic">Banski svet</hi>, 135.</note></p>
                <p>Ob obravnavi predloga proračuna prosvetnega oddelka za leto 1933/34 so se banski
                    svetniki strinjali, da je treba gluhonemnici posvečati več pozornosti, saj že
                    zdavnaj ni več zadoščala potrebam banovine.<note place="foot" xml:id="ftn66"
                        n="65"> V šolskem letu 1933/34 je bilo v gluhonemnici 106 otrok. – Dermelj,
                        »Gluhonemi gojenci v dobi štiridesetih let,« 165.</note> Kljub prostorski
                    stiski, s katero se je soočala, pa so pohvalili njeno gospodarjenje. V
                    gospodarskem oziru naj bi bil zavod vzoren. Njen sistem gospodarjenja naj bi se
                    upošteval tudi pri drugih zavodih. Naloga banske uprave v prihodnosti pa je
                    bila, da zavod deloma razširi. V ta namen naj bi od vsake oskrbnine namenili
                    določen odstotek v sklad za razširitev zavoda.<note place="foot" xml:id="ftn67"
                        n="66"> SI_AS/77, š. 5, III. zasedanje – finančni odbor, Ekspoze k proračunu
                        prosvetnega oddelka za leto 1933/34.</note> Zavedanje banske uprave o
                    nujnosti razširitve zavoda je torej obstajalo, saj je dala v izdelavo tudi načrt
                    za razširitev, a zadostnih finančnih sredstev ni bilo, da bi dela dejansko tudi
                    začeli.</p>
                <p>Oblikovanje proračuna gluhonemnice za leto 1933/34 je potekalo v pogojih
                    poglabljanja gospodarske krize. Tako so na primer za prehrano gojencev računali
                    le 4 din dnevno na osebo, in to samo za deset mesecev šolskega pouka. Znižali so
                    tudi druge stvarne izdatke in poudarili, da je nadaljnje reduciranje proračuna
                    nemogoče. Skupni izdatki za leto 1933/34 naj bi znašali 444.660 din.<note
                        place="foot" xml:id="ftn68" n="67"> Ibid.</note> Iz uradne objave je
                    razvidno, da je proračun gluhonemnice za omenjeno leto znašal 407.320,00
                        din,<note place="foot" xml:id="ftn69" n="68">
                        <hi rend="italic">Službeni list kraljevske banske uprave Dravske
                            banovine</hi>, št. 30, 12. 4. 1933, 442, 443.</note> kar v primerjavi s
                    prejšnjim proračunskim letom ni predstavljalo občutnega znižanja. So se pa
                    občutneje znižala sredstva za pokritje primanjkljaja dohodkov zavoda. Odobrena
                    so bila v vrednosti 383,320 din,<note place="foot" xml:id="ftn70" n="69">
                        Ibid.</note> a so bila še vseeno višja kot za ostale banovinske zavode, ki
                    jih je upravljal banovinski šolski odbor.</p>
                <p>Pri sestavljanju banovinskega proračuna za leto 1933/34 je bilo ponovno
                    upoštevano dejstvo, da se je gospodarska kriza še nadalje poglabljala. Banska
                    uprava je morala obči proračun, proračun banovinskih zavodov, podjetij in
                    ustanov v primerjavi z odobrenim proračunom za leto 1932/33 znatno zmanjšati, in
                    sicer za okoli 12,5 odstotka. Dejansko znižanje pa je bilo še večje, saj je bilo
                    treba iz novega proračuna odplačati še obveznosti iz preteklih let.<note
                        place="foot" xml:id="ftn71" n="70"> Stiplovšek, <hi rend="italic">Banski
                            svet</hi>, 162.</note></p>
                <p>Pred začetkom V. rednega zasedanja banskega sveta 5. februarja 1934 je Podporno
                    društvo za gluhonemo mladino s spomenico banski upravi to pozvalo, naj prične
                    dela za razširitev gluhonemnice in zagotovi sredstva v ta namen, saj se z
                    odlašanjem nič ne privarčuje. Občine so bile namreč finančno vsako leto bolj
                    obremenjene zaradi vzdrževanja nešolanih gluhonemih, ki jih gluhonemnica zaradi
                    prostorske stiske ni mogla sprejeti.<note place="foot" xml:id="ftn72" n="71">
                        SI_AS/2052, t. e. 1, mapa 1, Spomenica kraljevski banski upravi v Ljubljani,
                        20. I. 1934.</note>
                </p>
                <p>Banska uprava je spomenico vzela na znanje in na sejah banskega sveta se je
                    ponovno poudaril problem gluhonemnice. Tehnični oddelek banske uprave je
                    izdeloval načrte za razširitev zavoda. Predvideno je bilo, da se dvigne za eno
                    nadstropje in se na dvorišču po možnosti prizida še en trakt. S tem naj bi
                    gluhonemnici, v »kateri delujejo najboljše učne moči«, dali ponovno
                        veljavo.<note place="foot" xml:id="ftn73" n="72"> SI_AS/77, š. 7, V.
                        zasedanje, III. seja, priloge k uradnemu zapisniku, Poročilo prosvetnega
                        oddelka poslovanja v letu 1933/34 in ekspoze k proračunu 1934/35.</note> Do
                    začetka gradbenih del pa tudi v tem letu ni prišlo zaradi še vedno neugodnih
                    gospodarskih razmer, ki niso dopuščale večjih finančnih stroškov. Oblikovanje
                    banovinskega proračuna za leto 1934/35 je bilo zelo oteženo, ker je bilo treba
                    kljub gospodarski stiski zagotoviti dohodke za kritje tistih minimalnih
                    izdatkov, pod katere ni bilo več mogoče iti, ne da bi prizadeli vitalne interese
                    splošnega gospodarskega in kulturnega položaja v banovini.<note place="foot"
                        xml:id="ftn74" n="73"> Ibid., š. 6, V. zasedanje BS 1934, I. seja,
                        stenografski zapisnik.</note> Proračunski izdatki so se nanašali le na
                    najnujnejše potrebe pri posameznih panogah, ki so sodile v delokrog banovine. Iz
                    predloga proračuna so izpadle tudi vse večje investicije, ki so se preložile na
                    čas, ko se bodo izboljšale razmere na denarnem trgu.<note place="foot"
                        xml:id="ftn75" n="74"> Ibid.</note>
                </p>
                <p>Po sprejetju državnega proračuna je osrednja vlada obravnavala predlog finančnega
                    ministrstva glede banovinskih proračunov za leto 1934/35. Strinjala se je z
                    njihovim znižanjem, ki je v primerjavi s potrjenimi proračuni za tekoče leto
                    znašalo okoli 2 odstotka. Uradno objavljeni skupni izdatki in dohodki
                    gluhonemnice za leto 1934/35 so znašali 436.930 din, od tega je prispevek v
                    sklad za povečanje zavoda nanesel 150.000 din.<note place="foot" xml:id="ftn76"
                        n="75">
                        <hi rend="italic">Službeni list kraljevske banske uprave Dravske
                            banovine</hi>, št. 26, 31. 3. 1934, 296, 297.</note>
                </p>
                <p>Sreda tridesetih let je pomenila prelomnico v prizadevanjih za povečanje
                    banovinskih financ. Začelo se je namreč obdobje postopnega gospodarskega
                        okrevanja.<note place="foot" xml:id="ftn77" n="76"> Stiplovšek, <hi
                            rend="italic">Banski svet</hi>, 275.</note> Izboljšanje finančnega
                    položaja Dravske banovine je bilo povezano tudi s tem, da je bila nekdanja
                    Slovenska ljudska stranka (SLS) v režimu Jugoslovanske radikalne zajednice (JRZ)
                    močnejši dejavnik, kot je bil slovenski liberalni tabor v obdobju vladavine
                    Jugoslovanske nacionalne stranke (JNS).<note place="foot" xml:id="ftn78" n="77">
                        Ibid., 276.</note>
                </p>
                <p>Gluhonemnica je bila tudi v tem obdobju predmet banovinskih razprav. Novi ban
                    Marko Natlačen se je zavedal nujnosti razširitve zavoda.<note place="foot"
                        xml:id="ftn79" n="78"> Decembra 1937 je bil častni gost prvega javnega
                        nastopa Društva gluhonemih v Ljubljani, ki ga je priredilo ob petletnici
                        svojega delovanja. Namen je bil manifestirati pomembnost šolske izobrazbe
                        gluhonemih. – SI_AS/2052, t. e. 1, mapa Društvo gluhonemih v Dravski
                        banovini 1937–1939, Gluhonemi so govorili …</note> V šolskem letu 1937/38 ga
                    je obiskovalo že 123 gojencev.<note place="foot" xml:id="ftn80" n="79"> Dermelj,
                        »Gluhonemi gojenci v dobi štiridesetih let,« 167.</note> Za razširitev
                    zavoda je bila v banovinski proračun za najetje amortizacijskega posojila
                    vnesena anuiteta 100.000 din. Tehnični oddelek je izdelal načrte za dvig
                    poslopja za eno nadstropje. Razširitev zavoda pa je bila le prva stopnja
                    reševanja problema izobraževanja gluhonemih otrok. Naslednja stopnja bi morala
                    biti uvedba obveznega pouka gluhonemih otrok, na kar je opozoril banski svetnik
                    Fran Vidic. Ni bilo dovolj, da so imeli možnost sprejema le tisti, katerih
                    starši so vložili prošnjo.<note place="foot" xml:id="ftn81" n="80"> SI_AS/77, š.
                        12, IX. redno zasedanje BS 1938, III. seja, stenografski zapisnik, 16. II.
                        1938.</note> Kot rečeno, pa tudi vsi prosilci niso bili sprejeti. Kar
                    polovica jih je bila zavrnjena zaradi prostorske stiske.</p>
                <p>Podrobnejši vpogled v razmere v gluhonemnici je banskim svetnikom podal banski
                    svetnik Pavlin Bitnar, ki je obiskal zavod in se sam prepričal o njegovih
                    težavah. Tudi vodstvo gluhonemnice ga je zaprosilo za predstavitev problema v
                    banskem svetu. Poudaril je, da zavod vzdržuje banska uprava z letnim zneskom od
                    350.000 do 400.000 din. Zavodni proračun je bil, po mnenju Bitnarja, v
                    primerjavi z drugimi banovinskimi zavodi vsako leto najnižji in najskromnejši.
                    Banske svetnike je opozoril, da bo treba žrtvovati znesek za obnovo in popravilo
                    zavoda, sicer bo škoda vedno večja. Gradbeni oddelek banske uprave je že izdelal
                    načrt in sestavil proračun za razširitev zavoda. Banska uprava je, kot rečeno,
                    nalagala po 100.000 din v sklad za razširitev gluhonemnice, del tega denarja pa
                    se je porabil za novo centralno kurjavo. V letu 1938 je bilo tako v skladu le
                    230.000 din. Bitnar je sicer pozdravil prizadevanje banske uprave, a je
                    poudaril, da je letni znesek 100.000 din v sklad za razširitev gluhonemnice
                    premajhen. Za čim hitrejšo rešitev prostorske stiske zavoda je predlagal, naj si
                    banska uprava prizadeva za izgradnjo nove gluhonemnice v Mariboru, najame
                    posojilo in izda gradbenemu oddelku nalog za pripravo potrebnega načrta in
                    proračuna. Če v Mariboru ne bi bilo mogoče zgraditi nove gluhonemnice, naj bi se
                    najelo posojilo za razširitev ljubljanske gluhonemnice, dela pa naj bi se čim
                    prej začela.<note place="foot" xml:id="ftn82" n="81"> Ibid.</note></p>
                <p>V svojem poročilu je Bitnar nadalje navedel podatek, da se v Dravski banovini
                    poučuje le 40 odstotkov gluhonemih otrok in mladine, 60 odstotkov pa jih ostane
                    neizšolanih. Opozoril je tudi na premajhno vrednotenje dela učiteljev
                    gluhonemnice. Te je plačevala država tako kot učitelje ljudskih in meščanskih
                    šol. Delo učiteljev gluhonemnice je bilo seveda zahtevnejše. Poleg pouka so ob
                    prostih urah, nedeljah, praznikih in v času počitnic izvajali tudi nadzor nad
                    gojenci. Za te tako imenovane »inspekcije« so učitelji prejemali mesečne
                    nagrade. V obdobju, ko je bilo v zavodu manj otrok, je mesečna nagrada znašala
                    300 din, pozneje, ko se je število gojencev povečalo in je delo postajalo vedno
                    težje, pa se je mesečna nagrada znižala na 230 din. V drugi polovici tridesetih
                    let, ko je bilo število gojencev najvišje, je zaradi pomanjkanja sredstev
                    grozilo še nadaljnje zniževanje mesečnih nagrad.<note place="foot"
                        xml:id="ftn83" n="82"> Ibid.</note></p>
                <p>Od proračunskega leta 1931/32 do vključno 1936/37 so se izdatki za ljudsko
                    šolstvo občutno znižali zaradi gospodarske krize. Skoraj povsem se je prenehala
                    gradnja in prezidava šolskih poslopij, kritje stvarnih šolskih potrebščin pa se
                    je omejilo le na najnujnejše, kar so za svoje delovanje potrebovale ljudske
                        šole.<note place="foot" xml:id="ftn84" n="83"> J. Turk, »Ljudsko šolstvo,«
                        v: <hi rend="italic">Spominski zbornik Slovenije ob dvajsetletnici
                            Kraljevine Jugoslavije</hi>, ur. Jože Lavrič, Josip Mal in France Stele
                        (Ljubljana: Jubilej, 1939), 179. </note> V Kraljevini Jugoslaviji je bilo
                    gospodarsko okrevanje po krizi v zaostanku za evropskimi tokovi, saj se je kriza
                    pokazala z zamudo. V l. 1934, ko je kriza z ustalitvijo dosegla dno, so se
                    pojavili celo prvi majhni znaki oživljanja. Vidnejša konjunktura pa sovpada z
                    nastopom vlade Jugoslovanske radikalne zajednice v l. 1935. Okrevanje je bilo
                    posledica povečanega povpraševanja na glavnih tujih trgih. Prave konjunkture pa
                    ni moglo biti, dokler ni prišlo do sanacije bančnega sistema in obnovitve
                    plačilne sposobnosti kmetov.<note place="foot" xml:id="ftn85" n="84"> Žarko
                        Lazarević, »Prebivalstvo, družba, gospodarstvo pri Slovencih v tridesetih
                        letih,« v: <hi rend="italic">Slovenska trideseta leta: simpozij 1995</hi>,
                        ur. Peter Vodopivec in Joža Mahnič (Ljubljana: Slovenska matica, 1997), 38,
                        39.</note> Leta 1935 so bile z uredbo znižane plače aktivnih državnih
                    uslužbencev, med katere je sodilo tudi učiteljstvo. Vlada je znižanje plač in
                    tudi pokojnin utemeljevala z nujno vzpostavitvijo ravnovesja v državnem
                    proračunu. Z znižanjem osebnih prejemkov naj bi se preprečila redukcija
                    državnega uradništva.<note place="foot" xml:id="ftn86" n="85"> »Uredba o
                        znižanju plač ima svoje gospodarsko in socialno opravičilo,« <hi
                            rend="italic">Slovenec</hi>, 27. 9. 1935, 2.</note> Ministrski svet je
                    sicer jeseni 1937 sprejel sklep o povišanju plač aktivnih državnih uslužbencev
                    na višino pred znižanjem septembra 1935, a z omejitvami. Do povišanja so bili
                    upravičeni le tisti državni uslužbenci, ki so glede na višino plače sodili v
                    srednji, nižji in najnižji razred. Ta ukrep je vlada utemeljevala s tem, da se
                    državna blagajna še ni toliko okrepila, da bi prenesla breme popolnega povračila
                    tistega, kar je bilo državnim uradnikom odvzeto v letu 1935.<note place="foot"
                        xml:id="ftn87" n="86"> »Upokojenci – prezrti in potrti,« <hi rend="italic"
                            >Upokojenec</hi>, 27. 10. 1937, 1, 2.</note> Zaradi povedanega tudi ni
                    bilo mogoče pričakovati povišanja učiteljskih nagrad.</p>
                <p>Banska uprava je vodstvu gluhonemnice na pragu druge svetovne vojne zagotovila
                    začetek gradbenih del za razširitev zavoda, a je okupacija to preprečila.</p>
                <p>V letih takoj po vojni je bila večkrat izrečena kritika nad postopki predvojne
                    banske uprave, ki naj bi zanemarjala problem gluhonemnice. Tudi na sejah
                    banskega sveta so nekateri banski svetniki opozarjali na nujnost razširitve
                    gluhonemnice, ki bi omogočila primerno vzgojo in izobrazbo večjemu številu
                    gluhonemih otrok. Banski svetnik Bitnar je bil, kot rečeno, kritičen tudi do
                    proračuna gluhonemnice, ki naj bi bil eden izmed najskromnejših med proračuni
                    banovinskih zavodov. Verjetno je mislil, da je bil proračun gluhonemnice vsakič
                    prenizek zaradi velikega števila oskrbovancev v primerjavi z drugimi
                    banovinskimi mladinskimi zavodi. Upoštevajoč uradno objavljene proračune
                    banovinskih mladinskih zavodov ni mogoče trditi, da je bil proračun gluhonemnice
                    med najnižjimi. Enako velja tudi za prispevke banovine za kritje primanjkljaja
                    dohodkov gluhonemnice.<note place="foot" xml:id="ftn88" n="87">
                        <hi rend="italic">Službeni list kraljevske banske uprave Dravske
                            banovine</hi>, št. 23, 1. 4. 1931. <hi rend="italic">Službeni list
                            kraljevske banske uprave Dravske banovine,</hi> št. 27, 1. 4. 1932. <hi
                            rend="italic">Službeni list kraljevske banske uprave Dravske
                            banovine</hi> št. 30, 12. 4. 1933. <hi rend="italic">Službeni list
                            kraljevske banske uprave Dravske banovine,</hi> št. 26, 31. 3.
                        1934.</note>
                </p>
            </div>
            <div>
                <head>Zaključek</head>
                <p>Predvojna ljubljanska oblast in nato banska uprava sta se zavedali, da je treba
                    gluhonemnico razširiti. Gluhonemnica je bila tako kot drugi mladinski
                    oblastni/banovinski zavodi vseskozi predmet obravnav na sejah ljubljanskega
                    odbora in nato banskega sveta. V obdobju banovine je bil oblikovan poseben sklad
                    za razširitev gluhonemnice, a se v njem ni nikoli nabralo toliko sredstev, da bi
                    krila razširitev zavoda. Banovina je v veliki meri krila stroške gluhonemnice in
                    drugih mladinskih banovinskih zavodov, tako da nikoli ni bilo na voljo dovolj
                    sredstev za začetek gradbenih del, v obdobju gospodarske krize pa izvedbe
                    takšnega projekta sploh ni bilo mogoče pričakovati. Ugodnejše razmere so
                    nastopile od srede tridesetih let dalje, a brez prošenj vodstva gluhonemnice,
                    kritik nekaterih banskih svetnikov in bližajoče se štiridesetletnice zavoda, ko
                    je bilo pričakovati tudi obiske tujih strokovnjakov s področja poučevanja
                    gluhonemih otrok, se verjetno ne bi zgodilo nič bistvenega. Še vedno bi ostalo
                    zgolj pri razgovorih. Glede na konstantno poudarjanje dejstva, da ni zadostnih
                    finančnih sredstev za razširitev gluhonemnice, se zdi presenetljivo, da so se
                    tik pred okupacijo Slovenije finančna sredstva le našla, določil pa se je tudi
                    točen datum začetka gradbenih del, 1. maj 1941. Gluhonemi otroci s Štajerske,
                    Koroške in Gorenjske ljubljanske gluhonemnice v tem času niso mogli več
                    obiskovati, saj so omenjene pokrajine sodile v nemško okupacijsko območje.
                    Število otrok v ljubljanski gluhonemnici se je zmanjšalo.</p>
                <p>Po drugi svetovni vojni sta bili za zavod pomembni dve pridobitvi, ustanovitev
                    poklicne šole za gluhe in ustanovitev Učnih delavnic za gluho mladino, kjer so
                    se usposabljali in zaposlovali gluhi učenci. Stavbe gluhonemnice niso razširili,
                    pač pa se je leta 1966 zavod preselil v večje prostore na Vojkovo cesto za
                    Bežigradom v Ljubljani. Leta 1988 je bil zavod prenovljen.</p>
            </div>
        </body>
        <back>
            <div type="bibliography">
                <head>Viri in literatura</head>

                <list type="unordered">
                    <head>Arhivski viri:</head>
                    <item>SI_AS, Arhiv Republike Slovenije:<list>
                            <item>SI_AS/77, Banski svet.</item>
                            <item>SI_AS/2032, Zavod za gluhe in naglušne Ljubljana.</item>
                            <item>SI_AS/2052, Zveza društev gluhih in naglušnih Slovenije.</item>
                        </list></item>
                </list>
                <listBibl>
                    <head>Časopisni viri:</head>
                    <bibl><hi rend="italic">Slovenec</hi>, 27. 9. 1935. »Uredba o znižanju plač ima
                        svoje gospodarsko in socialno opravičilo.« </bibl>
                    <bibl><hi rend="italic">Upokojenec</hi>, 27. 10. 1937. »Upokojenci – prezrti in
                        potrti.«</bibl>
                </listBibl>
                <listBibl>
                    <head>Literatura:</head>
                    <bibl>Brecelj, Anton. »Zgodbe našega zdravstva in javnega skrbstva.« V:
                        <hi rend="italic">Slovenci v desetletju 1918–1928, </hi>ur.
                        Josip Mal, 437–61. Ljubljana: Leonova družba, 1928.</bibl>
                    <bibl>Dermelj, Ljubo. »Gluhonemi gojenci v dobi štirideset let.« V: <hi
                            rend="italic">Štirideset let gluhonemnice v Ljubljani 1900–1940,</hi>
                        ur. Rudolf Dostal in Drago Supančič, 154–69. Ljubljana: Ravnateljstvo
                        Gluhonemnice v Ljubljani, 1940.</bibl>
                    <bibl>Dobaja, Dunja. »Gluhonemnica v Ljubljani.« V: <hi rend="italic">Zgodovina
                        otroštva</hi>, ur. Aida Škoro Babić, Mateja Jeraj, Matevž Košir in Bojan
                        Balkovec, 385–96. Ljubljana: Zveza zgodovinskih društev Slovenije,
                        2012.</bibl>
                    <bibl>Jakopič, Bogo. »Začetek kranjskega ustanovnega zavoda za gluhoneme v
                        Ljubljani,« <hi rend="italic">Kronika</hi> 18, št. 3 (1970): 153,
                        154.</bibl>
                    <bibl>Jakopič, Bogo. »Gluhonemnica v Ljubljani (1900–1945).« <hi rend="italic"
                            >Kronika</hi> 20, št. 3 (1972): 163–68.</bibl>
                    <bibl>Jakopič, Bogo. »Ljubljanski Center za rehabilitacijo sluha in govora ob
                        80-letnici.« V: <hi rend="italic">Naš praznik: 1900–1980/Center za
                            rehabilitacijo sluha in govora v Ljubljani</hi>, ur. Bogo Jakopič,
                        15–19. Ljubljana: Center za rehabilitacijo sluha in govora, 1980.</bibl>
                    <bibl>Jakopič, Bogo in Bogdan Knavs. »Duhovniki, začetniki pouka za gluhe na
                        Slovenskem in njihovi dobrotniki.«
                        <hi rend="italic" xml:space="preserve">Socialno delo </hi>45, št. 3/5
                        (2006): 161–67.</bibl>
                    <bibl>Kumelj, Metod. »Odprite vrata v gluhonemnico na stežaj.« V: <hi
                            rend="italic">Štirideset let gluhonemnice v Ljubljani 1900–1940</hi>,
                        ur. Rudolf Dostal in Drago Supančič, 86–95. Ljubljana: Ravnateljstvo
                        Gluhonemnice v Ljubljani, 1940. </bibl>
                    <bibl>Kunst, Ivan. »Naši gluhonemi v preteklem stoletju.« v: <hi rend="italic"
                            >Štirideset let gluhonemnice v Ljubljani 1900–1940,</hi> ur. Rudolf
                        Dostal in Drago Supančič, 8–11. Ljubljana: Ravnateljstvo Gluhonemnice v
                        Ljubljani, 1940.</bibl>
                    <bibl>Lazarević, Žarko. »Prebivalstvo, družba, gospodarstvo pri Slovencih v
                        tridesetih letih.« V: <hi rend="italic">Slovenska trideseta leta: simpozij
                            1995</hi>, ur. Peter Vodopivec in Joža Mahnič, 33–42. Ljubljana:
                        Slovenska matica, 1997.</bibl>
                    <bibl>Mazi, Vilko. <hi rend="italic">Usoda gluhoneme mladine</hi>. Ljubljana:
                        Podporno društvo za gluhonemo mladino v Ljubljani, 1933.</bibl>
                    <bibl>Mazi, Vilko. <hi rend="italic">Pomoč najbednejšim</hi>. Ljubljana:
                        Podporno društvo za gluhonemo mladino v Ljubljani, 1941.</bibl>
                    <bibl>Natlačen, Marko. »Oblastne samouprave v Sloveniji.« V:
                        <hi rend="italic" xml:space="preserve">Slovenci v desetletju 1918–1928, </hi>ur.
                        Josip Mal, 339–57. Ljubljana: Leonova družba, 1928.</bibl>
                    <bibl>Rupnik, Vinko. »Nekaj spominov iz prvih sedemdesetih let.« V: <hi
                            rend="italic">Naš praznik: 1900–1980/Center za rehabilitacijo sluha in
                            govora v Ljubljani</hi>, ur. Bogo Jakopič, 109–16. Ljubljana: Center za
                        rehabilitacijo sluha in govora, 1980.</bibl>
                    <bibl>Stiplovšek, Miroslav.<hi rend="italic"> Banski svet Dravske banovine 1930–1935</hi>.
                        Ljubljana: Znanstvenoraziskovalni inštitut Filozofske fakultete,
                        2006.</bibl>
                    <bibl>Šorn, Mojca. <hi rend="italic">Življenje Ljubljančanov med drugo svetovno
                            vojno</hi>. Ljubljana: Inštitut za novejšo zgodovino, 2007.</bibl>
                    <bibl>Turk, J. »Ljudsko šolstvo,« V: <hi rend="italic">Spominski zbornik
                            Slovenije ob dvajsetletnici Kraljevine Jugoslavije</hi>, ur. Jože
                        Lavrič, Josip Mal in France Stele, 177–96. Ljubljana: Jubilej, 1939.</bibl>
                    <bibl>Zupanič Slavec, Zvonka. »Gluhonemnica.« <hi rend="italic">Strokovna revija
                            ISIS</hi> 3 (2012): 43–48.</bibl>
                </listBibl>
                <listBibl>
                    <head>Tiskani viri: </head>
                    <bibl><hi rend="italic">Službeni list kraljevske banske uprave Dravske
                            banovine</hi>, št. 23, 1. 4. 1931. </bibl>
                    <bibl><hi rend="italic">Službeni list kraljevske banske uprave Dravske
                            banovine</hi>, št. 27, 1. 4. 1932.</bibl>
                    <bibl><hi rend="italic">Službeni list kraljevske banske uprave Dravske
                            banovine</hi>, št. 30, 12. 4. 1933. </bibl>
                    <bibl><hi rend="italic">Službeni list kraljevske banske uprave Dravske
                            banovine</hi>, št. 26, 31. 3. 1934.</bibl>
                    <bibl><hi rend="italic">Uradni list kraljevske banske uprave dravske
                            banovine</hi>, št. 25, 28. 1. 1930.</bibl>
                    <bibl><hi rend="italic">Uradni list kraljevske banske uprave Dravske
                            banovine</hi>, št. 44, 29. 3. 1930.</bibl>
                </listBibl>
            </div>
            <div type="summary" xml:lang="en">
                <docAuthor>Dunja Dobaja</docAuthor>
                <head>THE EFFORTS TO EXPAND THE DEAF-MUTE INSTITUTE IN LJUBLJANA IN THE INTERWAR
                    PERIOD</head>
                <head>SUMMARY</head>
                <p>The contribution describes the efforts to expand the deaf-mute institute in
                    Ljubljana in the interwar period. The institute was built for 50 to 60 children,
                    but their number gradually exceeded 100. Due to the limited spatial capacities
                    the institute was not able to admit all the children who passed the entrance
                    examination. Their admission was postponed until the following year. However,
                    the problem was that the deaf-mute institute received a large number of
                    applications in the following year as well. They tried to break this vicious
                    circle by engaging in intensive efforts to expand the institute. The institute's
                    leadership and teachers drew up a plan for the expansion and appealed to the
                    Ljubljana Administrative Unit Committee and later also to the Banate to provide
                    the institute with the necessary resources to start the works. The Banate
                    administration established a special fund for the collection of resources to
                    expand the deaf-mute institute. However, the running costs of the institute were
                    such that the resources of this fund grew very slowly. The Administrative Unit
                    Committee and later the Banate covered the majority of the costs of the
                    deaf-mute institute as well as other youth institutes. The discussions to expand
                    the institute were held with its leadership until the end of the 1930s.
                    Immediately before the occupation of Slovenia, the Banate administration finally
                    adopted a decision to begin the construction works and set a date, 1 May 1941.
                    By that time, however, Slovenia was already divided into occupied regions.</p>
            </div>
        </back>
    </text>
</TEI>
