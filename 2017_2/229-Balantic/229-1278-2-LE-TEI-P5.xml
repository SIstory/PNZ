<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Zahodnonemške priprave na smrt predsednika Josipa Broza Tita. Obravnavanje
                    dejavnikov morebitne destabilizacije Jugoslavije v primeru smrti predsednika
                    Tita in priprava ukrepov za podporo Jugoslaviji</title>
                <author>
                    <name>
                        <forename>Polona</forename>
                        <surname>Balantič</surname>
                    </name>
                    <roleName>Mag. zgodovine</roleName>
                    <roleName>doktorska študentka zgodovine</roleName>
                    <address>
                        <addrLine>Dečmanova 2</addrLine>
                        <addrLine>SI-1000 Ljubljana</addrLine>
                    </address>
                    <email>polona.balantic@rtvslo.si</email>
                </author>
            </titleStmt>
            <editionStmt>
                <edition><date>2017-06-02</date></edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Kongresni trg 1</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/229</pubPlace>
                <date>2016</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">57</biblScope>
                <biblScope unit="issue">2</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <profileDesc>
            <langUsage>
                <language ident="sl"/>
                <language ident="en"/>
            </langUsage>
            <textClass>
                <keywords xml:lang="en">
                    <term>cold war</term>
                    <term>president Tito</term>
                    <term>Yugoslavia as a “Sonderfall”</term>
                    <term>Helmut Schmidt</term>
                    <term>the breakup of Yugoslavia</term>
                </keywords>
                <keywords xml:lang="sl">
                    <term>hladna vojna</term>
                    <term>predsednik Tito</term>
                    <term>Jugoslavija kot Sonderfall</term>
                    <term>Helmut Schmidt</term>
                    <term>razpad Jugoslavije</term>
                </keywords>
            </textClass>
        </profileDesc>
        <revisionDesc>
            <listChange>
                <change>
                    <date>2017-08-30</date>
                    <name>Neja Blaj Hribar</name>
                    <desc>Pretvorba iz DOCX v TEI, dodatno kodiranje</desc>
                </change>
            </listChange>
        </revisionDesc>
    </teiHeader>
    <text>
        <front>
            <docAuthor>Polona Balantič<note place="foot" xml:id="ftn1" n="*">
                    <hi rend="bold">Mag. zgodovine, doktorska študentka zgodovine (Filozofska
                        fakulteta, Univerza v Ljubljani), Dečmanova 2, SI-1000 Ljubljana, </hi><ref
                        target="file:///D:\Downloads\polona.balantic@rtvslo.si"><hi rend="bold"
                            >polona.balantic@rtvslo.si</hi></ref></note></docAuthor>
            <docImprint>
                <idno type="cobissType">Cobiss tip: 1.01</idno>
                <idno type="UDC"/>
            </docImprint>
            <div type="abstract">
                <head>IZVLEČEK</head>
                <p><hi rend="italic">Prispevek poskuša na osnovi analize dokumentov političnega
                        arhiva nemškega zunanjega ministrstva ponuditi odgovor, ali so v letih
                        pričakovanja smrti predsednika Tita zahodni zavezniki Jugoslavijo
                        obravnavali kot potencialni izvor varnostne krize v razmerah blokovske
                        razdelitve sveta. Raziskovalna metoda je bila analiza dokumentov v fondih,
                        ki dokumentirajo nemško-jugoslovanske odnose v obdobju vlad nemškega
                        kanclerja Helmuta Schmidta (1974-1982). Analiza dokumentov potrjuje
                        hipotezo, da so zahodni zavezniki zaradi svojega interesa za ohranitev
                        blokovsko nevtralne Jugoslavije od leta 1976 pozorno spremljali njen
                        varnostni položaj in pravilno predvidevali, da neposredna grožnja
                        Jugoslaviji ni Sovjetska zveza, temveč gospodarska kriza v Jugoslaviji in
                        napetosti med njenimi narodi.</hi></p>
                <p><hi rend="italic">Ključne besede: hladna vojna, predsednik Tito, Jugoslavija kot
                        Sonderfall, Helmut Schmidt, razpad Jugoslavije</hi></p>
            </div>
            <div type="abstract" xml:lang="en">
                <head>ABSTRACT</head>
                <head>WESTERN GERMANY PREPARATIONS FOR THE DEATH OF PRESIDENT JOSIP BROZ TITO.
                    ADDRESSING FACTORS OF A POSSIBLE DESTABILIZATION OF YUGOSLAVIA IN CASE OF THE
                    DEATH OF PRESIDENT TITO AND THE PREPARATION OF MEASURES TO SUPPORT
                    YUGOSLAVIA</head>
                <p><hi rend="italic">The main aim of the article was to determine, based on the
                        analysis of documents obtained from the German Foreign Ministry political
                        archives, whether, during the time when the death of President Tito was
                        expected, the western allies perceived Yugoslavia as a potential source of
                        security crisis in the world that was divided into two blocs. The research
                        method used in the study is the analysis of documents from archives
                        describing relations between Germany and Yugoslavia during the 1974–1982
                        period, when Helmut Schmidt served as Chancellor of the Federal Republic of
                        Germany. The results confirmed the hypothesis that, due to their interest to
                        keep Yugoslavia neutral in matters concerning the bloc division, the western
                        allies had, since 1976, closely monitored the security position of the
                        Yugoslavian state and determined that the economic crisis in Yugoslavia and
                        tensions between its peoples posed a direct threat to its
                    existence.</hi></p>
                <p><hi rend="italic">Key words: cold war, president Tito, Yugoslavia as a
                        “Sonderfall”, Helmut Schmidt, the breakup of Yugoslavia</hi></p>
            </div>
        </front>
        <body>
            <div>
                <head>Prolog</head>
                <p>Na prvi seji zvezne vlade v Bonnu po smrti predsednika Josipa Broza Tita so
                    Jugoslavijo obravnavali pod točko tri dnevnega reda z naslovom <hi rend="italic"
                        >Internationale Lage</hi> (Mednarodne razmere). Administracija zveznega
                    kanclerja Helmuta Schmidta<note place="foot" xml:id="ftn2" n="1"> Helmut Schmidt
                        je bil drugi zvezni kancler iz vrst socialnih demokratov (SPD) v povojni
                        ZRN. 16. aprila 1974 je po njegovem odstopu nasledil Willyja Brandta.
                        Kancler je bil do 1. oktobra 1982, ko so mu izglasovali nezaupnico. Vladno
                        politiko koalicije strank SPD in FDP (Liberalno-demokratska stranka) v eri
                        kanclerja Schmidta so zaznamovali soočanje s posledicami naftne krize (1973)
                        in energetske krize (1979), ohladitev odnosov med Washingtonom in Moskvo ter
                        soočanje z vzponom levega terorizma, konkretneje boja proti terorizmu
                        Frakcije rdeče armade (RAF). Prav zaradi teh okoliščin delovanja njegovih
                        treh vlad so pogoste ocene, da je njegovi karieri zveznega kanclerja
                        umanjkal pozitiven vrh, zaradi nenehnega soočanja s kriznimi okoliščinami pa
                        je tudi kot kancler ohranil vzdevek »krizni menedžer«. Tega so mu nadeli, ko
                        je kot senator za notranje zadeve mesta Hamburg uspešno vodil reševalno
                        akcijo ob katastrofalnih poplavah v noči s 16. na 17. februar 1962. Drugače
                        kot njegov predhodnik Willy Brandt je Schmidt zavračal idealistični pristop
                        k oblikovanju zunanjepolitične strategije in obveljal za realpolitika. Zanj
                        je veljalo, da v polju socialdemokratske politike stoji na desnem polu.
                        Njegova politika je bila tako prvenstveno usmerjena k stabilizaciji in rasti
                        zahodnonemškega gospodarstva pa tudi gospodarskega prostora zahodnoevropskih
                        integracij. Drugo vodilo je bilo preprečevanje možnosti, da bi ZRN postala
                        mednarodnopolitično izolirana. Osnovni naslovnik vseh njegovih politik je
                        bila Evropa (v terminu Zahodne Evrope, tedaj reprezentirane z Evropsko
                        gospodarsko skupnostjo pa tudi z zvezo NATO), čeprav je bil tudi prepričan
                        'transatlantik' in je verjel v nujnost dobrega sodelovanja z ZDA. Osrednja
                        os njegove zunanje politike je bil Bonn–Pariz, saj je Schmidt verjel, da je
                        tesno sodelovanje ZRN s Francijo prvi pogoj za poglabljanje predvsem
                        gospodarske integracije zahodnoevropskih kapitalističnih gospodarstev.
                        Primat gospodarskih in finančnih zadev v Schmidtovi vladni politiki (tudi v
                        njegovi zunanji politiki) potrjuje med drugim njegova iniciativa za srečanja
                        gospodarskih velesil, iz česar so se razvila redna letna srečanja
                        gospodarskih velesil (G7) ter program za vzpostavitev evropske monetarne
                        unije (obe pobudi je oblikoval in predstavil skupaj s francoskim
                        predsednikom Valeryjem Giscardom d'Estaingom). Če je za obdobje vlad Willyja
                        Brandta obveljala ocena, da si je tedaj ZRN povrnila ugled v mednarodni
                        politiki, pa mandate vlad Helmuta Schmidta ocenjujejo kot čas, ko ZRN vstopi
                        v klub političnih velesil, kjer s temi enakopravno razpravlja tudi o
                        varnostnih vprašanjih. Tozadevno naj bi bila ključna cezura Schmidtova
                        udeležba na sestanku vodstvene skupine NATA na Guadeloupu januarja 1979,
                        kjer je ZRN kot sicer nejedrska država enakovredno z drugimi udeleženkami
                        iskala rešitve vprašanja jedrskega orožja in njegovega nameščanja.
                        Schmidtovo tretjo vlado po izglasovani nezaupnici je nasledila vlada
                        koalicije strank CDU (Krščansko-demokratske stranke) in FDP s kanclerjem
                        Helmutom Kohlom. Ta koalicija in Kohl kot kancler sta se obdržala do
                        združitve obeh nemških držav v letu 1990. Podrobneje o vladni politiki
                        Helmuta Schmidta v: Christian Hacke,
                        <hi rend="italic" xml:space="preserve">Die Außenpolitik der Bundesrepublik Deutschland. Von Konrad Adenauer bis Gerhard Schröder </hi>(Berlin:
                        Ullstein, 2004). Helga Haftendorn, <hi rend="italic">Deutsche Außenpolitik
                            zwischen Selbstbeschränkung und Selbstbehauptung:
                        1945</hi>–<hi rend="italic" xml:space="preserve">2000 </hi>(München:
                        Deutsche Verlangs-Anstalt, 2001). Gunter Hofmann, <hi rend="italic">Willy
                            Brandt und Helmut Schmidt. Geschichte einer schwierigen
                            Freundschaft</hi> (München: C. H. Beck, 2012).</note> je ugotavljala:
                    »Časovno sovpadanje afganistanske krize s hudo boleznijo predsednika Tita je
                    Jugoslaviji omogočilo preverbo določenih kriznih mehanizmov oziroma mehanizmov
                    prehoda. Ta preizkus je bil očitno uspešen: Notranje razmere so ostale stabilne,
                    javen odziv preudaren. Tudi po Titovi smrti 4. 5. 1980 še naprej ni nobenega
                    razloga za dvom v sposobnost delovanja in stabilnost Jugoslavije.«<note
                        place="foot" xml:id="ftn3" n="2"> DE-PAAA, 42 (ZA), f. 132867, Gradivo
                        referata 214 za sejo vlade 7. 5. 1980, 6. 5. 1980.</note></p>
                <p>Jesco von Puttkamer, ki je kot veleposlanik Zvezne republike Nemčije (ZRN) v
                    Beogradu od leta 1975 pozorno spremljal priprave na prehod Jugoslavije v čas po
                    Titovi smrti, katerih kleč je bila predvsem ustavna kodifikacija instituta
                    kolektivnega vodstva kot sredstva zoper mogoč nastop vakuuma na vrhu države in
                    kot ukrepa za ohranjanje stabilnosti v večnacionalni federaciji, je pol leta po
                    Titovi smrti napisal bolj realistično oceno: »Po Titovi smrti je Jugoslavijo
                    zajela splošna, iskrena žalost. Pokazalo se je, da je užival simpatijo daleč
                    onkraj krogov komunistične partije skoraj med vsemi Jugoslovani. Splošen šok, ki
                    ga je Titova smrt sprožila, je pri opazovalcih vzbudil vtis močne enotnosti. V
                    tem obdobju je kolektivno vodstvo uspešno izkoristilo priložnost za izpeljavo
                    prvih korakov prehoda v čas po Titu. </p>
                <p>Kot je bilo pričakovati, je del učinka šoka sčasoma poniknil v ozadje in goreča
                    praktična vprašanja vsakodnevnega življenja, predvsem na ekonomskem področju, so
                    stopila v ospredje, pri čemer je občutek pripadanja (skupni državi, op. P. B.)
                    popolnoma izostal. Jugoslovani so zdaj pridobivali nove izkušnje. Ugotavljali
                    so, da je ena stvar imeti sistem samoupravljanja z nesporno avtoriteto na vrhu,
                    ki jo je v vsakem trenutku mogoče poklicati in ki je v skrajnem položaju
                    odločala, povsem druga stvar pa je shajati v tem zapletenem sistemu brez takšne
                    avtoritete. Prvič v povojnem obdobju sta se morala jugoslovansko vodstvo in
                    javnost sprijazniti z dejstvom, da je treba konflikte javno razrešiti.«<note
                        place="foot" xml:id="ftn4" n="3"> DE-PAAA, 42 (ZA), f. 132868, Ber. Nr.
                        1425/80, Betr.: Entwicklung in Jugoslawien seit Titos Tod, 7. 11.
                        1980.</note>
                </p>
                <p>Obenem se je moralo politično vodstvo soočiti tudi z novo odsotnostjo »ključnega
                    arbitra, ki je sistem rešil iz brezupnega položaja, kadar je vse drugo
                    odpovedalo«, za katerega se je v obdobju optimizma po letu 1971, v neke vrste
                    »zlati dobi«, zdelo, da je rešil tudi nacionalno vprašanje.<note place="foot"
                        xml:id="ftn5" n="4"> Sabrina Petra Ramet, <hi rend="italic">Balkan Babel:
                            The Disintegration of Yugoslavia from the Death of Tito to the Fall of
                            Milošević</hi> (Boulder: Westview Press, 2002), 5. Na smrt Tita kot
                        trenutek izgube ključnega arbitra v reševanju kriz v povojni Jugoslaviji v
                        članku <hi rend="italic">Ustava SFRJ in ustavni sistem 1974, povzročitelj
                            krize ali mehanizem za njeno reševanje?</hi> opozarja Mitja Žagar.
                        Ugotavlja, da je bil predsednik Tito skupaj z vrhom Zveze komunistov
                        Jugoslavije kot vrhom nosilke političnega monopola »najpomembnejši in
                        najbolj učinkovit neformalni mehanizem za preprečevanje, upravljanje in
                        reševanje kriz in konfliktov«. Žagar ugotavlja, da je bilo to »bistvenega
                        pomena v državi, katere oblast in vladajoča ideologija sta trdili, da
                        uveljavljanje socialističnega samoupravljanja pretvarja Jugoslavijo v družbo
                        brez konfliktov, saj iz navedenih razlogov ustavni in politični sistem nista
                        vključevala in razvila učinkovitih formalnih mehanizmov in institucij za
                        preprečevanje, upravljanje in razreševanje kriz in konfliktov«. – Matija
                        Žagar, »Ustava SFRJ in ustavni sistem 1974: povzročitelj krize ali mehanizem
                        za njeno razreševanje?,« v: <hi rend="italic">Slovenija – Jugoslavija, krize
                            in reforme 1968</hi>–<hi rend="italic" xml:space="preserve">88, </hi>ur.
                        Zdenko Čepič (Ljubljana: Inštitut za novejšo zgodovino, 2010),
                        231–56.</note></p>
                <p>Zgoščenost nemških poročil o razmerah v Jugoslaviji od začetka Titove bolezni, o
                    kateri tuji diplomati poročajo od nastopa leta 1980,<note place="foot"
                        xml:id="ftn6" n="5"> Prvo poročilo diplomatov ZRN o Titovi bolezni v
                        dokumentih političnega arhiva nemškega zunanjega ministrstva nosi datum 4.
                        1. 1980. V njem svetnik veleposlaništva Hallensleben poroča, da ljudje
                        govorijo, da bo Tito umrl in da ga bo nasledil Rus: »Dogajanja v Afganistanu
                        marsikateremu Jugoslovanu kažejo, da se mora Jugoslavija za svoj sedanji
                        položaj zahvaliti le Titu in da ga lahko vzdržuje le on.« – DE-PAAA, 42
                        (ZA), f. 132866, Fernschreiben (verschlüsselt), Nr. 10, Betr.:
                        Gesundheitszustand Titos, 4. 1. 1980.</note> in pa pozorno spremljanje
                    razvoja v Jugoslaviji in tudi razvoja njenega položaja v mednarodni skupnosti je
                    treba razumeti v kontekstu posebnega položaja, ki ga je Bonn (in obenem Zahod)
                    pripisoval stabilnem in v kontekstu blokovske razdelitve sveta neodvisnem
                    položaju Jugoslavije.<note place="foot" xml:id="ftn7" n="6"> Kompendij
                        varnostno-političnih analiz razvoja v jugovzhodni Evropi na ozadju ideje
                        Balkana kot cone brez jedrskega orožja in pa Titove smrti je že leta 1983
                        izšel pod naslovom <hi rend="italic">South-Eastern Europe After Tito: A
                            Powder Keg for the 1980s</hi>. Strnjeno pojasnilo interesa Zahoda za
                        varovanje neodvisne Jugoslavije tudi v obdobju po Titu poda uvodni tekst
                        politologa Williama F. Gutteridgea: »Ne le da so interesi na Balkanu in v
                        vzhodnem Sredozemlju po pravilu odvisni od interakcij med zvezo Nato in
                        Varšavskim paktom, ampak so v veliki meri še vedno določeni z dediščino
                        obiska Winstona Churchilla v Moskvi oktobra 1944. Nikjer izven Srednje
                        Evrope ni obstoj (in priznanje obstoja, op. P. B.) sovjetskih in zahodnih
                        con vpliva bolj ekspliciten. Uspešno nadaljevanje (KVSE, op. P. B.) procesa
                        Helsinki–Beograd–Madrid v obliki realistične konference o razoroževanju bi
                        koristil vsej regiji, katere interesov ne moremo ločiti od interesov
                        preostale Evrope in jih ne moremo obravnavati ločeno od njih.« – William
                        Frank Gutteridge, »Summary of Discussions and Notes on Recent Developments,«
                        v: <hi rend="italic">South-Eastern Europe After Tito: A Powder Keg for the
                            1980s</hi>, ur. David Carlton in Carlo Schaerf (London in Basingstoke:
                        The Macmillian Press LTD, 1983), 4.</note></p>
                <p>Jugoslavija kot <hi rend="italic">Sonderfall</hi> (poseben primer) zahodnonemške
                    zunanje politike je bila še posebej značilna za obdobje vlad
                    socialnodemokratskih kanclerjev; prav Willy Brandt (kancler v obdobju 1969–1974)
                    je še kot zunanji minister v veliki koaliciji kanclerja Kurta Georga Kissingerja
                    (1966–69) spodbudil zagon postopka za obnovitev diplomatskih odnosov z
                    Jugoslavijo, do česar je prišlo leta 1968.<note place="foot" xml:id="ftn8" n="7"
                        > Podrobneje o obnovi diplomatskih odnosov med ZRN in Jugoslavijo v: Dušan
                        Nečak, <hi rend="italic">'Ostpolitik' Willyja Brandta in Jugoslavija
                            (1963</hi>–<hi rend="italic" xml:space="preserve">1969) </hi>(Ljubljana:
                        Znanstvena založba Filozofske fakultete, 2013), 120–74.</note> V naslednjih
                    letih je nemška podpora Jugoslaviji pretežno obsegala ukrepe za podporo
                    jugoslovanskemu gospodarstvu, v obliki sprejemanja jugoslovanskih
                    gastarbajterjev, sodelovanja z jugoslovanskimi podjetji in s kreditno podporo
                    jugoslovanskemu gospodarskemu razvoju. Zanimiv komentar te nemške podpore
                    ohranjanju stabilnosti Jugoslavije je zapisal Viktor Meier, ki je bil v
                    obravnavanem obdobju stalni dopisnik časopisa <hi rend="italic">Frankfurter
                        Allgemeine Zeitung</hi> za področje Jugoslavije: »Jugoslavija je na Zahodu
                    pobirala sadove skoraj romantične naklonjenosti. Nemški socialdemokrati, med
                    njimi celo realistično misleči zvezni kancler Schmidt, so pri tem vodili.«<note
                        place="foot" xml:id="ftn9" n="8"> Viktor Meier, <hi rend="italic">Zakaj je
                            razpadla Jugoslavija</hi> (Ljubljana: Znanstveno in publicistično
                        središče, 1996), 29.</note></p>
                <p>Kot izhaja iz dokumentov političnega arhiva nemškega ministrstva za zunanje
                    zadeve iz obdobja zadnjega socialnodemokratskega kanclerja v času obstoja dveh
                    nemških držav Helmuta Schmidta (1974–1982), so zahodne zaveznice predvsem od
                    leta 1976 vodile intenziven dialog o mogočih ukrepih za podporo Jugoslaviji, če
                    bi se ob smrti predsednika Tita pojavila resna grožnja njeni stabilnosti in
                    njenemu obstoju. Od tega leta se je namreč v okviru zveze NATO sestajala
                    neformalna skupina političnih direktorjev in vojaških svetovalcev za
                    posvetovanje o zadevi <hi rend="italic">Krisenfall Jugoslawien</hi> (Krizni
                    primer Jugoslavija). Kot pričajo dokumenti, pa so bili zdravje predsednika Tita
                    in implikacije stanja Titovega zdravja za politično stabilnost Jugoslavije
                    predmet razprav že vsaj od leta 1974.</p>
                <p>Da je šlo pri odločitvi za podporo Jugoslaviji za politično (in tudi ideološko)
                    odločitev, katere poteze so prihajale navzkriž z realpolitičnim razmišljanjem in
                    s smernicami gospodarske in finančne politike posameznih zahodnih držav, priča
                    poročilo s konca leta 1975: »Ob robu ministrskega srečanja zveze NATO so
                    ministri za zunanje zadeve razpravljali tudi o tem, kako bi lahko pomagali
                    jugoslovanskemu gospodarstvu in tako okrepili samostojnost države. <hi
                        rend="underline">Sauvagnargues</hi> in <hi rend="underline">Callaghan</hi>
                    sta s podtonom začudenja vprašala ministra (Genscherja, op. P. B.), zakaj
                    onemogočamo dostop Jugoslavije do evropske razvojne banke. <hi rend="underline"
                        >Zvezni minister</hi> je izrazil mnenje, da imamo tu najverjetneje opraviti
                    z neprimernim poskusom proračunskih uradnikov, da bi delali zunanjo politiko.
                    Svojim kolegom lahko zagotovi, da to ne bo več dolgo trajalo.« (podčrtano v
                    izvirnem dokumentu)<note place="foot" xml:id="ftn10" n="9"> DE-PAAA, 42 (ZA), f.
                        116707, Vermerk betrifft: Unterstützung eines unabhängigen Jugoslawiens, 15.
                        12. 1975.</note>
                </p>
                <p>V obravnavanem obdobju treh vladnih mandatov kanclerja Schmidta skozi dostopne
                    dokumente sledimo razvoju identifikacije morebitnih groženj samostojni in v
                    blokovski konstelaciji nevtralni Jugoslaviji: od prve polovice sedemdesetih let
                    je kot vedno manj realna neposredna grožnja ocenjena možnost vojaške
                    intervencije Sovjetske zveze, vedno bolj pa prihaja v ospredje zavedanje, da
                    bodo o koheziji Jugoslavije odločali sposobnost gospodarskega preživetja
                    federacije, zavezanost republik in pokrajin k razvoju projekta skupne države in
                    pa občutek pripadnosti federaciji med prebivalstvom. Dokumenti razkrivajo, da je
                    v letih po smrti predsednika Tita prav dolgotrajna gospodarska kriza odprla
                    vrata povečevanju najprej gospodarskega, po tem pa tudi političnega vpliva
                    Sovjetske zveze v Jugoslaviji in tako tudi širše na Balkanu. Temu se je s
                    koordinirano akcijo z intervencijo Mednarodnega denarnega sklada (MDS) Zahod
                    sredi osemdesetih let zoperstavil. A prav poseg MDS v že spremenjenem
                    geopolitičnem okolju s pešanjem blokovske napetosti in temu ustreznim upadanjem
                    interesa Zahoda za ohranjanje neodvisne Jugoslavije, posledično pa tudi z
                    naraščanjem neizprosnosti zahodnih upnikov, je tudi napovedal in vodil v konec
                    (finančne) samostojnosti jugoslovanske države, kot katalizator padca realnega
                    standarda jugoslovanskega prebivalstva pa tudi v eskalacijo napetosti med
                    federalnimi enotami in narodi Jugoslavije.</p>
            </div>
            <div>
                <head>Trojna kriza v času smrti predsednika Tita</head>
                <p>Zgodovinarka Branka Magaš, ki je kot novinarka komentirala krizo v Jugoslaviji od
                    leta 1980 pa vse do leta 1992, je januarja 1980 zapisala: »Čeprav se Tito ne zdi
                    usodno bolan, ni presenetljivo, da je vstop sovjetskih čet v Afganistan sprožil
                    nov krog špekulacij o prihodnosti Jugoslavije. NATO sicer ne poroča o premikih
                    čet Varšavskega pakta v bližini jugoslovanskih mej; to, da je jugoslovanska
                    vojska v pripravljenosti, je popolnoma pričakovano. Jugoslovani sami so močno
                    zavrnili namige, da potrebujejo zunanjo zaščito. V resnici so takšne špekulacije
                    bolj povezane s poskusi ustvarjanja političnega kapitala iz sovjetske dileme v
                    Kabulu kot z varovanjem jugoslovanske nacionalne neodvisnosti. /…/«<note
                        place="foot" xml:id="ftn11" n="10"> Branka Magaš, <hi rend="italic">The
                            Destruction of Yugoslavia, Tracking the Break-Up 1980-1992</hi> (London
                        in New York: Verso, 1993), 79.</note></p>
                <p>V začetku leta 1980 je svetovna javnost kot največjo potencialno grožnjo
                    Jugoslaviji morebiti res ocenjevala agresivnost, ki jo je Sovjetska zveza
                    demonstrirala z invazijo v Afganistanu decembra 1979. Na to kaže tudi zapisnik
                    tiskovne konference tedanjega ameriškega zunanjega ministra Warrena
                    Christopherja, ki so ga nemški diplomati vključili med svoje dokumente. 15.
                    januarja, ob robu zasedanja sveta zveze NATO na temo razmer v Afganistanu, so
                    Christopherja vprašali, ali je svet razpravljal tudi o morebitnem kriznem načrtu
                    za Jugoslavijo. Christopher je odgovoril: »V pogovorih, ki sem jih imel v
                    zadnjih 356 urah, je bila Jugoslavija omenjena kot ilustracija za način, na
                    katerega so države na periferiji Sovjetske zveze ogrožene zaradi akcije, ki jo
                    je Sovjetska zveza izvedla v Afganistanu. Jugoslavije nismo posebej ali
                    podrobneje analizirali, vendar pa menim, da se morajo vse države na periferiji
                    Sovjetske zveze zavedati, da je njihov položaj sedaj drugačen, kot je bil,
                    preden je Sovjetska zveza izvedla invazijo v pred tem neodvisno državo in v njej
                    namestila skoraj 100.000 vojakov.«<note place="foot" xml:id="ftn12" n="11">
                        DE-PAAA, 42 (ZA), f. 132867, Reg. Nr. 361 (VS-nur für den Dienstgebrauch),
                        Text: Christopher Conference in Brussels, 21. 1. 1980.</note></p>
                <p>Izjave o novem položaju za Jugoslavijo po sovjetski invaziji v Afganistan je
                    treba razumeti predvsem v kontekstu prepričanja zahodnih zaveznikov, da morajo
                    ne le Jugoslaviji, pač pa tudi Sovjetski zvezi dati jasen znak, da si bodo sami,
                    tudi po smrti predsednika Tita, aktivno prizadevali za podporo ohranitvi
                    Jugoslavije. O tem govorijo v nadaljevanju citirani dokumenti pogovorov znotraj
                    zveze NATO. </p>
                <p>Zelo trezno in z upoštevanjem nadaljnjega razvoja dogodkov tudi pravilno so
                    dejavnike nestabilnosti ocenjevali v bonski zunanjepolitični centrali. Njena
                    analiza iz sredine januarja jasno identificira gradnike trojne zaostritve razmer
                    v Jugoslaviji leta 1980, ki so jo poudarjale kasnejše zgodovinske analize.
                    Analiza referata 214, ki je bil pod vodstvom visoke uradnice dr. Renate
                    Finke-Osiander pristojen za Jugoslavijo, je prišla do sklepa: »Neposredne <hi
                        rend="underline">grožnje</hi> Jugoslaviji ni pričakovati niti od
                    jugoslovanske <hi rend="underline" xml:space="preserve">emigracije </hi>niti od
                        <hi rend="underline">Sovjetske zveze</hi>. Komaj verjetno bi bilo, da bi se
                    Sovjetska zveza prav zdaj (po Afganistanu) odločila za prenagljene akcije.
                    Počakala bo, ali bo čas delal zanjo. /…/ Za jugoslovansko vodstvo bo pomembno,
                    ali bo čas predaha <hi rend="italic" xml:space="preserve">(Atempause – </hi>čas
                    občutka solidarnosti po smrti predsednika Tita, op. P. B.) izkoristilo za
                    regeneracijo akcijsko sposobnega in navzven trdnega oblastnega centra. Če to ne
                    bi uspelo, bi bilo treba računati z resnimi težavami – predvsem z okrepljenimi
                    stremljenji republik po avtonomiji. /…/ <hi rend="underline">Naš odziv</hi> mora
                    upoštevati težak položaj jugoslovanskega vodstva v tej fazi prehoda, in sicer
                    tako, da državo politično in gospodarsko intenzivneje in tudi bolj
                    demonstrativno kot doslej podpremo, da bi ji olajšali varovanje njene
                        neodvisnosti.«<note place="foot" xml:id="ftn13" n="12"> DE-PAAA, 42 (ZA), f.
                        132867, Vermerk, Betr.: in Jugoslawien bei einem Ableben Präsident Titos zum
                        jetztigen Zeitpunkt, 16. 1. 1980. Nemški diplomati so majhno verjetnost
                        sovjetske intervencije ocenjevali tudi na osnovi sondaže političnih
                        prepričanj jugoslovanskega prebivalstva: »V jugoslovanskem prebivalstvu <hi
                            rend="underline">ni</hi> omembe vrednih <hi rend="underline"
                            >prosovjetskih tokov.</hi> Dogajanje v Afganistanu je potrdilo že
                        uveljavljen pogled na naravo sovjetskega režima.« (podčrtano v izvirnem
                        dokumentu) Ugotavljali so tudi, da v državi ni omembe vrednih
                        »kominformovskih skupin«, ki bi si prizadevale za vrnitev Jugoslavije v
                        sovjetski tabor. – DE-PAAA, 42 (ZA), f. 132867, Analiza razmer v Jugoslaviji
                        znotraj ministrstva za zunanje zadeve, 10. 3. 1980.</note> (podčrtano v
                    izvirnem dokumentu)</p>
                <p>Pred sklepnim delom analize so navedeni trije potencialni destabilizatorji
                    Jugoslavije, ki skoraj sovpadejo s kasnejšimi, tudi v jugoslovanskih analizah
                    sredi osemdesetih let poudarjenimi kriznimi dejavniki:</p>
                <list type="unordered">
                    <item>Politika »rotacije« (enoletni mandat), ki jo je Tito sam vpeljal pred
                        letom in pol, je privedla do v splošnem <hi rend="underline">šibke</hi> in
                        negotove <hi rend="underline">vladajoče ekipe.</hi> Stara, uveljavljena
                        avtoriteta (npr. Dolanc) je bila okrnjena
                        <hi rend="italic" xml:space="preserve">(beschnitten), </hi>nova se ni mogla
                        razviti.</item>
                    <item>Nihče med člani sedanjega državnega in strankarskega predsedstva ne
                        poseduje avtoritete v celi državi (zadnji, ki je to zase mogel zahtevati, je
                        bil Edvard Kardelj, ki je umrl februarja 1979).</item>
                    <item><hi rend="underline">Gospodarski položaj</hi> je skrajno napet (visoka
                        zadolženost države in ekstremni trgovinski deficiti ob hkratni pretirani
                        konjunkturi, divjem razrastu investicij v močno avtonomnih republikah, vedno
                        bolj nepregledni odnosi na trgu kot posledica nezadovoljivo delujočega
                        sistema samoupravljanja, težav z oskrbo in stopnja inflacije, ki je trenutno
                        okoli 25-odstotna).<note place="foot" xml:id="ftn14" n="13"> DE-PAAA, 42
                            (ZA), f. 132867, Vermerk, Betr.: in Jugoslawien bei einem Ableben
                            Präsident Titos zum jetztigen Zeitpunkt, 16. 1. 1980.</note> (podčrtano
                        v izvirnem dokumentu)</item>
                </list>
                <p>Dvojnost politične in gospodarske krize so poudarjale vse nadaljnje analize. Tudi
                    ena prvih izčrpnih jugoslovanskih analiz, ki jo je pod naslovom <hi
                        rend="italic">Jugoslavija poslije Tita 1980-1985</hi> že leta 1986 objavil
                    Dušan Bilandžić. Kot tri dogodke, ki so dolgoročno zaznamovali razvoj
                    Jugoslavije, navaja:</p>
                <list type="unordered">
                    <item>Smrt treh vodij jugoslovanske revolucije, Edvarda Kardelja, Josipa Broza
                        Tita in Vladimirja Bakarića. Ob tej ugotovitvi so tudi nekateri opazovalci
                        na Zahodu ugotavljali, da se je drugi generaciji partijskih voditeljev
                        uspelo uveljaviti le na »manj pomembni nacionalni bazi (Hrvati, Srbi itd.),
                        kar ogroža stabilnost Jugoslavije«.<note place="foot" xml:id="ftn15" n="14">
                            Magaš, <hi rend="italic">The Destruction of Yugoslavia</hi>,
                        81.</note></item>
                    <item>Izbruh najgloblje gospodarske krize, ki se je manifestno izrazila na
                        začetku 80. let, torej v trenutku Titove smrti, in katere politično vodstvo
                        domnevno ni pričakovalo, čeprav so se njene osnove in indici zanjo razvijali
                        že od sredine 70. let dalje: »Trmasto se je zavračala sama misel na možnost,
                        da bi samoupravni socializem lahko zagrabila kriza. Gospodarska kriza se je
                        hitro razširila kot kriza funkcioniranja družbenega sistema, kar je izzvalo
                        pritisk, da se prepraša celotno idejno in politično nasledstvo Titove
                            epohe.«<note place="foot" xml:id="ftn16" n="15"> Dušan Bilandžić, <hi
                                rend="italic">Jugoslavija poslije Tita: (1980–1985)</hi> (Zagreb:
                            Globus, 1986), 9.</note> Krizo so zaznamovali visoka rast inflacije, ki
                        je leta 1983 dosegla 58 odstotkov, težave s pomanjkanjem osnovnih dobrin in
                        bencina, predvsem pa eksponentna rast jugoslovanskega zunanjega dolga, ki je
                        na začetku 80. dosegel 20 milijard dolarjev in zaradi katerega je leta 1982
                        v koordinirani akciji s 16 vladami zahodnih držav in 600 bankami v
                        Jugoslavijo vstopil Mednarodni denarni sklad. Na tem mestu velja
                        Bilandžićevo analizo zaradi obravnavane teme opazovanja zmožnosti preživetja
                        Jugoslavije na Zahodu prekiniti z zanimivim komentarjem nemškega
                        veleposlaništva iz julija 1982: »Na dolgi rok sicer ocenjujemo, da je zaradi
                        naravnih bogastev in drugih potencialov Jugoslavije njena zadolženost
                        obvladljiva, če bo le mogoče rešiti sedanje težave s pomanjkanjem
                        likvidnosti. Ne gre za tako hud problem kot v primeru Poljske in
                            Romunije.«<note place="foot" xml:id="ftn17" n="16"> Michael Ploetz, Tim
                            Szatkowski in Judith Michel, ur., <hi rend="italic">Akten zur
                                Auswärtigen Politik der Bundesrepublik Deutschland 1982</hi>
                            (München: Oldenburg, 2013), 1156, op. 78 k dok. 217.</note> Pred tem je
                        ZRN maja podporo ohranjanju stabilne Jugoslavije izrazila tudi z odobritvijo
                        kredita v višini 150 milijonov DM, ki ga je za premagovanje jugoslovanskih
                        težav z zunanjim dolgom organiziral konzorcij nemških bank pod vodstvom
                        Deutsche Bank. Ob tem so nemški opazovalci zapisali, da bi Jugoslavija le v
                        tem letu poleg nemškega ter že odobrenih kuvajtskega kredita (250 milijonov
                        ameriških dolarjev) in stand-by kredita Mednarodnega denarnega sklada (700
                        milijonov ameriških dolarjev) potrebovala še dodatna sredstva v višini 800
                        milijonov dolarjev. Nemško veleposlaništvo je v svoji analizi
                        jugoslovanskega zunanjega dolga še zapisalo, da nemško posojilo v
                        Jugoslaviji cenijo kot pomembno gesto Bonna.<note place="foot"
                            xml:id="ftn18" n="17"> Poleti 1982, ko je veleposlaništvo ZRN poročalo o
                            kreditih, ki jih Jugoslavija nujno potrebuje, je bilo ocenjeno, da bo
                            Jugoslavija v naslednjih letih zgolj za servisiranje dolgov potrebovala
                            5 milijard ameriških dolarjev letno. – Ibid, 1155, 1156.</note></item>
                    <item>Izbruh nemirov med albanskim prebivalstvom na Kosovu marca 1981, ki je bil
                        glede na izenačitev statusa republik in avtonomnih pokrajin v ustavi,
                        sprejeti leta 1974, za večino nepričakovan. Nemire so tuji diplomati
                        ocenjevali kot veliko preizkušnjo za jugoslovansko vlado. Nemško
                        veleposlaništvo, denimo, je v pripravljalnem gradivu za srečanje ekspertov
                        zveze NATO ocenjevalo, da so razmere na Kosovu in njihovo obvladovanje
                        preizkusni kamen za jugoslovansko vodstvo po smrti Tita, v kolikšni meri je
                        sposobno zagotavljati mirno koeksistenco jugoslovanskih narodov v sedanjih
                            okvirih.<note place="foot" xml:id="ftn19" n="18"> Podrobneje o nemški
                            oceni razmer na Kosovu pol leta po izbruhu nemirov v: DE-PAAA, 42 (ZA),
                            f. 132867, Bericht Nr. 1163/81 (VS-NfD), Betr.: NATO-Expertentreffen zu
                            SU und Osteuropa vom 20.–23. 10. 1981, 4. 9, 1981.</note>
                    </item>
                </list>
                <p>Iz Bilandžićeve analize in analiz drugih zahodnih opazovalcev razmer v
                    Jugoslaviji ter iz dokumentov diplomatov ZRN izhaja, da je bilo kot največji
                    dejavnik destabilizacije identificirano krizno stanje jugoslovanskega
                    gospodarstva. To potrjujejo tudi ugotovitve dr. Jožeta Pirjevca, ki je
                    jugoslovansko krizo v obdobju 1980–1989 analiziral na osnovi dokumentov v arhivu
                    varnostnoobveščevalne službe Nemške demokratične republike (Stasi). Stasi je
                    zbiral in analiziral ocene na Zahodu in tako v obdobju po začetku kosovske krize
                    podal položaj zahodnih zaveznikov, da je najboljši način za podporo Jugoslaviji
                    okrepitev njenega gospodarstva. Z upoštevanjem na v tem članku kasneje
                    predstavljeno obravnavo jugoslovanske krize znotraj Evropske skupnosti (ES) je
                    zanimiv navedek dokumenta Stasija, da imajo države ES že dlje časa dolgoročno
                    politiko podpore Jugoslaviji, katere namen je državo oblikovati v neuvrščeno, a
                    prozahodno državo. S tem naj bi se strinjal tudi Washington, ki pa je v času
                    administracije Ronalda Reagana začel zaostrovati pogoje za koriščenje ameriške
                    vojaške in gospodarske pomoči: Beograd naj bi v prihodnje v zameno za pomoč v
                    večji meri kot dotlej upošteval »globalne ameriške interese, predvsem kar zadeva
                    podporo raznim gibanjem za neodvisnost v t. i. Tretjem svetu. Poleg tega naj bi
                    ZDA jugoslovanskemu vodstvu jasno povedale, da bodo kakršnokoli približevanje
                    Sovjetski zvezi interpretirale kot 'izdajo'«.<note place="foot" xml:id="ftn20"
                        n="19"> Jože Pirjevec, »Jugoslovanska kriza v arhivu STASI (1980–1989),« <hi
                            rend="italic">Acta Histriae</hi> 24, št. 3 (2016): 645.</note></p>
            </div>
            <div>
                <head>Priprave na smrt predsednika Josipa Broza Tita v času kanclerja Helmuta
                    Schmidta</head>
                <p>Vodilni motiv vladne izjave Helmuta Schmidta, ki jo je podal 17. 4. 1974, to je
                    dan po izvolitvi za zveznega kanclerja, je bil »kontinuiteta in koncentracija«.
                    S tem je zastavil linijo vladne politike, ki naj bi nadaljevala osnovno
                    usmeritev njegovega predhodnika Willyja Brandta, ki pa bi bila bolj usmerjena k
                    reševanju realnih problemov. Predvsem zaradi negotovih razmer po prvi naftni
                    krizi leta 1973 je nameraval Schmidt zunanjo politiko osredotočiti na nujne
                    naloge, zaradi česar lahko njegovo zunanjo politiko tudi retrospektivno
                    ocenjujemo kot primarno usmerjeno h gospodarski zunanji politiki in pa k ukrepom
                    za ohranjanje ravnotežja moči v svetu. Schmidtova vladna izjava je bila v prvi
                    vrsti signal za Vzhod, ki je po novi vzhodni politiki Willyja Brandta in nizu
                    pogodb z vzhodnoevropskimi državami s končnim ciljem izboljšanja odnosov ZRN z
                    Nemško demokratično republiko (NDR) in izboljšanja življenjskih razmer za
                    Vzhodne Nemce z olajšanimi kontakti z Zahodom postal eno od težišč zunanje
                    politike prve koalicije socialnih (SPD) in liberalnih demokratov (FDP). Schmidt
                    se je kasneje spominjal tega svojega vodila: »Bil sem pripravljen ugoditi
                    finančnim željam naših vzhodnih sosedov, ampak po naših zmožnostih in le v
                    okviru uresničljivih protiuslug, ne pa zato, da bi si lahko obetali neko splošno
                    in nejasno naklonjenost.«<note place="foot" xml:id="ftn21" n="20"> Helmut
                        Schmidt, <hi rend="italic">Weggefährten, Erinnerungen und Reflexionen</hi>
                        (Berlin: Der Siedler Verlag, 1996), 449. Da je bila njegova zunanja politika
                        do Vzhoda usmerjena h konkretnim rešitvam, potrjuje v nadaljevanju:
                        »Konkretno je šlo moji vladi za izboljšanje življenjskih razmer nemških
                        manjšin v teh državah. /.../ Vzpostavitev možnosti, da se svobodno preselijo
                        v Zvezno republiko, se mi je zaradi solidarnosti z našimi nesrečnimi rojaki
                        onstran Odre in Nise zdela neobhodna moralna zapoved.« – Ibid.</note></p>
                <p>Na osnovi teh prvih izjav in indicev, da bo njegova politika manj idealistična,
                    je smel Beograd s skepso opazovati prihod Brandtovega naslednika. Vendar pa se
                    politika ZRN do Jugoslavije ni spremenila: zaradi gospodarskih interesov
                    (Jugoslavija kot dragocen vir kvalificiranih in poceni gastarbajterjev, ZRN kot
                    najpomembnejši trgovinski partner Jugoslavije v sedemdesetih letih) in tudi
                    zaradi vztrajanja pri tezi o nujnosti ohranjanja neodvisnega položaja
                    Jugoslavije za ohranjanje obstoječega statusa quo in ravnotežja moči v evropski
                    in globalni politiki ter zaradi podpiranja Jugoslavije kot najbolj vitalne sile
                    v gibanju neuvrščenih in države z veliko avtoriteto med državami tretjega sveta,
                    različne oblike podpore (predvsem v polju gospodarskih in finančnih spodbud) v
                    Schmidtovem času niso usahnile. </p>
                <p>Dokumenti o opazovanju Titovega zdravja in špekulacijah o preživitvenih možnostih
                    Jugoslavije segajo že v prvo leto kanclerja Schmidta.<note place="foot"
                        xml:id="ftn22" n="21"> Tema Titovega zdravja se kot politično vprašanje
                        pojavi tudi že med pripravami na obisk predsednika Tita v ZRN spomladi leta
                        1974. V pogovorih visokih uradnikov o pripravah obiska, ki je potekal med
                        24. in 27. junijem 1974, je vodja oddelka Zahodna Evropa v jugoslovanskem
                        zunanjem ministrstvu Maksić opozoril: »Veliko se je špekuliralo o zdravju
                        predsednika Tita. Vendar je treba upoštevati, da človek njegove starosti
                        lahko tudi kdaj zboli. Vseeno vam lahko zagotovim, da je predsednik zdrav.
                        Mora pa imeti svoj mir in svoj režim. Gre za spoštovanje, ki ga je treba
                        izkazovati starejšim ljudem. Ne bi bilo korektno, če bi tisk sedaj zagnal
                        neutemeljene špekulacije.« (DE-PAAA, 42 (ZA), f. 116707, Protokoll über die
                        Besprechungen zwischen VLR I Frau Dr. Finke-Osiander und dem Leiter der
                        Westeuropa-Abteilung Maksić im jugoslawischen Außenministerium am 8. und 9.
                        Mai 1974, 13. 5. 1974) Treba je dodati, da so tudi izjave predsednika Tita
                        lahko krepile dvom o ohranjanju notranje kohezije Jugoslavije po njegovem
                        odhodu. Med omenjenim večdnevnim obiskom predsednika Tita v ZRN je ta
                        kanclerju Schmidtu zatrdil, da ima dovolj moči za ukvarjanje z vsemi
                        notranjepolitičnimi zadevami, čeprav se očitno mnogim zdi, da mora človek
                        pri 82 letih kar umreti. V nadaljevanju je izpeljal tezo, da njegova smrt ne
                        bo prinesla sprememb v jugoslovanski politiki, saj ga bo nadomestilo
                        kolektivno predsedstvo: »Vodilna skupina v Jugoslaviji, ki že več kot 30 let
                        dela skupaj, ima v notranje- in zunanjepolitičnih zadevah tako enoten
                        pogled, kot ga lahko najdemo v komaj kakšni drugi deželi.« Vendar ravno ta
                        izjava, čeprav je bila dopolnjena z informacijo, da sta vodilni osebi v tej
                        skupini Bakarić in Kardelj, poleg njiju in drugih iz starejše generacije pa
                        tudi mlade osebe, vključuje razlog za zaskrbljenost v pričakovanju Titove
                        smrti in smrti drugih iz njegove generacije. Težko je bilo namreč
                        pričakovati, da se bo takšna kohezija mnenj ohranila tudi po popolnem odhodu
                        generacije, ki je bila živa vez z revolucijo, in pa po izginotju velike
                        avtoritete predsednika Tita. Podrobneje o pogovoru v: Daniela Taschler,
                        Fabian Hilfrich in Michael Ploetzl, ur., <hi rend="italic">Akten zur
                            Auswärtigen Politik der Bundesrepublik Deutschland 1974</hi> (München:
                        Oldenburg. 2005), 821–830, dok. 188.</note> Leto kasneje pa je nastal
                    dokument, ki govori o tem, da so bile špekulacije o prihodnosti Jugoslavije tema
                    pogovorov zahodnih zaveznikov že v letih pred tem. Gre za depešo, s katero je
                    nemški veleposlanik v Beogradu Jesco von Puttkamer Bonn obvestil o informativnih
                    pogovorih nemškega poslanca Wernerja Marksa s sekretarjem ZKJ Stanetom Dolancem.
                    Težišče teh pogovorov so bile razmere v Jugoslaviji in vloga Jugoslavije v
                    komunističnem svetu. Kaj je bil povod za Dolančev odgovor, iz depeše ne izhaja,
                    beremo zgolj, da je Dolanc na neko pripombo odgovoril, »da so v Jugoslaviji že
                    nekoliko utrujeni od razprave o nujnosti obstoja Jugoslavije, (ki poteka, op. P.
                    B.) na Zahodu /…/ Jugoslovanska partija je partija z načeli in sprememba
                    jugoslovanske politike ali približevanje tako imenovanemu socialističnemu taboru
                    sta danes popolnoma izključena. Takšne špekulacije, ki krožijo na Zahodu, so
                    popolnoma zmotne. Jugoslavija se nahaja v podobnem položaju kot Zvezna republika
                    (Nemčija, op. P. B.) in Srednja Evropa: konflikt velikih sil bi nas neposredno
                        ogrozil.«<note place="foot" xml:id="ftn23" n="22"> DE-PAAA, 42 (ZA), f.
                        116707, Fernschreiben-vtl (verschlüsselt) Nr. 119, Betr.:
                        Informationsgespräch des Bundestagsabgeordneten dr. Werner Marks mit dem
                        Generalsekretär der jug. KP Dolanc, 12. 3. 1975.</note></p>
                <p>V dokumentih celotnega obravnavanega obdobja sledimo prepričanju zahodnih
                    zaveznic, da lahko Jugoslavija svoj neodvisni položaj do Sovjetske zveze in
                    Varšavskega pakta ohrani le s podporo Zahoda. Prvi namig na to, da bi do
                    obravnave morebitne potrebe po podpori politični in gospodarski neodvisnosti
                    Jugoslavije morda moralo priti tudi v kontekstu organizacije NATO, izvira iz
                    časa neposredno po začetku veljave zadnje jugoslovanske ustave. Ta je z
                    institutom predsedstva in torej z vpeljavo prihodnjega kolektivnega vodje države
                    nakazala, da se tudi predsednik Tito zaveda kočljivosti trenutka svoje smrti. </p>
                <p>Ob robu konzultacij NATA v Parizu sredi marca 1974 sta o Jugoslaviji v tem smislu
                    govorila nemški in francoski predstavnik na ravni političnega direktorja. Nemški
                    predstavnik je poudaril nemški prispevek h gospodarski stabilizaciji
                    Jugoslavije. Glavna točka pogovora je bilo sicer vprašanje, ali bi veljalo
                    iniciirati splošno razpravo o interesu zavezništva za stabilnost Jugoslavije:
                    »Strinjala sta se, da bi o tem vprašanju veljalo najprej voditi bilateralne
                    pogovore med Francijo in Veliko Britanijo ter med ZDA in vlado ZRN.«<note
                        place="foot" xml:id="ftn24" n="23"> DE-PAAA, 150, f. 301, Fernschreiben
                        (VS-Vertraulich), Betr.: Deutsch-französische Direktorenkonsultationen am
                        20. 3. 1974 in Paris (II), 21. 3. 1974. Manj kot dva tedna kasneje je
                        jugoslovansko željo, da bi atlantsko zavezništvo v Moskvo poslalo signal, da
                        »bi takšna intervencija (v Jugoslavijo, op. P. B.) povzročila resen
                        položaj«, na srečanju na ravni državnih sekretarjev, ki je bilo sicer
                        namenjeno sondaži položajev držav v zvezi s pripravami na izredno sejo
                        Organizacije združenih narodov na temo surovin, izrazil državni sekretar
                        Petrič. Zanimiv je povod za zaskrbljenost Jugoslavije, ki skupaj privede dva
                        potencialna dejavnika njene morebitne destabilizacije: sovražno politično
                        emigracijo in Sovjetsko zvezo. Petrič je namreč kot omembo domnevnega
                        kazanja moči jugoslovanskih sosed, članic Varšavskega pakta, omenil
                        senzacionalno razkritje tako imenovanega načrta Polarka. (Podrobneje o
                        pogovorih državnih sekretarjev Petriča in Franka v: DE-PAAA, 150, f. 302,
                        Drahterlass (verschüsselt) Nr. 853, Betr.: Besuch Staatssekretär Petrić in
                        Bonn am 1./2. April 1974, brez datuma) Informacijo o načrtu je zahodnim
                        medijem predal češkoslovaški generalmajor Jan Šejna, ki je pobegnil na
                        zahod. Načrt Varšavskega pakta naj bi predvideval vdor »fašističnih«
                        emigrantskih sil v Jugoslavijo, čemur bi sledil jugoslovanski klic na pomoč
                        Sovjetski zvezi, njena pomoč pa bi prišla v obliki invazije. Fašistični
                        napad naj bi bil le pretveza za invazijo sovjetske vojske ter okupacijo
                        Jugoslavije in vzhodne Avstrije. Šejna je tudi namignil, da je bil vdor v
                        Bosno leta 1972 (gre za akcijo skupine Fenix ali Bugojanske skupine, ki je
                        leta 1972 prodrla vse do planine Raduša v osrednji Bosni in Hercegovini) del
                        tega načrta. Nadaljevanje te strategije naj bi bil načrt Dunaj, katerega
                        bistvo bi bila »Blitzkrieg« okupacija Avstrije, da bi sile Varšavskega pakta
                        lahko ustavile italijanske in zahodnonemške enote na Tirolskem in v okolici
                        Salzburga. Predviden pa naj bi bil tudi še tretji načrt, ki je predpostavil
                        politično podreditev Avstrije, ki bi ji sledila razredna vojna z razmerami
                        državljanske vojne, položaj pa bi konsolidirale enote Varšavskega pakta, ki
                        bi na Dunaju vzpostavile Moskvi podrejen režim. (»TE – Telegram (cable)
                        (confidential), Nm.: 3408, From Austria Vienna to Department of
                        State|Secretary of State|Serbia Belgrade, Subject: Magazine publishes Warsaw
                        Pact Invasion Plans of Austria and Yugoslavia, 15. 2. 1974,« <hi
                            rend="italic">Wikileaks</hi>, pridobljeno 16. 3. 2017, <ref
                            target="https://file.wikileaks.org/oc/2474.2/28552.pdf"
                            >https://file.wikileaks.org/oc/2474.2/28552.pdf</ref><hi
                            rend="Hyperlink">).</hi></note></p>
                <p>Jugoslovanom, zagotovo pa tudi Zahodu, je v tem času nedvoumen signal poslal tudi
                    predsednik Tito. Zunanjepolitični del njegovega govora na X. kongresu ZKJ leta
                    1974 poudarjam zato, ker so kongresu in na njem izrečenim smernicam velik pomen
                    pripisovali tudi zahodni diplomati. Predvsem zato, ker so predvidevali, da je to
                    zadnji kongres ZKJ s Titovo udeležbo, so ga nemški diplomati po pomenu
                    primerjali s tistim iz leta 1948, ki je potrdil prelom Beograda s Stalinom.
                    Zahodnonemško veleposlaništvo je poročalo, da je Tito »kot temelj jugoslovanske
                    zunanje politike izpostavil nezmožnost odpovedi politiki neuvrščenosti.
                    Izhajajoč iz osvobodilnega boja in odpora proti imperializmu in tuji okupaciji
                    je politika nevtralnega položaja med blokoma v svojem bistvu antiimperialistična
                    in antihegemonistična. Preprosto je predstavljena kot politika 'aktivne
                    prijateljske koeksistence', pod čimer je treba razumeti tudi to, da so 'ne le
                    vojaški konflikti', temveč tudi vsaka oblika nadvlade in (uveljavljanja, op. P.
                    B.) pravice močnejšega nedopustni.«<note place="foot" xml:id="ftn25" n="24">
                        DE-PAAA, 42 (ZA), f. 116703, Fernschreiben vtl (verschlüsselt) Nr. 268,
                        Betr.: roem10 Kongress des BdKJ, 27. 5. 1974.</note></p>
                <p>V nadaljevanju je predsednik Tito (predpostavljamo lahko, da na ozadju nikoli
                    povsem izginule skepse glede namer Sovjetske zveze) izjavil, da sicer obstaja
                    zgodovinsko nujna povezava med Jugoslavijo in drugimi socialističnimi deželami,
                    vendar pa da to ne more biti zunanjepolitična obveza: tudi socialistične države
                    nimajo pravice vsiljevanja socializma drugim državam. Oziroma v Titovi
                    formulaciji: »Socialistične države ne morejo doprinesti h krepitvi miru in
                    socializma v mednarodni politiki, če njihovi medsebojni odnosi ne temeljijo na
                    načelih enakopravnosti, neodvisnosti, medsebojnega spoštovanja in nevmešavanja v
                    notranje zadeve (drugih držav, op. P. B.).«<note place="foot" xml:id="ftn26"
                        n="25"> Ibid.</note></p>
                <p>Mesec dni po prvem Titovem uradnem obisku v ZRN konec junija 1974 se je ameriški
                    predsednik Richard Nixon sestal z nemškim zunanjim ministrom Genscherjem. Glavna
                    tema pogovora je bila politika popuščanja napetosti v svetu. Kot izhaja iz
                    poročila nemškega veleposlanika v Washingtonu Berndta von Stadna, sta
                    sogovornika podrobneje govorila o položaju Berlina in o pomenu politike do
                    Berlina s politiko <hi rend="italic">détenta</hi>, Genscher pa je Nixonu tudi
                    dal vedeti, da mora v nemškem pogledu Jugoslavija ostati neodvisna in da je
                    treba Sovjetski zvezi dati jasno vedeti, da pritiski na Jugoslavijo niso
                    združljivi s politiko popuščanja napetosti v svetu. In čeprav je moral Nixon v
                    dveh tednih po tem srečanju odstopiti, je njegovo sporočilo, ki ga je po
                    Genscherju poslal Schmidtu, tudi napoved intenzivnejše obravnave položaja
                    Jugoslavije v zvezi NATO v naslednjih letih: najpomembnejša je enotnost med
                    Zahodno Evropo in ZDA. Predvsem velike države morajo sodelovati, da bi
                    preprečevale nestabilnosti na južnem robu Evrope.<note place="foot"
                        xml:id="ftn27" n="26"> Taschler, Hilfrich in Ploetzl, ur., <hi rend="italic"
                            >Akten 1974,</hi> 993–997, dok. 203.</note></p>
                <p>Dokumenti v političnem arhivu nemškega zunanjega ministrstva napotujejo na sklep,
                    da se je zveza NATO z nadaljnjim razvojem Jugoslavije intenzivno ukvarjala od
                    leta 1976. Od tega leta so po mandatu štirih zunanjih ministrov (ZDA, Francije,
                    Velike Britanije, ZRN) v krogu političnih direktorjev teh držav in njihovih
                    vojaških svetovalcev potekali zaupni pogovori o možnosti pomoči Jugoslaviji.
                    Položaj zahodnih zaveznikov do Jugoslavije in njihovo analizo tveganj za
                    jugoslovansko državo v prihodnjih letih najbolje podaja izčrpno poročilo o
                    konzultacijah o Jugoslaviji, ki so na sedežu zveze NATO potekale na začetku
                    novembra 1976. Konzultacije so imele status neuradnega posveta in generalni
                    sekretar zveze NATO Joseph Luns je pozval, naj srečanje ostane tajno. Dokument
                    izjemno natančno identificira vzroke dvojne (torej politične in gospodarske)
                    krize, ki je Jugoslavijo prizadela neposredno po smrti predsednika Tita:</p>
                <list type="unordered">
                    <item>narodnostno vprašanje nikakor ni rešeno;</item>
                    <item>nemogoče je v tridesetih letih iz različnih narodov ustvariti nacijo;<note
                            place="foot" xml:id="ftn28" n="27"> V zvezi s tem je zanimiva anekdota,
                            ki jo na začetku svoje knjige <hi rend="italic">Zakaj je razpadla
                                Jugoslavija</hi> podaja novinar Viktor Meier, ki je več let deloval
                            kot dopisnik iz Jugoslavije (na začetku svoje kariere je bil novinar <hi
                                rend="italic">Neue Zürcher Zeitunga</hi>, v obravnavanem obdobju pa
                                <hi rend="italic">Frankfurter Allgemeine Zeitunga</hi>). Pripoveduje
                            o ameriškem profesorju Georgeu Hoffmannu, ki je Tita poznal še iz vojnih
                            časov. Med njegovim zadnjim obiskom v ZDA je Tita vprašal, kaj ima za
                            svoj največji neuspeh: »Tito je odgovoril, da je bil njegov največji
                            neuspeh pač to, da mu ni uspelo povezati narodov Jugoslavije v pravo
                            skupnost.« – Meier,
                            <hi rend="italic" xml:space="preserve">Zakaj je razpadla </hi>Jugoslavija,
                            15.</note></item>
                    <item>še naprej je treba računati s konkurenco in nasprotji med Srbi in
                        Hrvati;</item>
                    <item>gospodarski položaj ostaja tvegan.<note place="foot" xml:id="ftn29" n="28"
                            > DE-PAAA, 150, Bestellnummer 356, Fernschreiben-vtl (verschlüsselt) Nr.
                            1299, Betr.: Jugoslawien, 9. 11. 1976.</note></item>
                </list>
                <p>Zapisnik o tem sestanku identificira dejavnike kasnejšega razpada Jugoslavije in
                    tudi že poda razlog, zakaj se zveza NATO, čeprav je o Jugoslaviji večkrat
                    razpravljala, nikoli ni odločila izdelati intervencijskega kriznega načrta za
                    vojaško reševanje Jugoslavije. Sklep, da je sovjetska intervencija malo
                    verjetna, so zahodne zaveznice utemeljile z analizo: »Intervencija v Jugoslavijo
                    je za Sovjetsko zvezo iz ideoloških (vključitev socialistične države v Varšavski
                    pakt), političnih in strateških razlogov (rešitev problema z Romunijo, dostop do
                    Sredozemlja) vabljiva, po drugi strani pa je Jugoslavija za Sovjetsko zvezo 'trd
                    oreh'. V vzhodni blok bi prinesla nacionalne probleme (Sovjetska zveza, ČSSR,
                    Romunija), zaradi vodilne jugoslovanske vloge v gibanju neuvrščenih bi zmanjšala
                    ugled Sovjetske zveze med državami tretjega sveta, skrajno bi zaostrila odnose
                    med Vzhodom in Zahodom, naredila bi konec politiki popuščanja napetosti v svetu
                    in sprožila bi kar najostrejši oboroženi odpor večine prebivalstva. (Zahodni,
                    op. P. B.) zavezniki imajo zato sovjetsko intervencijo neposredno po odhodu
                    predsednika Tita za malo verjetno, navsezadnje tudi zato, ker ni mogoče
                    identificirati nobene večje, Sovjetom naklonjene skupine, na katero bi se
                    Sovjetska zveza lahko oprla. Ni pa mogoče povsem izključiti, da ne bi SZ kasneje
                    postopoma okrepila svojega vpliva in poskusila oblikovati sebi poslušne skupine.
                    Do tega bi lahko prišlo, če Titov naslednik ne bi užival splošnega priznanja, če
                    bi prišlo do političnih nemirov in ob gospodarski krizi.«<note place="foot"
                        xml:id="ftn30" n="29"> Ibid.</note></p>
                <p>Na tej osnovi so bili oblikovani sklepi, ki do konca obravnavanega obdobja
                    opredeljujejo položaj zveze NATO do Jugoslavije. Zato jih na tem mestu tudi v
                    celoti citiram:</p>
                <list type="unordered">
                    <item>»izoblikovanje načrta zveze NATO za primer izrednih razmer v tem trenutku
                        zavračamo;</item>
                    <item>interes Zahoda bi bilo treba izraziti v bilateralnih izjavah in v
                        komunikejih, katerih besedila bi veljalo uskladiti z Jugoslavijo. Tovrstne
                        izjave bi podali zgolj v ustreznih okoliščinah in ne kar »out of the blue«.
                        Ob tem se priporoča upoštevanje jugoslovanske občutljivosti; </item>
                    <item>Zahod v svojih izjavah lahko izrazi zaupanje v stabilen razvoj Jugoslavije
                        in v njeno neodvisnost (v času, op. P. B.) po Titu in bi to tudi moral
                        narediti;</item>
                    <item>multilateralnim izjavam se lahko za zdaj odpovemo;</item>
                    <item>mogoče je pozitivno poudariti vodilno vlogo Jugoslavije v gibanju
                        neuvrščenih;</item>
                    <item>zahodni interes za ohranjanje jugoslovanske neodvisnosti mora biti jasno
                        izražen tudi Sovjetski zvezi. Ob tem je mogoče jasno pokazati interes Zahoda
                        za ohranjanje statusa quo in tudi to, da (Zahod, op. P. B.) nima namena
                        pritegniti Jugoslavije v zahodni tabor;</item>
                    <item>deveterica bi morala po svojih močeh podpirati politično in gospodarsko
                        približevanje Jugoslavije Evropski skupnosti;</item>
                    <item>Zahod bi moral ob nadaljevalni konferenci KVSE leta 1977 v Beogradu na
                        ustrezen način poudariti pozitivno vlogo Jugoslavije in tako za
                        jugoslovansko neodvisnost in samostojen položaj doseči podoben učinek, kot
                        ga je bila politično in s podpisom sklepne listine v Helsinkih deležna
                        Finska;</item>
                    <item>zahodno diplomacijo (izmenjevanja, op. P. B.) obiskov z Jugoslavijo je
                        mogoče razviti na vseh ravneh.«<note place="foot" xml:id="ftn31" n="30">
                            Ibid.</note></item>
                </list>
                <p>Povoda za ta intenzivni posvet o Jugoslaviji v poročilu o njem ni najti. Dopušča
                    se možnost povezave z diplomatskim faux pasom tedaj še kandidata za ameriškega
                    predsednika Jimmyja Carterja v tednih pred posvetom v zvezi NATO. Šlo je za
                    Carterjevo izjavo, da se »ob sovjetskem napadu na Jugoslavijo on ne bi odločil
                    za vojaški odgovor«.<note place="foot" xml:id="ftn32" n="31"> Matthias Peter,
                        Michael Ploetz in Tim Geiger, ur., <hi rend="italic">Akten zur Auswärtigen
                            Politik der Bundesrepublik Deutschland 1976</hi> (München: Oldenburg,
                        2007), 1470, op. 11 k dok. 322.</note> Carter je že 4. novembra 1976 izjavo
                    korigiral in sporočil, da je močno podcenil resnost morebitne sovjetske
                    intervencije, da »bi bila sovjetska invazija 'grožnja celemu svetu' in da bi si
                    sam vzel pravico do odločitve o tem, kakšen bi bil ameriški odgovor (v takšnem
                    primeru, op. P. B.)«.<note place="foot" xml:id="ftn33" n="32"> Ibid. V zvezi s
                        Carterjem velja omeniti še en zaznamek, povezan z njegovim mandatom
                        predsednika ZDA. Gre za tiskovno konferenco na temo Jugoslavije, ki jo je
                        Carter organiziral 13. februarja 1980 in katere namen je bil v času hude
                        bolezni predsednika Tita Jugoslovanom in pa tudi Sovjetom poslati ustrezno
                        sporočilo. Carter je namreč pred mednarodno javnostjo potrdil voljo ZDA za
                        ohranjanje neodvisnega in neuvrščenega položaja Jugoslavije. Dejal je tudi,
                        da v ameriški politiki ni prostora za toleriranje tistih, ki delajo proti
                        Jugoslaviji. – DE-PAAA, 42 (ZA), f. 132884, Vermerk, Betr.:
                        Exiljugoslawische Aktivitäten; hier: Gespräch des jugoslawischen
                        Botschafters Lončar/Washington mit Assistant Secretary Vest am 15. 2. 1980,
                        25. 2. 1980.</note></p>
                <p>Kot je konec oktobra poročal nemški veleposlanik von Puttkamer, je ta izjava v
                    Jugoslaviji izzvala veliko nezadovoljstvo. Zgoraj citirane sklepe posveta o
                    Jugoslaviji je treba brati tudi na ozadju sklepa, ki ga je na podlagi svojega
                    uvida v jugoslovansko razmišljanje o mogočih posledicah morebitne sovjetske
                    intervencije zapisal von Puttkamer: »/…/ Kolikor je mogoče sklepati na podlagi
                    izjav v številnih pogovorih z jugoslovanskimi politiki, tukajšnja analiza izhaja
                    iz predpostavke, da vojaški napad na Jugoslavijo zagotovo ne bi vodil do
                    obrambne akcije zveze NATO, da pa Zahod zaradi geopolitičnega pomena Jugoslavije
                    ne bi ostal tako neaktiven, kot je bil pri Češkoslovaški. (V takšnem primeru,
                    op. P. B.) Jugoslovani prav gotovo računajo s pošiljkami orožja in materiala pa
                    tudi s pozitivno intervencijo ZDA.«<note place="foot" xml:id="ftn34" n="33">
                        Peter, Ploetz in Geiger, ur., <hi rend="italic">Akten 1976,</hi> 1472, op.
                        16 k dok. 322.</note></p>
                <p>Ker se v tem prispevku opiram na dokumente nemškega političnega arhiva, želim
                    glede razprave v zvezi NATO omeniti še prispevek nemškega veleposlanika pri
                    atlantskem zavezništvu Rolfa Friedmanna Paulsa, saj je značilen za nemški
                    pristop k podpori stabilnosti Jugoslavije. Pauls je tako poudaril nemški
                    položaj, da lahko Zahod k stabilizaciji Jugoslavije največ prispeva z
                    gospodarsko pomočjo. Prav tako je v zvezi s tem zanimiva nekaj tednov za tem
                    srečanjem objavljena analiza nemškega ministrstva za gospodarstvo, ki je prav
                    tako že identificirala vzroke kasnejšega kolapsa jugoslovanskega gospodarstva, s
                    tem pa tudi znotrajdržavne solidarnosti: »Gospodarski položaj Jugoslavije
                    zaznamujeta relativno nizka raven industrijskega in tehnološkega razvoja in
                    nacionalne napetosti, ki jih povzroča razvojni prepad sever–jug. Produktivnost
                    dela je nizka; strukturna brezposelnost predstavlja vodstvu države velik
                    problem. /…/ Poleg tega je zvišanje cen nafte uničilo ravnotežje jugoslovanskih
                    zunanjih gospodarskih odnosov.«<note place="foot" xml:id="ftn35" n="34">
                        DE-PAAA, 150, Bestellnummer 356, Fernschreiben-vtl (verschlüsselt) Nr. 1299,
                        Betr.: Jugoslawien, 9. 11. 1976.</note>
                </p>
                <p>Naslednji dokumenti o razpravi na temo <hi rend="italic">Krisenfallplannung
                        Jugoslawien</hi> v okviru zveze NATO, ki sem jih našla v pregledanih fondih,
                    so šele iz časa po smrti predsednika Tita. Ker je bilo drugo polje razprav o
                    podpori ohranjanja Jugoslavije in njene vitalnosti na Zahodu Evropska
                    gospodarska skupnost, želim omeniti še en pogovor političnih direktorjev
                    vodilnih štirih sil v atlantskem zavezništvu o Jugoslaviji v letu 1976. Pogovor
                    je zanimiv predvsem zaradi prispevka ameriškega diplomata Helmuta Sonnenfeldta,
                    vplivnega svetovalca Henryja Kissingerja in arhitekta ameriške zunanje politike
                    v administracijah predsednikov Richarda Nixona in Geralda Forda. Sonnenfeldt je
                    na srečanju izrazil položaj, vsaj delno nasprotujoč nemški politiki, ki je v
                    tesnem sodelovanju Jugoslavije z Evropsko skupnostjo in v za Jugoslavijo
                    preferenčnih aranžmajih v polju evropske trgovine videla pomemben ukrep za
                    krepitev njenega gospodarstva, tako pa tudi splošne stabilnosti Jugoslavije, in
                    ukrep za vzdrževanje njene distance do Sovjetske zveze. Sonnenfeldt je,
                    nasprotno, težavo videl v tesnih odnosih med ES in Jugoslavijo. Nemška zabeležka
                    pogovora Sonnenfeldtov prispevek navaja tako: »Po odhodu Tita bo Sovjetska zveza
                    zelo občutljiva za znake poskusov približevanja Jugoslavije Zahodu. Čisto mogoče
                    je, da bo v Jugoslaviji po Titu (nastal, op. P. B.) interes za tesnejše
                    gospodarsko sodelovanje z Zahodom. Tito je za Sovjete v določenem pogledu
                    zagotovilo za to, da se Jugoslavija ne bo preveč približala Zahodu. On,
                    Sonnenfeldt, zato meni, da bi morala ES narediti vse za to, da bi svoj odnos do
                    Jugoslavije organizirala še v času Titovega življenja. Potem bo to težje.«<note
                        place="foot" xml:id="ftn36" n="35"> DE-PAAA, 150, Bestellnummer 358, Vermerk
                        betrifft: Gespräch der vier Politischen Direktoren und anschliessendes
                        Gespräch der vier Aussenminister am 8. Dezember 1976 in Brüssel, hier:
                        Jugoslawien, 20. 12. 1976. Sonnenfeldtov položaj je treba razumeti v
                        kontekstu tako imenovane Sonnenfeldtove doktrine. Gre za njegov referat ob
                        robu srečanja zbora ameriških veleposlanikov v Washingtonu decembra 1975, ki
                        je leto kasneje še vedno razburjal v prostorih mednarodne politike.
                        Sonnenfeldtova doktrina je podpirala strategijo tandema Nixon-Kissinger, ki
                        je sovjetskim varnostnim preferencam in tudi strahovom namenjala večjo
                        legitimnost kot prejšnje ameriške administracije. Pred zborom ameriških
                        diplomatov je tako Sonnenfeldt v tem duhu poslal signal v Moskvo, ko je
                        Sovjete in vzhodnoevropske države pozval k bolj organskim medsebojnim
                        odnosom, da ti ne bi več temeljili zgolj na zatiranju, obenem pa je
                        zagovarjal bolj avtonomno eksistenco Vzhodne Evrope, a znotraj sovjetskega
                        geopolitičnega interesnega območja. (Povzeto po »Doctrines – The Reagan
                        Doctrine,« <hi rend="italic">Encyclopedia of the New American Nation</hi>,
                        pridobljeno 17. 3. 2017, <ref
                            target="http://www.americanforeignrelations.com/A-D/Doctrines-The-reagan-doctrine.html"
                            >http://www.americanforeignrelations.com/A-D/Doctrines-The-reagan-doctrine.html</ref>).
                        Sonnenfeldt je to nezmožnost Sovjetske zveze, da bi države vzhodnega bloka
                        ob sebi držala drugače kot zgolj z vojaško silo (ali z grožnjo uporabe
                        vojaške sile), in obenem nezmožnost, da bi bila politično ali kako drugače
                        privlačna zanje, označil za nesrečno zgodovinsko napako. Posledica naj bi
                        bila perpetuacija nenaravnega razmerja med Sovjetsko zvezo in
                        vzhodnoevropskimi državami, kar naj bi predstavljalo večjo grožnjo za izbruh
                        vojne kot pa napetosti na liniji Vzhod–Zahod. Obenem pa je Sonnenfeldt
                        Jugoslovane razburil z izjavo, da naj se Jugoslavija vede manj »obnoxious«
                        (izraz, ki ga najbolje prevedemo kot zoprn, v izvirniku ga ohranijo tudi v
                        nemških dokumentih); da ZDA sicer podpirajo neodvisno jugoslovansko politiko
                        od preloma s Sovjetsko zvezo v letih 1948/49, vendar pa naj Beograd tega ne
                        razume kot dovolilnice za zoperstavljanje ali škodovanje ameriškim
                        interesom, kjer se mu zdi, da bi od tega lahko imel koristi. Podrobneje o
                        izjavah Helmuta Sonnenfeldta v zvezi z vzhodnim blokom in Jugoslavijo v:
                        Peter, Ploetz in Geiger, ur., <hi rend="italic">Akten 1976,</hi> 526, 527,
                        dok. 116.</note></p>
            </div>
            <div>
                <head>Evropska skupnost in Jugoslavija</head>
                <p>Kot je že bilo ugotovljeno, so Zahodna Nemčija in zahodne partnerice ključni
                    dejavnik zagotavljanja stabilnosti Jugoslavije videle v vitalnosti
                    jugoslovanskega gospodarstva. Kljub pozornemu opazovanju sovjetskih potez in
                    upoštevanju jugoslovanskih opozoril na možnost eskalacije terorističnega nasilja
                    beograjskemu režimu sovražne emigracije, katerega cilj bi prav tako bil
                    destabilizacija jugoslovanske države, je podpora jugoslovanskemu gospodarstvu
                    uživala prioriteto. V tem pogledu je bilo sodelovanje Jugoslavije in Evropske
                    skupnosti zelo pomembno. V obravnavanem obdobju je bil ključen instrument tega
                    sodelovanja trgovinski sporazum, ki sta ga Jugoslavija in Evropska skupnost
                    podpisali 26. junija 1973, in sicer za obdobje petih let. Že iz leta kasneje, še
                    bolj očitno pa leta 1975 – na to napotuje v prologu zabeleženo začudenje
                    francoskega in britanskega zunanjega ministra nad nemško blokado jugoslovanskega
                    dostopa do sredstev evropske razvojne banke – pa izhajajo dokumenti, ki
                    dokazujejo različno stopnjo naklonjenosti držav članic Evropske skupnosti
                    Jugoslaviji in različno stopnjo pripisovanja pomena podpiranju jugoslovanske
                        stabilnosti.<note place="foot" xml:id="ftn37" n="36"> Kronologija
                        institucionalizacije sodelovanja med Evropsko skupnostjo in Jugoslavijo v:
                        »Yugoslavia and the European Community,« <hi rend="italic">Archive of
                            European Integration</hi> (University of Pittsburg), pridobljeno, 28. 5.
                        2017, <ref target="http://aei.pitt.edu/8241/1/31735055282218_1.pdf"
                            >http://aei.pitt.edu/8241/1/31735055282218_1.pdf</ref>. </note>
                </p>
                <p>Zato velja omeniti sprejem uredbe o prepovedi uvoza mladega govejega mesa iz vseh
                    držav nečlanic Evropske skupnosti 16. julija 1974. Ta je močno prizadel
                    Jugoslavijo, ki ji je izvoz mlade govedine v območje ES zagotavljal že 19. marca
                    1970 sklenjeni trgovinski sporazum z ES. Ko je 21. oktobra evropska komisija z
                    novo uredbo podaljšala ukrep za nedoločen čas, sta proti temu protestirali
                    predvsem Zahodna Nemčija in Nizozemska. ZRN je s predlogom omilitve uredbe
                    poskušala pomagati predvsem Jugoslaviji, njeni diplomati pa so tako tudi
                    opozarjali, da je Jugoslavija sama ponudila omejitev količine mesa, namenjenega
                    za zahodni trg. V zgoraj že omenjenih pogovorih, kjer je bil Genscherju predan
                    očitek o nemški blokadi dostopa Jugoslavije do sredstev evropske razvojne banke,
                    je bil dobro leto po začetku veljave uredbe ponovno omenjen ukrep omejitve uvoza
                    mladega govejega mesa in svinjine. Britanski minister Callaghan je dejal, da je
                    Velika Britanija kot največji odjemalec svinjskega mesa pripravljena priti
                    nasproti Jugoslaviji, da pa so to zavrnili vsi drugi partnerji deveterice.
                    Genscher je zatrdil, da je vlada pri obeh vprašanjih odprta za rešitve.<note
                        place="foot" xml:id="ftn38" n="37"> DE-PAAA, 42 (ZA), f. 116707, Vermerk,
                        Betrifft: Unterstützung eines unabhängigen Jugoslawiens, 15. 12.
                        1975.</note></p>
                <p>Na podobno disonanco namiguje, kot je že bilo omenjeno, francoski in britanski
                    očitek ZRN. V letu 1975 se je namreč že pripravljal sporazum o finančnem
                    sodelovanju med Jugoslavijo in ES, katerega rezultat je bila odločitev sveta
                    guvernerjev 22. decembra 1976, ki je Evropsko investicijsko banko avtorizirala
                    za dodelitev posojila Jugoslaviji v višini 50 milijonov ameriških dolarjev, za
                    potrebe financiranja projektov v skupnem interesu Evropske skupnosti in
                    Jugoslavije. Prav tako je Jugoslavija prav zaradi angažmaja ZRN v letu 1975
                    ostala glavni koristnik splošnega preferenčnega sistema zunanje trgovine
                    Evropske skupnosti.<note place="foot" xml:id="ftn39" n="38"> Ibid.</note>
                </p>
                <p>Posebno pomembna podpora Jugoslaviji je bil tik pred smrtjo predsednika Tita (2.
                    4. 1980) podpisan sporazum o sodelovanju med Evropsko skupnostjo in Jugoslavijo.
                    Sporazum, ki je v veljavo stopil šele aprila 1983 (določila finančnega in
                    trgovinskega sodelovanja so sicer z začasnim sporazumom začela veljati že 1.
                    julija 1980), je imel preferenčni značaj in je odpravljal carine za večino
                    jugoslovanskih industrijskih izdelkov, poleg tega pa je predvidel tudi
                    sodelovanje na področju financ (finančna pomoč) in na širokem razponu področij
                    (kmetijstvo, znanost, tehnologija, energetika, promet, okoljevarstvo in
                        turizem).<note place="foot" xml:id="ftn40" n="39"> Podrobneje o genezi
                        sporazuma o sodelovanju med Evropsko skupnostjo in Jugoslavijo ter o
                        njegovih določilih v: »Structure and Development of Relations,« <hi
                            rend="italic">European Commission Press Release Database</hi>,
                        pridobljeno 17. 3. 2017, <ref
                            target="http://europa.eu/rapid/press-release_MEMO-86-92_en.htm?locale=en"
                            >http://europa.eu/rapid/press-release_MEMO-86-92_en.htm?locale=en</ref>.</note>
                </p>
                <p>Da je odločitev za sklep sporazuma o sodelovanju med ES in Jugoslavijo vodil tudi
                    namen pomoči Jugoslaviji, govori izjava nemškega visokega uradnika v nazivu
                    Vortragender Legationsrat Bolla, podana dan po podpisu sporazuma: »Sporazum ima
                    preferenčni značaj in dopolnjuje v okviru globalne politike (Evropske, op. P.
                    B.) skupnosti do Sredozemlja že sprejete dogovore. S pristopom Grčije k Evropski
                    skupnosti (1. 1. 1981), s katerim bo Jugoslavija postala tranzitna država, dobi
                    sporazum dodaten pomen. Jugoslaviji naj bi omogočil z rastjo izvoza zmanjšati
                    njen veliki deficit v trgovinski bilanci z Evropsko skupnostjo (več kot 5
                    milijard DM v letu 1979) in močneje diverzificirati njen izvoz. /…/ S sporazumom
                    o sodelovanju skupnost prispeva h gospodarski stabilnosti in ohranjanju
                    neodvisnosti Jugoslavije.«<note place="foot" xml:id="ftn41" n="40"> Tim Geiger,
                        Amit Das Gupta in Tim Szatowski, ur., <hi rend="italic">Akten zur
                            Auswärtigen Politik der Bundesrepublik Deutschland 1980</hi> (München:
                        Oldenburg, 2011), 435, op. 4 k dok. 76.</note></p>
                <p>Dokumenti o sklepu sporazuma o sodelovanju med Jugoslavijo in Evropsko skupnostjo
                    pa napotujejo tudi na ugotovitev, da sta v obdobju po smrti predsednika Tita
                    glavna potencialna ogrožajoča dejavnika v jugoslovanskem neodvisnem položaju v
                    več pogledih sovpadla. Najbolj jasno je ta novi položaj v dokumentu z naslovom
                        <hi rend="italic">Jugoslavija v turbulentni coni</hi> avgusta 1981, torej v
                    času, ko je razmere v Jugoslaviji še dodatno zaostrila kriza na Kosovu, označil
                    veleposlanik ZRN v Beogradu Horst Grabert. Opozoril je na zmanjševanje
                    jugoslovanskega izvoza v Evropsko skupnost, ki je bila v sedemdesetih glavni
                    gospodarski partner Jugoslavije, in na preusmerjanje jugoslovanske zunanje
                    trgovine v države Sveta za vzajemno ekonomsko pomoč (SEV), kar naj bi ublažilo
                    padec nekonkurenčnosti jugoslovanskega gospodarstva; obenem pa je ta razvoj
                    odprl nove možnosti za negativne vplive na jugoslovansko neodvisnost in
                    nevtralnost; tega se je zavedalo tudi jugoslovansko vodstvo: »Zunanjepolitične
                    posledice naraščajočega dela jugoslovanske izvozne kapacitete proti Comeconu so
                    v pogovorih z visokimi vladnimi in partijskimi funkcionarji komentirane z veliko
                        zaskrbljenostjo.«<note place="foot" xml:id="ftn42" n="41"> DE-PAAA, 42 (ZA),
                        f. 132866, Fernschreiben (verschlüsselt) Nr. 328, Betr.: Jugoslawien in der
                        Turbulenzzone, 5. 8. 1981.</note></p>
                <p>Na koncu obravnavanega obdobja, ko se je dokončno potrdilo, da neposredne
                    intervencije Sovjetske zveze ne gre pričakovati, je bilo ugotovljeno, da
                    Sovjetska zveza ostaja grožnja neodvisnemu položaju Jugoslavije predvsem zaradi
                    strukturnih šibkosti njenega gospodarskega sistema. Iz tega je izhajala tudi
                    nadaljnja podpora Zahoda finančni in gospodarski sanaciji Jugoslavije, katere
                    vrh je bila akcija Mednarodnega denarnega sklada.</p>
            </div>
            <div>
                <head>Zveza NATO o Jugoslaviji v času po Titu</head>
                <p>Čeprav iz dokumentov izhaja, da so posveti o možnosti pomoči Jugoslaviji v krogu
                    štirih političnih direktorjev in vojaških svetovalcev od leta 1976 potekali
                    redno, sporočil o konzultacijah v naslednjih letih nisem našla. Kot je že bilo
                    zapisano, naslednji dokumenti segajo šele v leto 1981. </p>
                <p>Ponoven pojav dokumentov o obravnavi Jugoslavije v okviru zveze NATO v letu 1981
                    je treba razumeti v okviru že omenjenega trenda razvoja, zaradi katerega sta po
                    smrti predsednika Tita, kot že omenjeno, kot dejavnika tveganja sovpadla krizno
                    stanje jugoslovanskega gospodarstva in pa Sovjetska zveza kot potencialna
                    grožnja jugoslovanski neodvisnosti. O tem govori poročilo o srečanju političnih
                    direktorjev v Bonnu oktobra 1981. Izhodišče za obravnavo Jugoslavije je bila
                    prav zaskrbljenost zaradi naraščajoče odvisnosti jugoslovanskega gospodarstva od
                    trgovine s Sovjetsko zvezo, saj naj bi v tistem času po nemških izračunih že
                    polovica jugoslovanske zunanje trgovine vključevala menjavo z Vzhodom, medtem ko
                    je menjava z Zahodom dosegala zgolj 20 odstotkov. To je kot potencialno
                    nevarnost prepoznal tudi tedanji ameriški veleposlanik v Beogradu Lawrence
                    Eagleburger, ki pa je vseeno videl omejeno možnost za povečevanje sovjetskega
                    vpliva: »Jugoslovani so trdoživi in bodo dlje zdržali kot drugi; antisovjetska
                    drža se je po Titovi smrti kvečjemu okrepila.«<note place="foot" xml:id="ftn43"
                        n="42"> Daniela Taschler, Matthias Peter in Judith Michel, ur., <hi
                            rend="italic">Akten zur Auswärtigen Politik der Bundesrepublik
                            Deutschland 1981</hi> (München: Oldenburg, 2012), 1682, dok.
                    314.</note></p>
                <p>Iz zadnjega poročila na temo <hi rend="italic">Kriesenfallplanung
                        Jugoslawien</hi> izhaja, da so se za ponovno intenzivnejšo obravnavo
                    Jugoslavije zavzele ZDA. Omenjen je namreč predlog ameriškega vojaškega
                    svetovalca, generala Bowmana, iz maja 1981, da bi se dotedanje krizno
                    načrtovanje v zvezi z Jugoslavijo razširilo na izdelavo konkretnih operativnih
                    vojaških načrtov <hi rend="italic">(contingency planning)</hi>. O zvišanju
                    stopnje tveganja pričajo tudi diskusije o možnostih za izvoz sodobnega orožja v
                    Jugoslavijo. V zvezi z izvozom vojaške opreme se izrecno potrdi poseben status,
                    ki so ga Jugoslaviji pripisovale zahodne zaveznice. Najbolj jasno se to izkaže v
                    zvezi z Zahodno Nemčijo, ki je prav pri Jugoslaviji izkazala pripravljenost
                    rahljanja svoje restriktivne politike izvažanja orožja.</p>
                <p>Na zasedanju političnih direktorjev v začetku decembra 1981 v Bruslju je nemški
                    predstavnik (D 2) pojasnil nemški položaj: »Ne glede na našo v splošnem
                    restriktivno politiko izvažanja orožja nameravamo Jugoslavijo uvrstiti v posebno
                    kategorijo, saj v tem primeru poseben političen pomen govori za (dodelitev, op.
                    P. B.) dovoljenja za izvoz. Takšna odločitev nam bo tudi omogočila nadaljnje
                    sodelovanje pri načrtih četverice v zvezi z Jugoslavijo. /…/ V vsakem primeru pa
                    bo za vsak posamični primer izvoza orožja v Jugoslavijo potrebna odločitev na
                    politični ravni. Če bomo Jugoslavijo uvrstili v posebno kategorijo, se bomo
                    izognili težavam za izdajo dovoljenja, ki so sicer povezane z našimi temeljnimi
                    smernicami za izvoz orožja.«<note place="foot" xml:id="ftn44" n="43"> Ibid.,<hi
                            rend="italic">,</hi> 1893, dok. 352. Da je nemška stran Jugoslavijo
                        imenovala država, ki ima »poseben politični pomen« (<hi rend="italic"
                            >besondere politische Erwägung</hi>), izhaja tudi iz pojasnila, ki ga je
                        visoki uradnik na ravni ministerialnega direktorja Fischer leta 1982 podal
                        zunanjemu ministru Genscherju: »Po pogovoru z ministrstvom za obrambo
                        predlagamo naslednji postopek: V pogovoru med vami, zveznim kanclerjem in
                        zveznim ministrom za obrambo bo odločeno, da za Jugoslavijo veljajo enaka
                        politična načela zvezne vlade za izvoz orožja kot za vse druge države;
                        Jugoslavija je sicer glede na veljavna načela 'druga država', (to pomeni, da
                        ni enakovredna zvezi NATO), vendar pa se že v zvezi s pogovori štirih
                        (političnih direktorjev, op. P. B.) pogosto predpostavlja 'poseben politični
                        pomen', na osnovi katerega je mogoče izdati tudi dovoljenje za izvoz orožja;
                        o dovoljenjih se sicer ne odloča avtomatično, temveč z običajnim postopkom,
                        to pomeni po pravilu z odločitvijo na politični ravni.« – Ploetz, Szatkowski
                        in Michel, ur., <hi rend="italic">Akten 1982</hi>, 715, op. 5 k dok.
                        141.</note></p>
                <p>Iz dokumentov ni mogoče ugotoviti, ali je neformalni gremij štirih političnih
                    direktorjev in vojaških svetovalcev v prihodnje izdelal načrt posredovanja v
                    Jugoslaviji. Iz dokumentov predvsem izhaja, da je bil glavni interes Zahoda
                    preprečiti možnosti za večjo navezavo Beograda na Moskvo. Tako je mogoče
                    razumeti tudi razpravo političnih direktorjev o nujnosti upoštevanja
                    jugoslovanske občutljivosti oziroma preprečevanja možnosti, da bi Jugoslovani
                    dobili občutek, da Zahod nanje gleda zviška. Francoski predstavnik Jacques
                    Andréani, ki je prav tako poudaril Jugoslavijo kot <hi rend="italic"
                        >Sonderfall</hi>, saj bi njena ogroženost ogrozila vso evropsko varnost, je
                    tako vprašanje dobave orožja Jugoslaviji označil tudi kot psihološki problem:
                    »Jugoslavija ne sme imeti občutka, da lahko dobi le manjvredno orožje.«<note
                        place="foot" xml:id="ftn45" n="44"> Pripomba je bila utemeljena, saj je tudi
                        ameriški predstavnik Eagleburger razkril, da je zaradi skromnih finančnih
                        možnosti Jugoslavija doslej od ZDA kupovala zgolj orožje prejšnje
                        generacije. Podrobneje o razpravi o prodaji orožja Jugoslaviji v: Taschler,
                        Peter in Michel, ur., <hi rend="italic">Akten 1981</hi>, 1983–95, dok.
                        352.</note></p>
            </div>
            <div>
                <head>Zaključek</head>
                <p>Za ukrepe in razmislek o morebitnih potrebnih ukrepih za stabilizacijo
                    Jugoslavije, o katerih govorijo dokumenti obravnavanega obdobja iz političnega
                    arhiva nemškega zunanjega ministrstva, lahko rečemo, da ustrezajo kompleksnosti
                    problema zagotavljanja varnosti, ki ga prinesejo sedemdeseta leta. O času po
                    izbruhu naftne krize leta 1973 politična teorija govori kot o času trirazsežnega
                    koncepta varnosti, ki je odtlej vojaško-obrambni izziv, politični izziv, ki ga
                    simbolizira politika popuščanja napetosti in v tem multilateralizacija
                    diplomacije, ter ekonomsko-politični izziv.<note place="foot" xml:id="ftn46"
                        n="45"> Christian Hacke,
                        <hi rend="italic" xml:space="preserve">Die Außenpolitik der Bundesrepublik Deutschland. Von Konrad Adenauer bis Gerhard Schröder </hi>(Berlin:
                        Ullstein, 2004), 198, 199.</note>
                </p>
                <p>Razmislek o nujnosti stabilizacije Jugoslavije, ki mu sledimo v dokumentih, je
                    bil po eni strani posledica predpostavke, da je Tito dejanska in ključna vez
                    večnacionalne jugoslovanske države, katere obstoj kot
                    <hi rend="italic" xml:space="preserve">Sonderfall </hi>znotraj blokovske
                    razdelitve sveta je bil pojmovan kot eden od stabilizatorjev varnosti v Evropi.
                    To je del razlage za okrepljeno ukvarjanje z zdravjem predsednika Tita in za
                    preigravanje mogočih scenarijev ob njegovem odhodu. Po drugi strani pa je mogoče
                    pozornost zadevam pod naslovom <hi rend="italic">Krisenfallplanung
                        Jugoslawien</hi> od leta 1976, ko je v zvezi NATO vzpostavljen sicer
                    poudarjeno neformalen gremij štirih političnih direktorjev in varnostnih
                    svetovalcev za posvetovanje o Jugoslaviji, povezati tudi z varnostnimi razmerami
                    v mednarodnem kontekstu. </p>
                <p>Poleg posledic naftne in nato še energetske krize leta 1979 je bila sredina
                    sedemdesetih tudi čas zaostritve odnosa med Vzhodom in Zahodom zaradi groženj
                    ohranjanju ravnotežja v oborožitvi. Prav leta 1976 je Sovjetska zveza začela
                    nameščati rakete srednjega dosega SS-20, katerih domet je bila Srednja Evropa.
                    Posledica je bil sklep zveze NATO, imenovan <hi rend="italic">Double-Track
                        Decision</hi> (Odločitev dveh tirov), katerega idejo je podal prav Helmut
                    Schmidt. NATO je Varšavskemu paktu hkrati ponudil pogovore o vzajemnem
                    zmanjšanju arzenala balističnih raket srednjega dosega, obenem pa ob zavrnitvi
                    tega predloga zagrozil z nameščanjem novega orožja srednjega dosega v Zahodni
                    Evropi, kar je sicer atlantsko zavezništvo predstavljalo tudi kot nujnost
                    modernizacije svojega arzenala. Krizo je zaostroval tudi neuspeh s sporazumom o
                    omejevanju proizvodnje strateškega jedrskega orožja SALT II (Sporazum o
                    omejevanju strateškega orožja, ki sta ga ZDA in Sovjetska zveza 18. 6. 1979
                    sicer podpisali, vendar pa ga ZDA nikoli niso ratificirale, kmalu pa se je
                    izkazalo, da se SZ ni držala niti prvega sporazuma SALT, podpisanega leta
                        1972.).<note place="foot" xml:id="ftn47" n="46"> Helga Haftendorn, <hi
                            rend="italic">Deutsche Aussenpolitik zwischen Selbstbeschränkung und
                            Selbstbehauptung:
                        1945</hi>–<hi rend="italic" xml:space="preserve">2000 </hi>(München:
                        Deutsche Verlangs-Anstalt, 2001), 265–67.</note>
                </p>
                <p>Prav v času smrti predsednika Tita je tako s povodom za <hi rend="italic"
                        >Double-Track Decision</hi> zveze NATO, sovjetsko intervencijo v Afganistanu
                    decembra 1979 in krizo na Poljskem v letih 1980–1981 prišlo do nove napetosti v
                    odnosih med Vzhodom in Zahodom, kar je bila vsaj hipotetična obremenitev in
                    grožnja položaju Jugoslavije. Zahod je poleg tega potrebo po podpori Jugoslavije
                    izpeljal tudi iz njenega vedno manj gotovega položaja vodilne sile v gibanju
                    neuvrščenih. Očitno je bilo, da želi pričakovani umik karizmatičnega Tita
                    izkoristiti kubanski vodja Fidel Castro. Zahod je zaradi tesnih vezi med Havano
                    in Moskvo ter zaradi njunih skupin akcij v Afriki v mogoči zmanjšani vlogi
                    Jugoslavije v gibanju neuvrščenih zaznal tudi potencialno grožnjo nevtralnosti
                    neuvrščenih držav in možnost njihovega približevanja vzhodnemu bloku.</p>
                <p>Kot za vse druge potencialne dejavnike rušenja neodvisnosti Jugoslavije
                    neposredno po Titovi smrti, ki so imeli korenine v zunanji politiki, se je tudi
                    grožnja usihanja moči med neuvrščenimi začasno izkazala za neutemeljeno. Kot so
                    nemški diplomati analizirali leto po Titovem odhodu, je Jugoslavija ostala
                    pomemben mednarodnopolitični akter. K temu je veliko doprinesla zadnja
                    konferenca zunanjih ministrov gibanja neuvrščenih v New Delhiju (9.–13. 2.
                    1981), kjer je zaradi sovjetske agresije v Afganistanu v ozadje stopila teza o
                    naravnem zavezništvu med neuvrščenimi in socialističnimi državami, ki sta jo
                    zagovarjali Havana in Moskva. In v ospredje je ponovno stopilo načelo
                    neuvrščenosti v bloku.<note place="foot" xml:id="ftn48" n="47"> DE-PAAA, 42
                        (ZA), f. 132866, Analiza razmer v Jugoslaviji, Betr.: Lage in Jugoslawien
                        ein Jahr nach dem Tod Titos, 5. 6. 1981.</note></p>
                <p>Prav to poročilo ponuja dobro sklepno poanto pričujočega ekspozeja, da politična
                    emigracija nikoli ni zares bila realna grožnja Jugoslaviji in da Sovjetska zveza
                    nikoli ni zares verjela v plodnost vojaškega posredovanja na zahodnem Balkanu;
                    da je bila, kot je ugotavljala tudi nemška diplomacija, največja grožnja svojemu
                    obstoju ves čas Jugoslavija sama: »Z začetkom tega leta se je obdobje prehoda
                    izteklo, učinek solidarnosti, ki ga je sprožila Titova smrt, se je razblinil.
                    Medtem ko je na gospodarskem področju mogoče zaznati nastavke učinkovite
                    stabilizacijske politike v smislu krepitve načel tržnega gospodarstva, se
                    jugoslovansko vodstvo na notranjepolitičnem področju omejuje na upravljanje s
                    Titovo dediščino; tu obstaja grožnja, da se bo kontinuiteta sprevrgla v
                        imobilnost.«<note place="foot" xml:id="ftn49" n="48"> Ibid.</note></p>
                <p>Zahod je zaradi svojega izrecnega interesa za ohranjanje neodvisne jugoslovanske
                    države med Vzhodom in Zahodom sicer budno motril njen položaj in spremljal
                    morebitne, beograjskemu režimu sovražne dejavnike, a na koncu so se za krvnika
                    Jugoslavije izkazali njeni notranji problemi, ki jih je Zahod prav tako poskušal
                    blažiti, kjer je to bilo mogoče. Še več, skoraj kot v drami črnega humorja je
                    pravzaprav Zahod sprožil zadnji udarec. Postopna dezintegracija države je res
                    izšla iz neučinkovitega gospodarskega razvoja, ki je eklatantne razsežnosti
                    dosegla zaradi vztrajanja pri tudi po naftni krizi in torej v razmerah »dražjega
                    denarja« nespremenjenem avtarkičnem razvojnem modelu, finančno podprtem z
                    zadolževanjem v tujini, vendar pa so na koncu zahteve zahodnih upnikov ter
                    koordinirana akcija Mednarodnega denarnega sklada najbolj načeli notranje tkivo
                    Jugoslavije. Kot je v članku <hi rend="italic">Jugoslavija med integracijo in
                        dezintegracijo</hi> analiziral Neven Borak: »Jugoslavija je morala
                    socializirati dolgove oziroma izgube ter prilagajati svojo gospodarsko politiko
                    in ureditev potrebam financiranja, to je odplačevanja dolgov. Socializacija
                    dolgov je pomenila medrepubliško in pokrajinsko solidarnost, ki so jo upniki
                    vsilili, in je pomenila prelivanje denarja med republikami in pokrajinama s
                    pomočjo zveznih ustanov. Blokovska ureditev sveta je dajala Jugoslaviji pomembno
                    zunanjo oporo, ki sicer ni prikrivala gospodarskih, političnih, socialnih in
                    siceršnjih problemov države, zagotavljala pa ji je naklonjenost okolja.
                    Razreševanje dolžniške krize je sovpadalo s siceršnjim pešanjem bloka
                    socialističnih držav, kar je nedvomno prispevalo tudi k manjšemu razumevanju
                    Zahoda za notranje jugoslovanske probleme. Opuščeno je bilo reformiranje
                    Jugoslavije v okvirih njene družbenoekonomske ureditve, poudarek se je prenesel
                    na njeno popolno opustitev in nadomestitev z novo ureditvijo, temelječo na
                    tržnem gospodarstvu in zasebni lastnini. Te spremembe so napovedale rušenje
                    političnega in razvojnega soglasja iz sedemdesetih let.«<note place="foot"
                        xml:id="ftn50" n="49"> Neven Borak, »Jugoslavija med integracijo in
                        dezintegracijo,« v: <hi rend="italic">Slovenija-Jugoslavija, krize in
                            reforme</hi>, 38, 39.</note></p>
                <p>Rušenje tega soglasja pa se je kmalu stopnjevalo v rušenju sposobnosti sobivanja.
                    In kot pravilni sta se izkazali Titovi obžalovanje in priznanje, da je njegov
                    največji neuspeh to, da iz večnacionalne države ni zmogel narediti države ene
                    složne nacije.</p>
            </div>

        </body>
        <back>
            <div type="bibliography">
                <head>Viri in literatura</head>
                <list type="unordered">
                    <head>Arhivski viri:</head>
                    <item>DE-PAAA, Politisches Archiv des Auswärtigen Amtes:<list>
                            <item>PAAA. Bestand B 150. Berlin.</item>
                            <item>PAAA. Bestand 42 (Zwischenarchiv). Berlin. </item>
                        </list></item>
                </list>
                <listBibl>
                    <head>Literatura:</head>
                    <bibl>Bilandžić, Dušan.<hi rend="italic">Jugoslavija poslije Tita:
                            (1980–1985)</hi>. Zagreb: Globus, 1986.</bibl>
                    <bibl>Borak, Neven. »Jugoslavija med integracijo in dezintegracijo.« V: <hi
                            rend="italic">Slovenija-Jugoslavija, krize in reforme 1968-1988,</hi>
                        ur. Zdenko Čepič, 29–40. Ljubljana: Inštitut za novejšo zgodovino, 2010. </bibl>
                    <bibl>Geiger, Tim, Amit Das Gupta in Tim Szatowski, ur. <hi rend="italic">Akten
                            zur Auswärtigen Politik der Bundesrepublik Deutschland 1980</hi>.
                        München: Oldenburg, 2011.</bibl>
                    <bibl>Gutteridge, William Frank. »Summary of Discussions and Notes on Recent
                        Developments.« V: <hi rend="italic">South-Eastern Europe After Tito: A
                            Powder Keg for the 1980s</hi>, ur. David Carlton in Carlo Schaerf, 1–13.
                        London in Basingstoke: The Macmillian Press LTD, 1983.</bibl>
                    <bibl>Hacke, Christian. <hi rend="italic">Die Außenpolitik der Bundesrepublik
                            Deutschland. Von Konrad Adenauer bis Gerhard Schröder</hi>. Berlin:
                        Ullstein, 2004.</bibl>
                    <bibl>Haftendorn, Helga. <hi rend="italic">Deutsche Aussenpolitik zwischen
                            Selbstbeschränkung und Selbstbehauptung: 1945-2000</hi>. München:
                        Deutsche Verlangs-Anstalt, 2001.</bibl>
                    <bibl>Hofmann, Gunter. <hi rend="italic">Willy Brandt und Helmut Schmidt.
                            Geschichte einer schwierigen Freundschaft.</hi> München: C. H. Beck,
                        2012.</bibl>
                    <bibl>Magaš, Branka. <hi rend="italic">The Destruction of Yugoslavia, Tracking
                            the Break-Up 1980-1992</hi>. London in New York: Verso, 1993. </bibl>
                    <bibl>Meier, Viktor. <hi rend="italic">Zakaj je razpadla Jugoslavija</hi>.
                        Ljubljana: Znanstveno in publicistično središče, 1996.</bibl>
                    <bibl>Nečak, Dušan. <hi rend="italic">'Ostpolitik' Willyja Brandta in
                            Jugoslavija
                        (1963</hi>–<hi rend="italic" xml:space="preserve">1969). </hi>Ljubljana:
                        Znanstvena založba Filozofske fakultete, 2013.</bibl>
                    <bibl>Peter, Matthias, Michael Ploetz in Tim Geiger, ur. <hi rend="italic">Akten
                            zur Auswärtigen Politik der Bundesrepublik Deutschland 1976</hi>.
                        München: Oldenburg, 2007.</bibl>
                    <bibl>Pirjevec, Jože. »Jugoslovanska kriza v arhivu STASI (1980–1989).« <hi
                            rend="italic">Acta Histriae</hi> 24, št. 3 (2016): 643–62. </bibl>
                    <bibl>Ploetz, Michael, Tim Szatkowski in Judith Michel, ur. <hi rend="italic"
                            >Akten zur Auswärtigen Politik der Bundesrepublik Deutschland 1982</hi>.
                        München: Oldenburg, 2013.</bibl>
                    <bibl>Ramet, Sabrina Petra. <hi rend="italic">Balkan Babel: The Disintegration
                            of Yugoslavia from the Death of Tito to the Fall of Milošević</hi>.
                        Boulder: Westview Press, 2002.</bibl>
                    <bibl>Schmidt, Helmut. <hi rend="italic">Weggefährten, Erinnerungen und
                            Reflexionen</hi>. Berlin: Der Siedler Verlag, 1996.</bibl>
                    <bibl>Taschler, Daniela, Fabian Hilfrich in Michael Ploetz, ur. <hi
                            rend="italic">Akten zur Auswärtigen Politik der Bundesrepublik
                            Deutschland 1974</hi>. München: Oldenburg, 2005.</bibl>
                    <bibl>Taschler, Daniela, Matthias Peter in Judith Michel, ur. <hi rend="italic"
                            >Akten zur Auswärtigen Politik der Bundesrepublik Deutschland 1981</hi>.
                        München: Oldenburg, 2012. </bibl>
                    <bibl>Žagar, Matija. »Ustava SFRJ in ustavni sistem 1974: povzročitelj krize ali
                        mehanizem za njeno razreševanje?.« V: <hi rend="italic"
                            >Slovenija-Jugoslavija, krize in reforme 1968-1988,</hi> ur. Zdenko
                        Čepič, 13–28, Ljubljana: Inštitut za novejšo zgodovino, 2010.</bibl>
                </listBibl>
                <listBibl>
                    <head>Spletni viri:</head>
                    <bibl><hi rend="italic">Archive of European Integration</hi> (University of
                        Pittsburg). »Yugoslavia and the European Community.« Pridobljeno 28. 5.
                        2017. <ref target="http://aei.pitt.edu/8241/1/31735055282218_1.pdf"
                            >http://aei.pitt.edu/8241/1/31735055282218_1.pdf</ref>.</bibl>
                    <bibl><hi rend="italic">Encyclopedia of the New American Nation</hi>. »Doctrines
                        - The Reagan Doctrine.« Pridobljeno 17. 3. 2017. <ref
                            target="http://www.americanforeignrelations.com/A-D/Doctrines-The-reagan-doctrine.html"
                            >http://www.americanforeignrelations.com/A-D/Doctrines-The-reagan-doctrine.html</ref>. </bibl>
                    <bibl><hi rend="italic">European Commission Press Release Database</hi>.
                        »Structure and Development of Relations.« Pridobljeno 22. 3. 2017. <ref
                            target="http://europa.eu/rapid/press-release_MEMO-86-92_en.htm?locale=en"
                            >http://europa.eu/rapid/press-release_MEMO-86-92_en.htm?locale=en</ref>.</bibl>
                    <bibl><hi rend="italic"
                        >Wikileaks</hi>.»Telegram (cable)
                        (confidential), Nm.: 3408, From Austria Vienna to Department of
                        State|Secretary of State|Serbia Belgrade, Subject: Magazine publishes Warsaw
                        Pact Invasion Plans of Austria and Yugoslavia.« Pridobljeno 16. 3. 2017.
                            <ref target="https://file.wikileaks.org/oc/2474.2/28552.pdf"
                            >https://file.wikileaks.org/oc/2474.2/28552.pdf</ref>.</bibl>
                </listBibl>
            </div>
            <div type="summary" xml:lang="en">
                <docAuthor>Polona Balantič</docAuthor>
                <head>WESTERN GERMANY PREPARATIONS FOR THE DEATH OF PRESIDENT JOSIP BROZ TITO.
                    ADDRESSING FACTORS OF A POSSIBLE DESTABILIZATION OF YUGOSLAVIA IN CASE OF THE
                    DEATH OF PRESIDENT TITO AND THE PREPARATION OF MEASURES TO SUPPORT
                    YUGOSLAVIA</head>
                <head>SUMMARY</head>
                <p>The article focuses on the special position Yugoslavia (<hi rend="italic"
                        >Sonderfall</hi>) held during the bloc division of the world after World War
                    II, due to which the western allies were interested in keeping it in neutral
                    position between East and West. The hypothesis based on these grounds, i.e. that
                    during the years when the death of President Tito, who was perceived as a
                    warrantor of a special international political status of Yugoslavia, was
                    anticipated, the western allies intensively monitored the situation for any
                    indications of an internal crisis or external threats that could be presented in
                    the event of Tito’s death, was examined using the documents accessible in the
                    German Foreign Ministry political archives. Documents dealing with relations
                    between Germany and Yugoslavia in the 1974–1982 period, when Helmut Schmidt
                    served as Chancellor, were analysed. The emphasis was placed on documents
                    describing the monitoring of stability in Yugoslavia within the organizations of
                    western allies (NATO, European Community). </p>
                <p>The analysis revealed that, since 1976, the western allies have been preparing
                    measures aimed to support the stability and maintain Yugoslavia independent
                    during possible internal destabilisation or external attempts to intervene in
                    the internal situation in the Yugoslavian state in the event of president Tito’s
                    death. The analysis led to a conclusion that the potential threat to Yugoslavia
                    posed by a direct intervention of Soviet Union was pushed into the background as
                    the long-term economic and debt crisis as well as internal transnational
                    tensions proved to be the key negative factors. The same conclusions were
                    reached by the western allies as well, as is evidenced from decisions made by
                    members of the North Atlantic Alliance and the European Economic Community,
                    including the Federal Republic of Germany, to adopt measures aimed at supporting
                    the Yugoslavian economy. A detailed monitoring of the situation in Yugoslavia,
                    the European Community scheme for bringing the legislation of Yugoslavia in line
                    with that of the Community, and conclusions reached by a special panel within
                    NATO on monitoring the situation in Yugoslavia confirmed the undiminished
                    interest of the western allies to keep Yugoslavia in a neutral position during
                    the Cold War in the 1974–1982 period, thus maintaining stability in Central
                    Europe and the Mediterranean.</p>
            </div>
        </back>
    </text>
</TEI>
