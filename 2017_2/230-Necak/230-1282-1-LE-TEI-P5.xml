<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Jugoslavija kot »poseben primer/Sonderfall« v zahodnonemški zunanji
                    politiki</title>
                <author>
                    <name>
                        <forename>Dušan</forename>
                        <surname>Nečak</surname>
                    </name>
                    <roleName>Dr.</roleName>
                    <roleName>redni profesor v pok.</roleName>
                    <address>
                        <addrLine>Vojkova 71</addrLine>
                        <addrLine>SI-1000 Ljubljana</addrLine>
                    </address>
                    <email>dusan.necak@guest.arnes.si</email>
                </author>
            </titleStmt>
            <editionStmt>
                <edition><date>2017-06-19</date></edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Kongresni trg 1</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/230</pubPlace>
                <date>2016</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">57</biblScope>
                <biblScope unit="issue">2</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <profileDesc>
            <langUsage>
                <language ident="sl"/>
                <language ident="en"/>
            </langUsage>
            <textClass>
                <keywords xml:lang="en">
                    <term>Federal Republic of Germany</term>
                    <term>president TitoWilly Brandt</term>
                    <term>Yugoslavia</term>
                    <term>policy towards the East</term>
                    <term>attainment of the Slovenian independence</term>
                </keywords>
                <keywords xml:lang="sl">
                    <term>ZRN</term>
                    <term>Willy Brandt</term>
                    <term>Jugoslavija</term>
                    <term>vzhodna politika</term>
                    <term>osamosvojitev Slovenije</term>
                </keywords>
            </textClass>
        </profileDesc>
        <revisionDesc>
            <listChange>
                <change>
                    <date>2017-09-05</date>
                    <name>Neja Blaj Hribar</name>
                    <desc>Pretvorba iz DOCX v TEI, dodatno kodiranje</desc>
                </change>
            </listChange>
        </revisionDesc>
    </teiHeader>
    <text>
        <front>
            <docAuthor>Dušan Nečak<note place="foot" xml:id="ftn1" n="*">
                    <hi rend="bold">Dr., redni profesor v pok., Vojkova 71, SI-1000 Ljubljana,
                        </hi><ref target="mailto:dusan.necak@guest.arnes.si"><hi rend="bold"
                            >dusan.necak@guest.arnes.si</hi></ref></note></docAuthor>
            <docImprint>
                <idno type="cobissType">Cobiss tip: 1.01</idno>
                <idno type="UDC"/>
            </docImprint>
            <div type="abstract">
                <head>IZVLEČEK</head>
                <p><hi rend="italic">Prispevek govori o bilateralnih odnosih med Jugoslavijo in ZRN
                        od konca vojnega stanja med državama leta 1951 do osamosvojitve Slovenije.
                        Osredotočen je na čas pred osamosvojitvijo, ko je bila Jugoslavija za ZRN
                        nekakšen »poseben primer/Sonderfall«, torej je bila deležna posebne drugačne
                        obravnave kot druge socialistične države, zlasti tiste iz vzhodnega bloka.
                        Odnosi med državama so bili v vsem tem času, kljub nekaterim nerešenim
                        vprašanjem (npr. vprašanju odškodnine za nacistične vojne zločine), dobri,
                        lahko rečemo celo prijateljski. Najbolj v času socialnodemokratskih vlad, v
                        katerih je sodeloval Willy Brandt, slovenski politiki pa so imeli v
                        bilateralnih odnosih veliko vlogo. To dejstvo je bilo dobra popotnica, da je
                        ZRN odigrala morda najpomembnejšo vlogo pri osamosvajanju Slovenije in
                        njenem priznanju.</hi></p>
                <p><hi rend="italic">Ključne besede: ZRN, Jugoslavija, Willy Brandt, vzhodna
                        politika, osamosvojitev Slovenije</hi></p>
            </div>
            <div type="abstract" xml:lang="en">
                <head>ABSTRACT</head>
                <head>YUGOSLAVIA AS A »SPECIAL CASE / SONDERFALL« IN THE WEST GERMAN FOREIGN
                    POLICY</head>
                <p><hi rend="italic">The following contribution discusses the bilateral relations
                        between Yugoslavia and the Federal Republic of Germany since the end of the
                        state of war between these countries in 1951 until the attainment of the
                        Slovenian independence. It focuses on the time before the attainment of the
                        Slovenian independence, when Yugoslavia was, in the eyes of the Federal
                        Republic of Germany, a kind of a "special case or Sonderfall", which is why
                        it was treated differently as the other socialist states, especially those
                        that belonged to the Eastern Bloc. Throughout all of this time, the
                        relations between the states were good, we could even say friendly, despite
                        certain unsolved questions (e.g. the issue of the reparations for the Nazi
                        war crimes). They were at their best in the times of social democratic
                        governments in which Willy Brandt participated, while Slovenian politicians
                        played a major role in the bilateral relations. This later contributed to
                        the fact that the Federal Republic of Germany played what was perhaps the
                        most important role in the attainment of the Slovenian independence and its
                        recognition.</hi></p>
                <p><hi rend="italic">Keywords: Federal Republic of Germany, Willy Brandt, policy
                        towards the East, attainment of the Slovenian independence</hi></p>
            </div>
        </front>
        <body>
            <p>ZRN je skupaj s Švedsko in Islandijo 19. decembra 1991 napovedala, da bo priznala
                Slovenijo. 15. januarja je ta napoved, potem ko je Slovenijo priznala Evropska
                skupnost, tudi začela veljati. S tem se je, ob spoznanju, da Jugoslavija brez
                demokratizacije ni sposobna preživetja, končala (zahodno)nemška politika, ki jo
                delovno poimenujem »nemška politika do Jugoslavije kot posebnega
                primera/Sonderfall«. Imeli so jo za državo, ki jo je kot drugačno znotraj
                komunističnih držav vredno ohranjati pri življenju. Ervin Hladnik-Milharčič je v
                priložnostnem zapisu aprila letos ob smrti dolgoletnega nemškega zunanjega ministra
                Hansa-Dietricha Genscherja (FDP) menil enako, saj je zapisal: »V osemdesetih letih
                je nemška politika delovala za ohranitev Jugoslavije kot enotne države in pri tem ni
                sprejemala nobenih kompromisov. Ko pa sta Slovenija in Hrvaška razglasili
                samostojnost, je bila Nemčija na čelu prizadevanj za njuno takojšnje priznanje.
                Nemčija je za seboj potegnila tudi druge članice Evropske unije in na koncu tudi
                    ZDA.«<note place="foot" xml:id="ftn2" n="1"> »Zadnji, ki so ga vsi poznali po
                    imenu,« <hi rend="italic">Dnevnik</hi>, 2. 4. 2016, 4.</note> Tako je bil prav
                on, kljub težavam, ki jih je imel zaradi priznanja Slovenije in Hrvaške na domačem
                političnem prizorišču, med najbolj zaslužnimi evropskimi politiki za priznanje
                Slovenije. Zaradi take nemške zunanje politike je bilo priznanje slovenskih
                osamosvojitvenih aktov pričakovano, čeprav brez osebnega Genscherjevega angažiranja
                ne samoumevno. Slovensko-nemški odnosi po priznanju pa sodijo v kategorijo najbolj
                prijateljskih in uspešnih odnosov, ki jih ima Slovenija na zunanjepolitičnem
                področju.</p>
            <p>Jugoslavija je vse od nastanka ZRN, celo v času prekinjenih diplomatskih odnosov,
                bila nekakšen »Sonderfall«/poseben primer nemške zunanje politike. Za takratno
                jugoslovansko postinformbirojevsko zunanjo politiko je bilo namreč značilno, da je
                bila Jugoslavija med prvimi državami, ki so navezale diplomatske stike z Zvezno
                republiko Nemčijo. Nadalje je jugoslovanska politika v času najhujšega spora s
                Sovjetsko zvezo podpirala nemška stremljenja k ponovni združitvi na osnovi svobodnih
                in demokratičnih volitev. Združena Nemčija naj bi po takratnem jugoslovanskem mnenju
                imela tudi pravico do ponovne oborožitve, da bi mogla braniti svojo
                    neodvisnost.<note place="foot" xml:id="ftn3" n="2"> Thomas Brey, »Bonn and
                    Belgrad,« <hi rend="italic">Osteuropa</hi> 29 (1979): 634.</note> V skladu s
                splošno kritiko sovjetske politike je jugoslovanski tisk v zgodnjih petdesetih letih
                označeval vzhodno Nemčijo kot deželo, v kateri vladata »brezobzirnost in brutalnost
                sovjetskega terorja«.<note place="foot" xml:id="ftn4" n="3">
                    <hi rend="italic">Borba</hi>, 28. 6. 1953.</note> Že leta 1949 pa so najvidnejši
                jugoslovanski politiki ostro napadali sovjetsko politiko do združitve Nemčije. Ta
                naj bi sicer nastopala s parolo po združitvi Nemčije, vendar naj bi njen cilj bil le
                to, da bi združeno Nemčijo pripeljala pod sovjetski vpliv, sicer pa naj bi postala
                delitev dokončna.<note place="foot" xml:id="ftn5" n="4"> Več v govoru Edvarda
                    Kardelja pred jugoslovansko skupščino, 27. 12. 1949. -
                    Edvard Kardelj, <hi rend="italic">Problemi naše socialističke izgradnje, Tom
                        III</hi> (Beograd: Kultura, 1960), 95, 278.</note> Na ta način se je
                jugoslovanska politika povsem približala bonskim stališčem pri reševanju nemškega
                vprašanja, kar je bilo eno od ključnih vprašanj zahodnonemške zunanje politike, ne
                glede na to, kdo je sestavljal vlado.</p>
            <p>Tako ni bilo prav nič čudno, da pomeni enega od pomembnih rezultatov dobrih odnosov
                med državama dejstvo, da je predsedstvo jugoslovanske zvezne skupščine že 1. avgusta
                1951 objavilo ukaz o prenehanju vojnega stanja z Nemčijo.<note place="foot"
                    xml:id="ftn6" n="5">
                    <hi rend="italic">Uradni list FLRJ</hi>, št. 35/350, 1. 8. 1951.</note> Toda obe
                državi sta še pred tem aktom svoja trgovinska predstavništva preoblikovali v
                politična predstavništva oziroma poslaništva in s tem jasno pokazali tudi na željo
                po političnem sodelovanju, seveda v okvirih družbenega reda, ki je veljal v obeh. V
                Beogradu se je to zgodilo 13. junija 1951, v Bonnu pa 6. julija istega leta.
                Jugoslavija, ki je imela v zvezi z vzpostavitvijo diplomatskih odnosov pred očmi
                predvsem gospodarske interese, je pohitela in že julija 1951 je akreditivna pisma v
                Bonnu predal prvi jugoslovanski poslanik Stane Pavlič. Stopnjo veleposlaništva je
                jugoslovansko poslaništvo dobilo 8. decembra istega leta.<note place="foot"
                    xml:id="ftn7" n="6"> Podatki v literaturi se tu ne ujemajo. Navedeni podatek je
                    iz Š. F<hi rend="italic">, Yugoslavia and the Federal Republic of Germany,
                        Yugoslav Survey</hi> (Beograd 6 [1965] 20), 2955, kjer najdemo trditev, da
                    sta bili obe politični predstavništvi prevedeni na stopnjo veleposlaništev 8.
                    12. 1951. Thomas Brey pa v navedenem delu nakazuje, da je bilo jugoslovansko
                    veleposlaništvo oblikovano že julija 1951. - Brey, »Bonn
                    and Belgrad,« 634. V publikaciji nemškega zunanjega ministrstva <hi
                        rend="italic">»40 Jahre Aussenpolitik der Bundesrepublik Deutschland«: Eine
                        Dokumentation</hi> (Bonn: Bonn aktuell, 1989), 746, pa spet najdemo podatke,
                    po katerih je nemško politično zastopstvo v Beogradu nastalo 13. 6. 1951,
                    veleposlaništvo 8. 12. 1951 in ponovno 7. 2. 1968, zagrebški konzulat je nastal
                    4. 1. 1954 oz. postal generalni konzulat 12. 12. 1967.</note> Slovencu,
                veleposlaniku Pavliču, sta sledila Hrvat dr. Mladen Iveković in spet Slovenec Dušan
                Kveder. Naj že na tem mestu zapišem, da so prav slovenski pa tudi hrvaški diplomati
                odigrali najpomembnejšo vlogo pri graditvi dobrih medsebojnih odnosov.</p>
            <p>Nemški zunanji politiki se ni tako mudilo kot jugoslovanski. Nemški generalni
                konzulat v Beogradu so namreč povzdignili v veleposlaništvo šele 24. februarja 1953,
                ko je poslanika Roberta Ulricha nadomestil veleposlanik Hans Kroll. Izkušen
                diplomat, ki je sodil že v diplomatsko ekipo Weimarske republike pa tudi prvega
                Hitlerjevega zunanjega ministra von Papna.<note place="foot" xml:id="ftn8" n="7">
                    Leta 1920 je prišel na zunanje ministrstvo kot najmlajši ataše do tedaj.
                    Diplomatsko službo je začel leta 1921 v Lizboni, nadaljeval leta 1922 v Madridu,
                    od leta 1923 do 1925 je bil v Moskvi, v letih 1925–29 pa v ZDA. V letih 1936 do
                    43 je delal na nemškem veleposlaništvu v Ankari, najprej kot prvi svetnik
                    veleposlaništva, potem kot poslanik, v času od aprila 1939 do aprila 1943 pa kot
                    namestnik in najbližji sodelavec veleposlanika von Papna. 1943–1945 je delal kot
                    generalni konzul v Barceloni, kjer je ostal še po vojni, dokler ga niso
                    odpeljali v ameriško ujetništvo. V ujetništvu je ostal do leta 1946, ko je bil
                    tudi priča na nürnberškem procesu. Pričal je v prid von Papna. Do leta 1952 je
                    bil v različnih službah, povezanih z zunanjo politiko. Od 1953 do 1958 je bil
                    veleposlanik v Beogradu in Tokiu, od 1958 do 1962 pa veleposlanik v Moskvi. –
                    Hans Kroll, <hi rend="italic">Lebenserinnerungen eines Botschafters</hi>
                    (Berlin: Kiepenheuer &amp; Witsch, 1967).</note> Ta je bil še posebej v dobrih
                odnosih z legendo zgodnje zahodnonemške politike kanclerjem Konradom Adenauerjem,
                znanem po izredno trdem odnosu do komunističnega sveta. Ni pa tega mogoče trditi za
                nekatere druge pomembne ljudi iz zahodnonemške zunanje politike, kot so bili
                minister Heinrich von Brentano, državni sekretar Walter Hallstein ali ministerialni
                direktor v uradu zveznega kanclerja Herbert Blankenhorn.<note place="foot"
                    xml:id="ftn9" n="8"> Kroll je sicer na začetku sodil med »ministrove ljudi«.
                    Leta 1952 je Kroll prišel nazaj v zunanje ministrstvo prav na intervencijo von
                    Brentana. Toda njegovo preveč samostojno delovanje v času, ko je bil
                    veleposlanik v Moskvi, in kritika nemškega zadržanja do demonstrantov v Bonnu v
                    zvezi z madžarskimi dogodki konec leta 1956 sta mu prinesla hude težave in
                    veliko zamero pri ministru. Poleg tega se je zavzemal za politiko popuščanja
                    napetosti s SZ, kar se ni skladalo z Brentanovo zadevno politiko. Zamera je bila
                    tako velika, da je von Brentano Adenauerju predlagal odpoklic veleposlanika. Le
                    dejstvo, da je bil v odličnih stikih s sovjetskim vodstvom in da je bil njegov
                    način dela blizu kanclerjevim predstavam – označevali so ga z »misijonarsko
                    samozavesten« –, ga je obvarovalo in Adenauer ga ni odpoklical, temveč poslal za
                    veleposlanika v Tokio. – Daniel Kosthorst, <hi rend="italic">Brentano und die
                        deutsche Einheit</hi>. <hi rend="italic">Die Deutschland- und Ostpolitik des
                        Außenministers im Kabinett Adenauer 1955–1961</hi> (Düsseldorf: Droste,
                    1993), 163–66. Gl. tudi Kroll, <hi rend="italic">Lebenserinnerungen eines
                        Botschafter</hi> 335.</note> Poleg običajnih nalog, ki jih ima veleposlanik
                – napovedani prioriteti za delo nemškega veleposlanika v Jugoslaviji sta bili
                razvijanje gospodarskih in kulturnih odnosov –, je Hans Kroll dobil še posebno
                nalogo, ki kaže tudi na poseben interes ZRN za dobre odnose z Jugoslavijo. V
                spominih je o tem zapisal: »Beograd je bil doslej edino diplomatsko predstavništvo
                zvezne vlade v komunistični državi. K temu še v državi, ki je nekoč bila najbolj
                zanesljiv član sovjetskega bloka. Po prelomu z Moskvo je tu nastal vitalni interes,
                da bi od tu posebej pozorno spremljali dogajanja v Sovjetski zvezi in sosednjih, po
                izbruhu spora s kominformom sovražno razpoloženih satelitskih državah /…/ Zato je
                bilo zunanjemu ministrstvu blizu, da mi je poleg običajne naloge, dodelilo še
                dodatno nalogo. V Beogradu naj bi izrabil tukajšnje posebej dobre možnosti, da
                opazujem položaj v Sovjetski zvezi in njenih satelitskih državah. O tem naj bi
                tekoče in izčrpno poročal /…/«<note place="foot" xml:id="ftn10" n="9"> Ibid., 226,
                    207–58.</note> Ta naloga je zahodnonemškim veleposlanikom ostala vse do
                prekinitve odnosov leta 1957 in je obenem pomenila enega najpomembnejših bonskih
                interesov za ohranitev dobrih odnosov z Jugoslavijo.</p>
            <p rend="footnote text">Jugoslavija je bila torej za ZRN pomembna zunanjepolitična
                partnerica. Predvsem zaradi tega, ker so njeni diplomati po Beogradu imeli
                neposreden »dostop« v vzhodni blok. Da je v Beogradu rezidiral le zahodnonemški
                diplomatski predstavnik, je ZRN veliko pomenilo, saj vsaj v enem primeru ni veljala
                sovjetska »doktrina o obstoju dveh nemških držav«. Njeno pomembnost za ZRN pa so
                opredeljevali tudi drugi elementi. Tako je na primer tudi za nemško znanost
                nesporno, da si je Bonn dobre odnose z Jugoslavijo želel tudi zaradi tega, ker je
                Beograd po prekinitvi odnosov s Sovjetsko zvezo postal središče »nacionalnega in
                reformističnega komunističnega gibanja«. Kakšno veliko veljavo si je to gibanje
                pridobilo, se je pokazalo prav sredi petdesetih let, ko je vzhodni blok pestila
                kriza za krizo (Poljska, Madžarska). Prav tedaj je Titu skupaj z indijskim
                predsednikom vlade Nehrujem, indonezijskim predsednikom Sukarnom in egiptovskim
                predsednikom Naserjem uspelo oblikovati neuvrščeno gibanje, v katerem je postal
                vodilna osebnost. Jugoslavija je na ta način dobila mednarodni položaj, ki je bil
                mnogo pomembnejši od njene velikosti in potenciala, ki ga je imela kot relativno
                šibka in nestabilna balkanska država. Jugoslavija je v prvi polovici petdesetih let
                z ameriško gospodarsko in vojaško pomočjo lahko utrdila svoj drugačni položaj med
                komunističnimi državami in do spomladi leta 1955 okrepila svojo neblokovsko,
                neuvrščeno zunanjo politiko. Na zunanjepolitičnem področju se je skratka razvila v
                upoštevanja vredno državo, s katero je bilo pametno biti v dobrih odnosih, če si
                želel z njeno pomočjo uresničevati svojo politiko.</p>
            <p rend="footnote text">Na drugi strani pa je Jugoslavija postajala zgled tudi zaradi
                notranje politike, ki jo je Titova oblast začela uvajati po izstopu iz vzhodnega
                bloka. »Jugoslovanski model« delavskega samoupravljanja ni odmeval le pri tako
                imenovani evropski in z njo seveda tudi zahodnonemški »demokratični levici«, temveč
                je imel podporo tudi vseh tistih sil v Evropi, ki so se zavzemale za bolj
                iniciativno politiko do vzhodnoevropskih držav. ZRN naj bi prav z dobrimi odnosi z
                Jugoslavijo pomembno prispevala k »vzhodni politiki« zahoda, ki se je prav v teh
                letih na novo razvijala. Ne nazadnje je bilo za Bonn pomembno, da je Jugoslavija,
                kljub temu da jo je Sovjetska zveza v letih 1955 in 1956 v vseh pogledih
                rehabilitirala, ostala do Sovjetske zveze previdna in se ni odpovedala ne konceptu
                samoupravljanja in ne politiki neuvrščenosti. Do zahoda pa je tudi poslej ohranila
                diplomatske in gospodarske odnose. Še več, za zahod nasploh in ZRN posebej je bilo
                morda še pomembneje, da se je v zgodnji dobi Nikite Hruščova v mnogih državah
                vzhodnega bloka pojavljala politika, ki se je zgledovala pri Jugoslovanih. Za zahod
                je bila seveda jugoslovanska različica komunistične države mnogo sprejemljivejša kot
                sovjetska oz. vzhodnoevropska.<note place="foot" xml:id="ftn11" n="10"> Več o tem
                    gl. Hans-Peter Schwarz, <hi rend="italic">Die Ära Adenauer. Epochenwechsel
                        1957–1963. Geschichte der Bundesrepublik Deutschland, Bd. 3</hi> (Stuttgart:
                    Deutsche Verlags-Anstalt in Wiesbaden: F. A. Brockhaus, 1983), 27–42.</note></p>
            <p rend="footnote text">ZRN in kanclerju Adenauerju odkrit spor z Jugoslavijo, potem ko
                je pravkar ponovno zmagal na volitvah (1957), ni sodil v koncept. Toda Jugoslavija
                ga je, s priznanjem NDR, tako rekoč prisilila k uporabi t. i. Hallsteinove
                    doktrine.<note place="foot" xml:id="ftn12" n="11"> Več o Hallsteinovi doktrini
                    gl. Dušan Nećak, <hi rend="italic">Hallsteinova doktrina in Jugoslavija: Tito
                        med ZRN in NDR</hi> (Ljubljana: Znanstveni inštitut Filozofske fakultete,
                    2002).</note> Vendar je tudi prekinitev diplomatskih odnosov leta 1957 potekala
                tako rekoč »prijazno« in sta jo obe strani na neki način obžalovali. </p>
            <p rend="footnote text"> »Danes zjutraj, ob 11. uri, me je na mojo željo obiskal
                jugoslovanski poslanik. Predal sem mu noto zvezne vlade, ki sem jo kratko pojasnil.
                Poudaril sem, da odločitev zvezne vlade ni izraz sovražnega razpoloženja do
                jugoslovanskega naroda, pač pa izraz globokega razočaranja nad odločitvijo
                jugoslovanske vlade, da je v nezdružljivem nasprotju z življenjskimi interesi
                nemškega naroda. Dalje sem opozoril, da zvezna vlada na noben način ni enakega
                mnenja kot jugoslovanska, ki trdi, da bi njena odločitev lahko prispevala k
                popuščanju napetosti in k rešitvi nemškega vprašanja. Nasprotno, zaskrbljena je, da
                bo takšno enostransko stališče povečalo napetost in otežilo pot k demokratični
                združitvi Nemčije. Jugoslovanski poslanik je podal kratko osebno izjavo. Dejal je,
                če povzamem, da jugoslovanska vlada in jugoslovanski narod ne bosta razumela nemške
                odločitve. Jugoslavija mora kot suverena država računati na politične realnosti. To
                je temeljni interes jugoslovanskega naroda. Jugoslovanska vlada je slej ko prej
                prepričana o pravilnosti svoje odločitve. Poslanik je zelo odprto izjavil, da v
                Beogradu niso računali s takšnim odzivom zvezne vlade! Pojasnil sem poslaniku, da
                bomo njemu in članom njegovega poslaništva nudili vso podporo in da njemu prepuščam
                način zaključitve poslov in odhoda članov njegovega poslaništva. Zvezna vlada v tem
                primeru nima namena določati roka. Računa z enakim stališčem jugoslovanske vlade.
                Poslanik se je nato zanimal za usodo gospodarskih pogodb in odnosov. Da bi omehčal
                trdoto našega sklepa, sem dejal, da prekinitev diplomatskih odnosov po veljavnem
                mednarodnem pravu ne potegne za sabo prekinitve sklenjenih pogodb. Opozoril sem ga,
                da je varstvo interesov Nemčije prevzela Francija in da naj se potrebni pogovori
                vodijo preko te države. Nato se je poslanik zanimal za usodo obstoječih konzulatov.
                Tudi na to sem mu odgovoril, da se bomo o teh vprašanjih dogovorili na prihodnjih
                pogajanjih. Bilo je očitno, da je bil poslanik, ki je za nemško odločitev, jasno, že
                vedel, globoko prizadet. Vse njegovo zadržanje je bilo popolnoma neoporečno in
                korektno in imel sem občutek, da se posebno trudi zadržati oseben odziv. Ob koncu je
                spontano izrazil željo, da bi kdaj kasneje splošen politični razvoj omogočil ponovno
                vzpostavitev odnosov.</p>
            <p rend="footnote text">Bonn, 19. oktobra 1957 von Brentano«<note place="foot"
                    xml:id="ftn13" n="12"> PAAA, Abteilung 7, f. 301, 1, MB 1 C07/ 57. </note>
            </p>
            <p rend="footnote text">Ta zapis pogovora z jugoslovanskim poslanikom v Bonnu, Dušanom
                Kvedrom, je na dan prekinitve diplomatskih odnosov med Zvezno republiko Nemčijo in
                FLR Jugoslavijo nemški zunanji minister poslal svojemu kanclerju dr. Konradu
                Adenauerju, visokim uradnikom nemškega zunanjega ministrstva, oddelku za tisk in
                državnemu sekretarju v ministrstvu za zunanje zadeve, prof. dr. Walterju Hallsteinu.
                Na vljuden, relativno mehak način in na prvi pogled sramežljivo ter z veliko mero
                simpatije je bila tako imenovana Hallsteinova doktrina tako prvič uporabljena prav v
                odnosih z Jugoslavijo. </p>
            <p> Kasnejši socialdemokratski zunanji minister in zvezni kancler Willy Brandt pa je do
                Jugoslavije in njene drugačne notranje in zunanje politike, kot jo je poznal ostali
                komunistični svet, gojil celo prijateljske odnose. Zato tudi ni nenavadno, da je do
                ponovne vzpostavitve diplomatskih odnosov leta 1968 prišlo tudi na željo ZRN in
                Willyja Brandta osebno. Brandt je že sredi aprila 1967 o nameravani obnovi
                diplomatskih odnosov z Jugoslavijo previdno obvestil zahodne velesile, npr.
                britanskega zunanjega ministra Browna. Ko mu je pripovedoval o trudu zahodnonemške
                politike, da bi izboljšala odnose z Vzhodom in na ta način prispevala k popuščanju
                napetosti, je Brownu dejal, da k tej politiki sodi tudi namera po obnovitvi
                diplomatskih odnosov z Jugoslavijo, ki da je iz znanih vzrokov »Sonderfall«. </p>
            <p> Brown se je z nemškim kanclerjem strinjal. Toda tudi sicer so nemški zavezniki v tem
                času podpirali tako usmerjeno nemško »Ostpolitik«. Nemški veleposlanik v Rimu
                Herwarth von Bittenfeld je na primer poročal o pogovorih s francoskim diplomatom
                Alphandom o nameri ZRN, da obnovi diplomatske odnose z Jugoslavijo, in o mogočih
                učinkih tega dejanja na druge države. Menil je, da bi bilo bolje, če bi diplomatske
                odnose z Jugoslavijo navezali istočasno s kakšno drugo vzhodnevropsko državo. Toda
                na koncu je vendarle potrdil pravilnost nemške namere, da najprej obnovi diplomatske
                odnose z Jugoslavijo, saj, tako je bil prepričan, vzpostavitve diplomatskih odnosov
                z Madžarsko ni mogoče kmalu pričakovati.</p>
            <p>Prav »odmor« pri realizaciji »Ostpolitik«, ki so ga s svojim odlogom navezave
                diplomatskih stikov povzročile Madžarska, Bolgarija in Češkoslovaška, pa je prišel
                Nemcem prav, da so se lahko v miru pripravljali na obnovo diplomatskih odnosov z
                Jugoslavijo. V prvi vrsti tako, da so poskušali sprostiti politično klimo v odnosih
                med državama. Nadalje je k boljši politični klimi prispevalo dejstvo, da so se
                izboljšali pogoji za delo nemških diplomatov v Beogradu. Od konca aprila 1967 sta
                bila namreč vzpostavljena nemoteno potovanje diplomatskih kurirjev in poslovanje s
                šifriranimi telegrami. Vse to je torej prispevalo k temu, da je Bonnu uspelo
                prepričati Beograd, kako se zato, da ZRN obravnava Jugoslavijo kot
                »Sonderfall/poseben primer«, izplača ohraniti malo potrpljenja.<note place="foot"
                    xml:id="ftn14" n="13">
                    <hi rend="italic">Akten zur Auswärtigen Politik der Bundesrepublik
                        Deutschland</hi> (München: Oldenburg Verlag, 1967), 824, dok. 191.</note>
            </p>
            <p>Visoki diplomatski uradniki z obeh strani so se konec leta 1967 srečali v Parizu, da
                bi pripravili vse potrebno za obnovo diplomatskih odnosov med državama. Sedemdnevna
                pogajanja so bila trda in zapletena. Ko preberemo njihove končne izdelke, ni povsem
                jasno, zakaj so bila taka. Besedila so namreč skopa in asketska, dopuščajo kaj malo
                interpretacij smisla zapisanih besed. Vsi dokumenti so kratki in jasni. Njihova
                vsebina pa nam govori, da sta obe strani dosegli načrtovano – stopili sta na pot
                nove politike sodelovanja med vzhodom in zahodom. Morda se je tehtnica merjenja
                uspeha na pogajanjih vendarle malo nagnila na jugoslovansko stran, saj iz sprejetih
                dokumentov ni mogoče jasno razbrati, da je bila oz. da je nemška politika vztrajanja
                na načelih Hallsteinove doktrine in »Alleinvetretungsanspruch« z
                mednarodnopolitičnega vidika uspešna. Že samo ponovna navezava diplomatskih odnosov
                z državo, s katero je pred desetimi leti zaradi jugoslovanskega priznanja NDR
                odmevno prekinila diplomatske odnose, je pomenila odmik od take politike proti novi
                    »Ostpolitik«.<note place="foot" xml:id="ftn15" n="14"> Več o Brandtovi novi
                    vzhodni politiki/neue Ostpolitik Dušan Nečak, <hi rend="italic">»Ostpolitik«
                        Willyja Brandta in Jugoslavija, 1963–1969</hi> (Ljubljana: Znanstvena
                    založba Filozofske fakultete, 2013).<lb/></note> Jugoslavija je s ponovno
                navezavo diplomatskih odnosov dobila nekakšno priznanje pravilnosti svoje politike
                do nemškega vprašanja in si je na ta način na široko odprla vrata za gospodarsko
                sodelovanje v ZRN in za njeno gospodarsko-finančno pomoč. ZRN pa je ponovna navezava
                diplomatskih odnosov zagotovo koristila na notranjepolitičnem področju, saj si je
                »Ostpolitik« – približevanje k Poljski, Češkoslovaški, NDR in SZ – komaj utirala pot
                in stara politika do nemškega vprašanja še ni bila »pozabljena« ali povsem zavržena.
                Skozi to prizmo je vredno ocenjevati tudi nemški milejši oziroma popustljivejši
                pogajalski pristop, posebej ko je šlo za odnos do nemškega vprašanja. Očitno
                predvsem zaradi notranjepolitičnih razmer, v katerih je bilo treba uresničiti
                »Ostpolitik«, je bilo ZRN važnejše od jugoslovanskega priznanja nemških stališč
                (NDR) do reševanja nemškega vprašanja dejstvo, da s ponovno navezavo diplomatskih
                odnosov z Jugoslavijo v praksi uresničujejo novo politiko do vzhodnih, komunističnih
                držav in uveljavljajo politiko miroljubnega sodelovanja. Čeprav je ZRN že leta 1967
                ponovno navezala diplomatske stike z Romunijo, je namreč obnova diplomatskih odnosov
                z Jugoslavijo, zaradi mednarodnega pomena in vloge Jugoslavije (voditeljica
                neuvrščenega gibanja, upornica v od SZ vodenem komunističnem taboru, nosilka modela
                socializma, močno različnega od sovjetskega, itd.) ter njene, »Ostpolitik« bližnje
                deklarirane politike miroljubne koeksistence in popuščanja napetosti v svetu, imela
                povsem drugačno, večjo politično težo. Obnova diplomatskih odnosov z Jugoslavijo je
                pravzaprav bila prvi resni korak ZRN k približevanju najpomembnejšim
                vzhodnoevropskim državam, kot sta bili SZ in Poljska.</p>
            <p>Nemška stran je z izbiro veleposlanika v Beogradu pohitela. Izbran je bil karierni
                diplomat Peter Blachstein in ne dotedanji odpravnik poslov Loeck. Jugoslovanska
                stran pa je že takoj na začetku, februarja 1968, obvestila Bonn, da bo z izbiro
                veleposlanika nekoliko zakasnila, saj sta predsednik Tito in zunanji minister
                Nikezić 7. februarja 1968 šele prišla z daljšega potovanja po Aziji in Afriki. </p>
            <p>Napoved je Jugoslavija uresničila. Za prvega jugoslovanskega veleposlanika po obnovi
                diplomatskih odnosov je bil izbran slovenski diplomat Rudolf Čačinovič, ki je prišel
                v Bonn avgusta 1968. Poverilno pismo nemškemu predsedniku dr. Heinrichu Lübckeju pa
                je oddal tri mesece za nemškim veleposlanikom v Beogradu, 4. 9. 1968. Ob tem je
                prišlo do rahlega zapleta, saj je bil nemški predsednik do 21. 9. 1968 uradno na
                dopustu. Predsednikov protokol pa se je tudi zato, ker so Jugoslovani tako pohiteli
                z agrementom in s predajo poverilnega pisma veleposlanika Blachsteina predsedniku
                Titu, ter zato, ker so Jugoslovani vztrajali pri čimprejšnji predaji poverilnega
                pisma, odločil, da lahko pride do predaje v času od 1. do 5. 9. 1968. Sicer
                poverilnega pisma ne bi mogel predati predsedniku osebno, temveč njegovem
                zastopniku, predsedniku Zveznega sveta (Bundesrat) Schützu. Nemška stran se ni
                strinjala s to možnostjo. Menili so, da bi na ta način Jugoslavijo po nepotrebnem
                izpostavljali pritisku Sovjetske zveze in njenih satelitov. Tako se je predsednik
                Lübcke samo za ta akt vrnil z dopusta in 4. septembra 1968 sprejel veleposlanika
                Čačinoviča. Torej je bila Jugoslavija tudi v tem primeru »Sonderfall«.<note
                    place="foot" xml:id="ftn16" n="15"> PAAA, B 42, 1005, Vermerk 8. 8.
                1968.</note></p>
            <p>Posebej je to bila v času, ki ga imenujemo »nova vzhodna politika« kanclerja Willyja
                Brandta. Temelj te politike je pomenila t. i. moskovska pogodba, podpisana 12. 8.
                1970, ki je utirala pot pogodbam ZRN z drugimi vzhodnoevropskimi državami. Z njo pa
                je imela jugoslovanska zunanja politika kar nekaj skrbi. Bala se je namreč, da bo
                ZRN zdaj fokus svoje »nove vzhodne politike«, zlasti z gospodarskega vidika,
                naravnala na SZ in Poljsko in da bo Jugoslavija potisnjena povsem na rob
                zahodnonemškega interesa. Tako sliko so jugoslovanskim diplomatom v deželah
                vzhodnega bloka slikali tudi njihovi državni in partijski funkcionarji. Tudi
                sovjetski veleposlanik v Beogradu Smirnov je zahodnonemškim diplomatom posredoval
                tako mnenje in jim nekako razumevajoče svetoval, da naj raje podprejo gospodarsko
                močnejše države, ne pa gospodarsko slabo stoječe Jugoslavije. Zahodnonemški
                veleposlanik v Beogradu, velik poznavalec jugoslovanske stvarnosti Joachim Jaenicke,
                je zato menil, da je ena glavnih nalog bonske vlade prepričati Jugoslavijo, da ZRN
                nima takšnega namena, saj bi taka politika zelo škodila njeni verodostojnosti kot
                partnerici državam vzhoda in jugovzhoda Evrope. Menil je, da bi jugoslovansko
                zaskrbljenost najlaže odpravili z napredkom pri vprašanju odškodnine in pri hitrem
                reševanju – dodeljevanju zveznih garancij – vlog nemških podjetnikov za investicije
                v Jugoslaviji.<note place="foot" xml:id="ftn17" n="16"> Ibid.</note></p>
            <p>Veleposlaništvo ZRN v Beogradu je iz Bonna dobilo nalogo, naj začne široko
                »pomiritveno terapijo« v Jugoslaviji. Interno naj bi v Bonnu namreč ugotavljali, da
                bi moralo biti v interesu zahoda ohraniti jugoslovansko obliko socializma, skupaj s
                sistemom gospodarskega samoupravljanja, ki zelo privlači sovjetske satelite. Trdili
                so, da bi zato moral biti odnos do Jugoslavije odnos do »posebnega
                primera/Sonderfall«, čeprav ta še ni zaključila procesa demokratizacije. Bili so
                mnenja, da se zato vedno bolj kaže nujnost po vsakršni tuji gospodarski pomoči
                Jugoslaviji. Eden vrhunskih rezultatov take zahodnonemške politike je zagotovo
                podpis znanega brionskega sporazuma med Titom in Brandtom iz leta 1973/1974 o
                (kompromisni) rešitvi vprašanja odškodnine za storjene nacistične zločine med drugo
                svetovno vojno, ki je Jugoslaviji prinesel občutno finančno injekcijo. </p>
            <p> Zunanja politika ZRN je kljub nekaterim nerešenim vprašanjem ostala naklonjena
                Jugoslaviji tudi po neslavnem koncu Brandtove ere zaradi vohunske afere »Guillaume«,
                torej v času kanclerjev Helmuta Schmidta in Helmuta Kohla, vse dokler nista razpad
                Jugoslavije in demokratizacija novonastalih držav v bistvu spremenila take
                politike.</p>
            <p>Vendar do nemške odločitve, da prizna Slovenijo, in s tem konca nemške politike
                Jugoslavije kot »posebnega primera« ni vodila lahka pot, čeprav so se dogodki hitro
                vrstili. Sumarno je to pot opisal kolega Božo Repe v knjigi <hi rend="italic">Jutri
                    bo nov dan</hi> (Ljubljana, 2002, str. 383–391), ki ga za ta namen prav na
                kratko povzemam. Marca 1991 je nemški zunanji minister Genscher na sestanku s
                predsednikom predsedstva Kučanom še »močno svetoval«, naj Slovenija ne hiti in naj
                še posebej ne dela unilateralnih potez, ampak naj raje išče možnosti za ohranitev
                Jugoslavije na drugačnih ustavnih osnovah. Septembra 1991 pa je Nemčija že dajala
                prve določnejše izjave o priznanju, toda znašla se je pod velikom pritiskom drugih
                zahodnih držav: Španije, Italije, Nizozemske, Velike Britanije in še posebej
                Francije. Ko je sredi septembra 1991 na obisk v Nemčijo prišel francoski predsednik
                Mitterrand, mu je moral nemški kancler Kohl obljubiti, da bo Nemčija priznala
                Slovenijo (in Hrvaško) šele po tem, ko bodo to storile ostale članice ES. Toda k
                priznanju Slovenije je precej prispevalo hitro in dramatično poslabšanje položaja v
                Jugoslaviji. Kohl je zato na francosko-nemškem srečanju novembra 1991 vztrajal pri
                nameri po priznanju Slovenije in francoski predsednik ga ni mogel prepričati o
                nasprotnem. Mitterrand je zato poudarjal zlasti nujnost skupne odločitve
                dvanajsterice, »garancije za meje in zagotovitev pravic manjšin«. Nemci so se s
                francoskim položajem strinjali, a je Bundestag istočasno sprejel resolucijo o
                Jugoslaviji, v kateri je nemško vlado podprl v naporih, da poleg haaške mirovne
                konference ustvarja pogoje za priznanje Slovenije. ES se je o »jugoslovanskem
                vprašanju« odločilno, čeprav ob robu in neuradno, ukvarjala na srečanju v
                Maastrichtu 11. in 12. decembra 1991. Po tem srečanju so Francozi predlagali
                izdelavo kriterijev, po katerih bi priznavali bivše republike. Vsaka od njih bi jih
                morala sprejeti, potem pa bi arbitražna komisija določila, ali jih izpolnjuje.</p>
            <p>Nemška stran pa je bila po srečanju v Maastrichtu že trdno odločena, da še pred
                božičem prizna Slovenijo in Hrvaško. Zvezni kancler Helmut Kohl, ki je to odločitev
                javno sproročil v nemškem parlamentu, se je znašel pod hudim pritiskom velesil, od
                ZDA do Francije in Velike Britanije. Vrstile so se razne politične akcije za
                kompromisno ureditev jugoslovanskega vprašanja in pritisk na Nemčijo se je zlasti v
                dneh okoli 16. decembra stopnjeval. Priznanju Slovenije in Hrvaške so nasprotovali
                generalni sekretar OZN De Cuéllar, posrednik Vance, ameriška administracija in
                večina članic ES. Nemško oziroma Genscherjevo stališče po priznanju obeh bivših
                republik naj bi podpirali le dve članici ES. Toda kljub temu se je Genscher trdno
                zavzemal, da bo Nemčija Slovenijo in Hrvaško ne glede na dvanajsterico priznala še
                pred božičem. Izdelan je bil sicer francosko-nemški predlog o kriterijih za
                priznanje, toda nemško vztrajanje pri datumu priznanja je le poglobilo razhajanja
                med Francijo in Nemčijo in grozilo z razkolom v ES. Rešitev je našel italijanski
                zunanji minister De Michelis. Predlagal je namreč, naj se države v osnovi držijo
                francosko-nemškega predloga kriterijev, Nemčija pa naj odstopi od zahteve po
                priznanju pred božičem. Repe to sklepno fazo boja za priznanje Slovenije in Hrvaške
                opisuje takole: »Nazadnje so sprejeli sklep, da bodo tiste republike, ki bodo
                izrazile voljo do priznanja in izpolnile zahtevane pogoje, priznane 15. januarja
                1992, Nemčija pa jih bo priznala že 23. decembra z veljavnostjo prav tako 15.
                januarja 1992. Volk je bil sit in koza cela: osnova za priznanje je bil francoski
                predlog o pogojih, Kohl in Nemčija sta lahko držala besedo, nevarnost razkola v ES
                pa je bila odstranjena /…/«<note place="foot" xml:id="ftn18" n="17"> Božo Repe, <hi
                        rend="italic">Jutri je nov dan. Slovenci in razpad Jugoslavije</hi>
                    (Ljubljana: Modrijan, 2002), 388.</note></p>
            <p>Ne bi bilo prav zapisati, da je Slovenija po osamosvojitvi in priznanju prevzela
                vlogo »posebnega primera«, kot ga je imela Jugoslavija. Doma, v Evropi in po svetu
                so se namreč rodile povsem drugačne geopolitične in družbene razmere. Vsekakor pa je
                mogoče zatrditi, da je Nemčija videla v Sloveniji velik potencial v primerjavi z
                vzhodnoevropskimi državami, ki so nastale po padcu berlinskega zidu. Imela jo je za
                gospodarsko najbolj razvito in družbenopolitično najbolj podobno zahodnim
                demokracijam. Slovenija pa je, tako kot prej Jugoslavija, v Nemčiji našla
                najpomembnejšega gospodarskega partnerja in v marsičem vzornika pri oblikovanju nove
                večstrankarske politične ureditve. Prijateljske politične vezi so ostale.</p>

        </body>
        <back>
            <div type="bibliography">
                <head>Viri in literatura</head>

                <list type="unordered">
                    <head>Arhivski viri:</head>
                    <item>PAAA, Politisches Archiv des Aussenwärtigen Amtes, Bonn:<list>
                            <item>Abteilung 7, Abbruch deutsch-jugoslawischer Beziehungen anlässlich
                                jugoslawischer Anerkennung der DDR.</item>
                        </list></item>
                </list>
                <listBibl>
                    <head>Časopisni viri:</head>
                    <bibl><hi rend="italic">Borba</hi>.</bibl>
                    <bibl><hi rend="italic">Dnevnik</hi>.</bibl>
                </listBibl>
                <listBibl>
                    <head>Literatura:</head>
                    <bibl><hi rend="italic">»40 Jahre Aussenpolitik der Bundesrepublik Deutschland«:
                            Eine Dokumentation</hi>. Bonn: Bonn aktuell, 1989.</bibl>
                    <bibl><hi rend="italic">Akten zur Auswärtigen Politik der Bundesrepublik
                            Deutschland</hi>. München: Oldenburg Verlag, 1967.</bibl>
                    <bibl>Brey, Thomas. »Bonn and Belgrad.« <hi rend="italic">Osteuropa</hi> 29
                        (1979): 632-41.</bibl>
                    <bibl>F., Š. <hi rend="italic">Yugoslavia and the Federal Republic of Germany,
                            Yugolsav Survey</hi>. Beograd 6 [1965] 20.</bibl>
                    <bibl>Kardelj, Edvard. <hi rend="italic">Problemi naše socialističke izgradnje,
                            Tom III</hi>. Beograd: Kultura 1960.</bibl>
                    <bibl>Kosthorst, Daniel. <hi rend="italic">Brentano und die deutsche
                            Einheit</hi>. <hi rend="italic">Die Deutschland- und Ostpolitik des
                            Außenministers im Kabinett Adenauer 1955–1961</hi>. Düsseldorf: Droste,
                        1993.</bibl>
                    <bibl>Kroll, Hans. <hi rend="italic">Lebenserinnerungen eines Botschafters.</hi>
                        Berlin: Kiepenheuer &amp; Witsch, 1967.</bibl>
                    <bibl>Nečak, Dušan. <hi rend="italic">»Ostpolitik« Willyja Brandta in
                            Jugoslavija, 1963–1969</hi>. Ljubljana: Znanstvena založba filozofske
                        fakultete, 2013.</bibl>
                    <bibl>Nećak, Dušan. <hi rend="italic">Hallsteinova doktrina in Jugoslavija: Tito
                            med ZRN in NDR</hi>. Ljubljana: Znanstveni inštitut Filozofske
                        fakultete, 2002.</bibl>
                    <bibl>Repe, Božo. <hi rend="italic">Jutri je nov dan. Slovenci in razpad
                            Jugoslavije</hi>. Ljubljana: Modrijan, 2002. </bibl>
                    <bibl>Schwarz, Hans-Peter. <hi rend="italic">Die Ära Adenauer. Epochenwechsel
                            1957–1963. Geschichte der Bundesrepublik Deutschland, Bd</hi>. 3.
                        Stuttgart: Deutsche Verlags-Anstalt in Wiesbaden: F. A. Brockhaus, 1983<hi
                            rend="bold">.</hi></bibl>
                    <bibl><hi rend="italic">Uradni list Federativne ljudske republike
                            Jugoslavije</hi>, št. 35/350, 1. 8. 1951.</bibl>
                </listBibl>
            </div>
            <div type="summary" xml:lang="en">
                <docAuthor>Dušan Nečak</docAuthor>
                <head>YUGOSLAVIA AS A »SPECIAL CASE / SONDERFALL« IN THE WEST GERMAN FOREIGN
                    POLICY</head>
                <head>SUMMARY</head>
                <p>This contribution attempts to shed some light on the path, taken by the Federal
                    Republic of Germany (the FRG) in order to turn from a supporter of Yugoslavia,
                    its "friend" and its biggest economic partner, into one of the countries that
                    were of key importance for the realisation of the emancipation aspirations of
                    Slovenia. The relations between the states were not straightforward and always
                    friendly, as they were instead dictated by the ongoing political as well as
                    economic interests of both sides. They fluctuated from the earliest Yugoslav
                    recognition of the FRG (1951), through the severance of diplomatic relations
                    (1957), to the resolution of the most pressing bilateral problems (for example,
                    the issue of the reparations for the Nazi war crimes, perpetrated in Yugoslavia
                    during World War II; the issue of the so-called "Gastarbeiter" (migrant workers)
                    in the FRG; or the activities of the emigration, hostile towards Yugoslavia).
                    Throughout this time, Yugoslavia was, in the eyes of the FRG, a kind of a
                    "special case / Sonderfall", as the FRG took it as an open "window" into the
                    Eastern Bloc and the Non-Aligned Movement. The attempts to answer the question
                    why Yugoslavia was a special case for the FRG represent the core of this
                    contribution.</p>
                <p>The fact that the relations between the FRG and Yugoslavia were, generally
                    speaking, rather good, regardless of which political option led the German
                    government, is an important characteristic of the bilateral relations between
                    these countries. However, it is also true that the bilateral relations were at
                    their best and most successful – as far as the solving of the problems between
                    the states was concerned – when the charismatic politician Willy Brand
                    participated in the government, as he also maintained personal contacts with a
                    large number of the leading contemporaneous Slovenian politicians and diplomats.
                    The decision that the FRG resolutely supported the attainment of the Slovenian
                    independence was certainly also based on the fact that ever since the
                    establishment of diplomatic contacts, the Slovenian politics had been notably
                    present in the FRG; that the economic contacts between Slovenia and the FRG were
                    close, especially at the end of the 1960s and in the beginning of the 1970s;
                    that the Yugoslav diplomatic representations were mostly "in the hands" of
                    Slovenian diplomats; and that no particularly difficult political problems
                    existed between the two sides. In this manner the Slovenian national-political
                    problems were known to the FRG, or they were at least not completely unknown.
                    This certainly made the decision of Helmut Kohl's government to recognise
                    Slovenia as an independent country much easier. </p>
                <p>The realisation that Yugoslavia could not survive without democratisation put an
                    end to the (West) German policy, which I have, for the purposes of this
                    contribution, named "the German policy towards Yugoslavia as a 'special case /
                    Sonderfall'". Germany saw Yugoslavia as a state that was worth keeping alive, as
                    it was different than the other socialist states. In his statement on the
                    occasion of the death of the long-time German foreign minister Hans-Dietrich
                    Genscher (the FDP), Ervin Hladnik-Milharčič shared this opinion, as he wrote the
                    following: "... In the 1980s, the German politics promoted the preservation of
                    Yugoslavia as a single state, and in this sense it refrained from accepting any
                    compromises. However, when Slovenia and Croatia declared their independence,
                    Germany led the efforts for their immediate recognition. It was Germany that
                    showed the way to the rest of the European Union members and ultimately also the
                    United States of America..."<note place="foot" xml:id="ftn19" n="18"> »Zadnji,
                        ki so ga vsi poznali po imenu,« <hi rend="italic">Dnevnik</hi>, 2. 4. 2016,
                        4.</note></p>
                <p>The exemplary relations between the two ideologically opposed yet nevertheless
                    friendly states remained such even after the retirement of the social-democratic
                    chancellor Willy Brandt (1974) from the political arena and the death of Josip
                    Broz Tito (1980). </p>
            </div>
        </back>
    </text>
</TEI>
