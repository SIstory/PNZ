<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Alenka Hren Medved, <hi rend="bold">Premog, železnica, terme in pivo:
                        Modernizacija in demografski razvoj Laškega v dolgem 19. stoletju</hi>.
                    Ljubljana, Inštitut za novejšo zgodovino, 2021, 194 str.</title>
                <author><forename>Filip</forename><surname>Čuček</surname></author>
            </titleStmt>
            <editionStmt>
                <edition><date>2022-10-27</date></edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Privoz 11</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/4003</pubPlace>
                <date>2022</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">62</biblScope>
                <biblScope unit="issue">3</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <revisionDesc>
            <listChange>
                <change><date>2022-11-02T08:14:10Z</date>
                    <name>Mihael Ojsteršek</name>
                    <desc>Pretvorba iz DOCX v TEI, dodatno kodiranje</desc>
                </change>
            </listChange>
        </revisionDesc>
    </teiHeader>
    <text>
        <front>
            <docAuthor>Filip Čuček</docAuthor>
        </front>
        <body>
            <figure>
                <graphic url="Cucek.jpg" height="350px"/>
            </figure>
            <p>Dr. Alenka Hren Medved, vodja domoznanskega oddelka Osrednje knjižnice Celje, se v
                svoji nedavno izdani monografiji loteva krajevne oziroma regionalne zgodovine
                Laškega z okolico v 19. stoletju, dodana vrednost študije pa je nedvomno »svež«
                pristop. Na osnovi bogatih primarnih virov je v raziskavo namreč vključila široko
                (demografsko) analizo tega območja, s čimer zapolnjuje vrzeli, ki so še vedno
                prisotne v naši historiografiji.</p>
            <p>Podobnih demografskih študij je za slovenski prostor torej še zmeraj sorazmerno malo.
                Temelj raziskave so matične knjige, statusi animarum in rezultati popisov
                prebivalstva, ki pokažejo, kako je tudi Laško in okolico v drugi polovici stoletja
                zajel proces velikih sprememb. Avtorica se v knjigi osredotoča na življenje
                prebivalcev v času modernizacije, zanima jo, kako so njeni procesi (prihod Južne
                železnice, razvoj premogovništva, industrije in zdraviliškega turizma) vplivali na
                demografski razvoj Laškega in njegov »prehod« v urbano naselbino. V poglobljeni
                analizi prinaša knjiga vse vidike življenjskih poti posameznika in skupnosti. Poleg
                rodnosti in smrtnosti podrobneje analizira okoliščine rojstev, porok in smrti,
                dobljenemu dodaja običaje ter navade urbanega in podeželskega prebivalstva v 19.
                stoletju, zraven so še zgodbe na mikroravni. Na podlagi popisov prebivalstva
                primerja demografski razvoj in gostoto poselitve Laškega z ostalo Spodnjo Štajersko
                in vpliv modernizacije na demografijo kraja.</p>
            <p>Avtorica je knjigo razdelila na pet večjih poglavij. V prvem poglavju, Laško od
                sredine 18. stoletja do prve svetovne vojne, je orisala trški razvoj v stoletju in
                pol. Tukaj so jo zanimale prometne povezave, gradnja železniške proge Dunaj–Trst,
                gospodarski razvoj, kmetijstvo, obrt, trgovina in sejmi, industrija in razvoj
                zdraviliškega turizma. Pokazala je, kako se je modernizacija odrazila v manjšem
                trškem okolju. Gradnja železnice in zemljiška odveza sta prinesli prve večje
                spremembe v trgu in vplivali na razvoj gospodarstva (industrija, premogovništvo,
                zdraviliški turizem), modernizacijo stavb v Laškem in izboljšanje stanovanjskih
                razmer pa je spodbudil še požar leta 1840. Na demografske spremembe je najbolj
                vplivala agrarna revolucija, kjer je modernizacija kmetijstva izboljšala preskrbo z
                živili in vplivala na rast prebivalstva.</p>
            <p>V drugem poglavju analizira demografski razvoj prebivalstva v Laškem in njegovi
                okolici. Avtorica je proučevala rojstva v kraju, naravni prirastek, vpliv Južne
                železnice na demografijo Laškega in bližnje okolice, zakonska in nezakonska rojstva,
                poroke, smrti, vzroke smrti, poklicno strukturo. Prebivalstvo Laškega se je povečalo
                predvsem na račun priseljevanja, najprej iz bližnje, nato pa tudi iz daljne okolice.
                Laško in okolica sta v 19. stoletju po številu nezakonskih rojstev presegala
                spodnještajersko povprečje. Število nezakonskih rojstev je naraščalo od leta 1810 do
                sredine šestdesetih let 19. stoletja. Delež nezakonskih rojstev je bil na podeželju
                večji kot v trgu. V 19. stoletju se je delež nezakonskih mater v Laškem zmanjšal
                zaradi odprave ženitnih dovoljenj, boljšega gospodarskega stanja in postopne
                industrializacije. Vzroki za zmanjšanje umrljivosti dojenčkov in otrok so bili
                izboljšanje higienskih razmer, boljša oskrba ter bolj kakovostne bivanjske razmere.
                Modernizacija je z uvedbo preventivnih ukrepov vplivala na zmanjšanje epidemij in
                nalezljivih bolezni.</p>
            <p>V tretjem poglavju je analizirala statuse animarum, knjige župljanov za Laško in
                okolico, ki jih je vodil lokalni župnik. Najpodrobnejše knjige župljanov so se
                vodile v podeželskih župnijah, v mestih, kjer so se ljudje veliko selili, pa so bile
                manj podrobne. V posebnem poglavju je ugotavljala tudi starost hišnih gospodarjev in
                gospodinj in demografsko sliko pokazala iz tega zornega kota.</p>
            <p>V naslednjem poglavju je demografijo trga nanizala skozi popise prebivalstva. Iz
                popisov je razbirala gibanje in gostoto prebivalstva ne samo v Laškem, pač pa tudi v
                izbranih spodnještajerskih trgih, zanimale so jo nacionalne razmere in tudi verska
                sestava prebivalstva. Glede na rezultate popisa prebivalcev se je v letih 1870–1910
                število prebivalcev Laškega povečalo za skoraj polovico, v okoliških vaseh pa se je
                število prebivalcev zmanjšalo za slabih pet odstotkov.</p>
            <p>V zadnjem poglavju je obdelala družino skozi več družinskih tipov v samem trgu
                (meščanska družina, družina kočarja, družina odličnika, družina gostača) in v
                okolici (družina kmeta, družina rudarja). S pomočjo tega je pokazala, kako je tip
                družine konec koncev vplival na število otrok znotraj nje same, na poklicno
                strukturo prebivalcev, stanovanjske razmere in podobno. Število prebivalcev na hišo
                se je v Laškem v drugi polovici stoletja povečalo, ravno tako se je povečal delež
                otrok. Med okoliškimi vasmi je največ ljudi na hišo živelo blizu premogovnika in
                industrijskih podjetij.</p>
            <p>Knjiga se ponaša z velikim naborom uporabljenih virov, navedenimi novimi podatki in
                podatkovnimi bazami, »svežimi« analizami in komparacijami s podobnimi demografskimi
                študijami. Na ta način nudi nove pomembne raziskovalne rezultate, ki postavljajo
                Spodnjo Štajersko (kakor tudi slovenski prostor) v smislu modernizacije v kontekst z
                razvitejšimi deli monarhije. Socialnozgodovinska analiza provincialnega trga v
                dolgem 19. stoletju prinaša nova spoznanja na področju demografskih raziskav,
                procesov modernizacije in tudi vsakdanjega življenja. Zaradi vsega naštetega je
                monografija nepogrešljiva v »navedbi literature« vsakega raziskovalca, ki se bo v
                prihodnje podajal na polje podobnih raziskav.</p>
        </body>
    </text>
</TEI>
