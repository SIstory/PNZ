<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Konferenca Jezikovne tehnologije in digitalna humanistika 2022</title>
                <author>
                    <forename>Ana</forename>
                    <surname>Cvek</surname>
                </author>
            </titleStmt>
            <editionStmt>
                <edition><date>2022-10-27</date></edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Privoz 11</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/4067</pubPlace>
                <date>2022</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">62</biblScope>
                <biblScope unit="issue">3</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <revisionDesc>
            <listChange>
                <change><date>2022-11-02T08:13:04Z</date>
                    <name>Mihael Ojsteršek</name>
                    <desc>Pretvorba iz DOCX v TEI, dodatno kodiranje</desc>
                </change>
            </listChange>
        </revisionDesc>
    </teiHeader>
    <text>
        <front>
            <docAuthor>Ana Cvek</docAuthor>
        </front>
        <body>
            <p>15. in 16. septembra je potekala že trinajsta konferenca Jezikovne tehnologije in
                digitalna humanistika, ki jo vsaki dve leti organizira Slovensko društvo za
                jezikovne tehnologije (SDJT) v sodelovanju z Inštitutom za novejšo zgodovino,
                Centrom za jezikovne vire in tehnologije Univerze v Ljubljani (CJVT), ter
                raziskovalni infrastrukturi CLARIN.SI in DARIAH-SI. Konferenca, ki ima že več kot
                dvajsetletno tradicijo, je postala pomembna vez med področjem jezikovnih tehnologij
                in digitalno humanistiko ter je tudi letos predstavljala multidisciplinarni dogodek
                od razširitve programa konference na področje digitalne humanistike leta 2016.</p>
            <p>Poleg osrednjega dela konference sta v sredo, 14. septembra, v okviru konference JTDH
                2022 na Inštitutu za novejšo zgodovino potekala tudi predkonferenčna seminarja. Prvo
                delavnico o tematskem modeliranju parlamentarnih razprav je izvedla Ajda Pretnar
                Žagar, drugi seminar o raziskovalni infrastrukturi CLARIN.SI pa sta prevzela
                Kristina Pahor de Maiti in Jakob Lenardič.</p>
            <p>Letošnja konferenca se je odvijala na Fakulteti za družbene vede Univerze v
                Ljubljani. V dveh dneh so svoje prispevke predstavili vabljeni predavatelji in
                avtorji sprejetih prispevkov, ker pa je bila konferenca mednarodna, je bil program
                razdeljen na sekcije v slovenskem in angleškem jeziku. Zvrstile so se slovenska in
                angleška študentska sekcija, dve slovenski in tri angleške redne sekcije ter
                angleška in slovenska poster sekcija, tako za redne kot za študentske prispevke.</p>
            <p>Prvi dan se je konferenca pričela z uradno otvoritvijo, kmalu za tem pa sta na
                študentski sekciji svoje prispevke predstavila David Bordon, ki je govoril o tem,
                kako ljudje razumemo jezik sodobnih strojnih prevajalnikov, ter Špela Antloga s
                prispevkom <hi rend="italic">Korpusni pristopi za identifikacijo metafore in
                    metonimije: primer metonimije v korpusu g-KOMET. </hi>Sledilo je predavanje
                vabljenega predavatelja Eetuja Mäkeläja, ki je predstavil, kako najbolje oblikovati
                računalniške sisteme za podporo humanistiki in družboslovju v namen znanstvenih
                raziskav. Po vabljenem predavanju sta potekali vzporedni sekciji v slovenskem in
                angleškem jeziku. Na slovenski sekciji je bilo predstavljenih šest prispevkov. O
                metodah, vsebini in kategorizaciji besedil v spremljevalnem korpusu Trendi so
                govorili Iztok Kosem, Jaka Čibej, Kaja Dobrovoljc in Nikola Ljubešić. Eva Pori, Jaka
                Čibej, Tina Munda, Luka Terčon in Špela Arhar Holdt so se predstavili s prispevkom o
                lematizaciji in oblikoskladenjskem označevanju korpusa SentiCoref, o nadgradnji
                smernic, učnih podatkov in razčlenjevalnega modela na primeru Universal Dependencies
                za slovenščino pa so govorili Kaja Dobrovoljc, Luka Terčon in Nikola Ljubešić. Na
                sekciji so sodelovali tudi Darinka Verdonik, Andreja Bizjak, Andrej Žgank in Simon
                Dobrišek s prispevkom o metapodatkih pri posnetkih in govorcih v govornih virih na
                primeru baze Artur. S prispevkom <hi rend="italic">Primerjava načinov razcepljanja
                    besed v strojnem prevajanju slovenščina-angleščina</hi> sta se predstavila
                Gregor Donaj in Mirjam Sepesy Maučec, sekcija pa se je zaključila s predstavitvijo
                raziskovalne infrastrukture CLARIN.SI avtorjev Tomaža Erjavca, Kaje Dobrovoljc,
                Darje Fišer, Jana Jone Javorška, Simona Kreka, Taje Kuzman, Cypriana Laskowskega,
                Nikole Ljubešića in Katje Meden.</p>
            <p>Vzporedno sekcijo v angleškem jeziku sta otvorila Jakob Lenardič in Kristina Pahor de
                Maiti s prispevkom <hi rend="italic">Slovenian Epistemic and Deontic Modals in
                    Socially Unacceptable Discourse Online</hi>. Jure Skubic in Darja Fišer sta
                predstavila prispevek na temo zgodovinopisja, govorila sta o metodah tekstualnih
                analiz in primerjala skupne značilnosti ter razlike v pristopih, uveljavljenih v
                zgodovinopisju, s pristopi, ki temeljijo na korpusu. To naj bi omogočalo boljše
                razumevanje zgodovinske analize parlamentarnega diskurza ter poudarilo pomen
                projekta ParlaMint in integracije parlamentarnih korpusov v zgodovinske raziskave. O
                parlamentarnem diskurzu sta spregovorila tudi Nikola Ljubešić in Peter Rupnik. Pri
                angleški sekciji so s svojim prispevkom o obogatitvi dokumentov kot orodju za
                avtomatizirano kodiranje intervjujev sodelovali tudi Ajda Pretnar Žagar, Nikola
                Đukić in Rajko Muršič, sekcijo pa so zaključile Marta Petrak, Mia Uremović in
                Bogdanka Pavelin Lešić s prispevkom <hi rend="italic">Fine-grained human evaluation
                    of NMT applied to literary text: case study of a French-to-Croatian
                    translation.</hi></p>
            <p>Po rednih sekcijah je potekala predstavitev plakatov ob kavi. Predstavljene so bile
                štiri vsebine na temo jezikovih tehnologij in digitalne humanistike. Jasna Cindrič,
                Lara Kuhelj, Sara Sever, Živa Simonišek in Miha Šemen so tako govorili o zbiranju
                podatkov in definicijskih opombah za ekstrakcijo semantičnih relacij, Branko Žitko,
                Lucija Bročić, Angelina Gašpar, Ani Grubišić, Daniel Vasić in Ines Šarić-Grgić pa so
                predstavili prispevek z naslovom <hi rend="italic">Automatic Predicate Sense
                    Disambiguation Using Syntactic and Semantic Features. </hi>Katja Meden je
                govorila o analiziranju parlamentarnih razprav s pristopi uporabe leksikonov, Petra
                Matović in Katarina Radić pa sta na sekciji predstavili poster na temo digitalne
                filologije in poučevanja klasičnih jezikov na Hrvaškem.</p>
            <p>Tudi zadnja sekcija prvega dneva konference je bila razdeljena na dva dela:
                slovenskega in angleškega. Slovenska sekcija, kjer je bilo predstavljenih šest
                prispevkov, se je začela s predstavitvijo prispevka o sovražnem govoru in grobem
                besedišču v odzivnem Slovarju sopomenk sodobne slovenščine, ki so ga pripravili
                Špela Arhar Holdt, Polona Gantar, Iztok Kosema, Eva Pori, Nataša Logar Berginc,
                Vojko Gorjanc in Simon Krek. Na temo slovarjev je bil predstavljen še prispevek z
                naslovom <hi rend="italic">Raba kolokacijskega slovarja sodobne slovenščine pri
                    prevajanju kolokacij </hi>avtorjev Martina Antona Grada in Nataše Hirci. O
                gradnji Korpusa študentskih besedil KOŠ sta na sekciji govorili Tadeja Rozman in
                Špela Arhar Holdt; kako v praksi uporabiti Europeanin podatkovni model (EDM), pa sta
                na primeru digitalizacije Skuškove zbirke iz Slovenskega etnografskega muzeja v
                okviru projekta PAGODE-Europeana China predstavili Maja Veselič in Dunja Zorman.
                Matija Marolt, Mark Žakelj, Alenka Kavčič in Matevž Pesek so predstavili proces
                poravnave zvočnih posnetkov s transkripcijami narečnega govora in petja, sekcija pa
                se je zaključila s predstavitvijo zadnjih napredkov pri samodejni slovenski
                grafemsko-fonemski pretvorbi, ki so jo pripravili Janez Križaj, Simon Dobrišek, Aleš
                Mihelič in Jerneja Žganec Gros.</p>
            <p>Na vzporedni angleški sekciji je bilo prav tako predstavljenih šest prispevkov. Thi
                Hong Hanh Tran, Matej Martinc, Andraz Repar, Antoine Doucet in Senja Pollak so v
                prispevku <hi rend="italic">A Transformer-based Sequence-labeling Approach to the
                    Slovenian Cross-domain Automatic Term Extraction</hi> govorili o pristopu k
                označevanju zaporedja. Michal Mochtak, Peter Rupnik in Nikola Ljubešić so
                predstavili nabor podatkov ParlaSent-BCS o parlamentarnih razpravah, o avtomatični
                analizi besedila pri ocenjevanju jezika na primeru spletne aplikacije MultiDis pa so
                govorili Sara Košutar, Dario Karl, Matea Kramarić in Gordana Hržica. Primerjalno
                študijo o različnih sistemih za pridobivanje ključnih besed so predstavili Boshko
                Koloski, Senja Pollak in Matej Martinc, na zadnji predstavitvi prvega dne konference
                pa sta Andrejka Žejn in Mojca Šorli govorili o anotacijah entitet na primeru korpusa
                May68.</p>
            <p>Drugi dan konference se je začel s študentsko sekcijo, ki je potekala v angleškem
                jeziku. Sekcijo sta otvorili Ruzica Farmakovski in Natalija Tomic s prispevkom na
                temo srbske in hrvaške spletne enciklopedije – Wikipedie. Meta Jazbinšek, Teja
                Hadalin, Sara Sever, Erika Stanković in Eva Boneš so predstavile nevronski
                prevajalski model, specializiran za prevajanje angleških govorov TED (angl. TED
                Talks) v slovenščino, o pripravi korpusa in sistema odgovorov na vprašanja za
                slovenščino pa so govorili Uroš Šmajdek, Maj Zirkelbach, Matjaž Zupanič in Meta
                Jazbinšek. Zadnji prispevek na študentski sekciji je predstavil Tvrtko Balić, ki je
                govoril o CCRU (Cybernetic Culture Research Unit) kot poskusu delovanja filozofije v
                digitalnem svetu.</p>
            <p>Sledilo je predavanje vabljenega predavatelja Benoîta Sagota z naslovom <hi
                    rend="italic">Large-scale language models: challenges and perspective.
                </hi>Predavanje je potekalo na temo razvoja večjezičnega korpusa OSCAR in znanja,
                pridobljenega med izpopolnjevanjem francoskega jezikovnega modela CamemBERT, prvega
                obsežnega enojezičnega modela za jezik, ki ni angleščina. Po vabljenem predavanju je
                potekala redna sekcija v angleškem jeziku s petimi prispevki. Taja Kuzman, Nikola
                Ljubešić in Senja Pollak so predstavili prispevek z naslovom <hi rend="italic"
                    >Assessing Comparability of Genre Datasets via Cross-Lingual and Cross-Dataset
                    Experiments, </hi>o vrednotenju strojnih prevodov sta govorila Špela Vintar in
                Andraz Repar. Aleksandar Petrovski je predstavil dvojezični angleško-ukrajinski
                leksikon poimenovanih entitet, izvlečen iz Wikipedije, o populističnem in
                nepopulističnem diskurzu v slovenskem parlamentu od leta 1992 do leta 2018 pa so
                govorili Darja Fišer, Tjaša Konovšek in Andrej Pančur. Sekcijo je zaključila Petra
                Bago s predstavitvijo prispevka <hi rend="italic">Progress of the RETROGRAM Project:
                    Developing a TEI-like Model for Pre-standard Croatian Grammars</hi>.</p>
            <p>Sledila je še zadnja sekcija predstavitev – predstavitve plakatov. Predstavili so se
                Tina Mozetič, Miha Sever, Martin Justin in Jasmina Pegan s temo evalvacijske
                kategorizacije strojno izluščenih protipomenskih parov; Nina Sangawa Hmeljak, Anna
                Sangawa Hmeljak in Jan Hrastnik so predstavili aplikacijo Ilukana za učenje
                japonskih zlogovnih pisav hiragana in katakana s pomočjo asociacij; o šahovski
                terminološki bazi so govorili Vili Grdič, Kaja Perme, Lea Turšič in Alja Križanec.
                Lucija Gril, Simon Dobrišek in Andrej Žgank so predstavili plakat z naslovom <hi
                    rend="italic">Akustično modeliranje z različnimi osnovnimi enotami za avtomatsko
                    razpoznavanje slovenskega govora, </hi>Saša Babič in Tomaž Erjavec pa sta
                predstavila izdelavo in analizo digitalizirane zbirke paremioloških enot. Na sekciji
                je sodelovala tudi Magdalena Gapsa, ki je govorila o ocenjevanju uporabniško dodanih
                sopomenk v Slovarju sopomenk sodobne slovenščine.</p>
            <p>Sledila sta podelitev nagrade najboljšemu študentskemu prispevku, ki jo je prejel
                David Bordon za svoj prispevek <hi rend="italic">Govoriš nevronsko? Kako ljudje
                    razumemo jezik sodobnih strojnih prevajalnikov</hi>, in zaključek konference<hi
                    rend="italic">.</hi> Po uradnem zaključku je sledila še posebna sekcija, kjer so
                bili predstavljeni dosedanji rezultati projekta <hi rend="italic">Razvoj slovenščine
                    v digitalnem okolju</hi>, konferenca JTDH 2022 pa se je uspešno zaključila z
                rednim letnim občnim zborom Slovenskega društva za jezikovne tehnologije.</p>
        </body>
    </text>
</TEI>
