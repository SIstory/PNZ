<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Vojaški avanturizem: napad Kraljevine Italije na Kraljevino Grčijo leta
                    1940</title>
                <author>
                    <forename>Anton</forename>
                    <surname>Žabkar</surname>
                    <roleName>Dr.</roleName>
                    <roleName>red. prof. v pok.</roleName>
                    <affiliation>Fakulteta za družbene vede, Univerza v Ljubljani</affiliation>
                    <address>
                        <addrLine>Kardeljeva ploščad 5</addrLine>
                        <addrLine>SI-1000 Ljubljana</addrLine>
                    </address>
                    <email>anton.zabkar@guest.arnes.si</email>
                </author>
                <author>
                    <forename>Marjan</forename>
                    <surname>Malešič</surname>
                    <roleName>Dr.</roleName>
                    <roleName>redni profesor</roleName>
                    <affiliation>Fakulteta za družbene vede, Univerza v Ljubljani</affiliation>
                    <address>
                        <addrLine>Kardeljeva ploščad 5</addrLine>
                        <addrLine>SI-1000 Ljubljana</addrLine>
                    </address>
                    <email>marjan.malesic@fdv.uni-lj.si</email>
                </author>
            </titleStmt>
            <editionStmt>
                <edition><date>2022-10-27</date></edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Privoz 11</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/4004</pubPlace>
                <date>2022</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">62</biblScope>
                <biblScope unit="issue">3</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <profileDesc>
            <langUsage>
                <language ident="sl"/>
                <language ident="en"/>
            </langUsage>
            <textClass>
                <keywords xml:lang="en">
                    <term>military adventurism</term>
                    <term>Italy</term>
                    <term>Greece</term>
                    <term>armed forces</term>
                    <term>Italian-Greek war</term>
                    <term>military operation</term>
                    <term>defeat</term>
                </keywords>
                <keywords xml:lang="sl">
                    <term>vojaški avanturizem</term>
                    <term>Italija</term>
                    <term>Grčija</term>
                    <term>oborožene sile</term>
                    <term>italijansko-grška vojna</term>
                    <term>vojaška operacija</term>
                    <term>poraz</term>
                </keywords>
            </textClass>
        </profileDesc>
        <revisionDesc>
            <listChange>
                <change><date>2022-11-02T08:11:25Z</date>
                    <name>Mihael Ojsteršek</name>
                    <desc>Pretvorba iz DOCX v TEI, dodatno kodiranje</desc>
                </change>
            </listChange>
        </revisionDesc>
    </teiHeader>
    <text>
        <front>
            <docAuthor>Anton Žabkar<note place="foot" xml:id="ftn1" n="1">
                    <hi rend="bold">red. prof. v pok., Fakulteta za družbene vede, Univerza v
                        Ljubljani, Kardeljeva pl. 5, SI-1000 Ljubljana; </hi><ref
                        target="mailto:anton.zabkar@guest.arnes.si"
                        >anton.zabkar@guest.arnes.si</ref></note>
            </docAuthor>
            <docAuthor>Marjan Malešič<note place="foot" xml:id="ftn2" n="2"><hi rend="bold">red.
                        prof., Fakulteta za družbene vede, Univerza v Ljubljani, Kardeljeva pl. 5,
                        SI-1000 Ljubljana;</hi>
                    <ref target="mailto:marjan.malesic@fdv.uni-lj.si"
                        >marjan.malesic@fdv.uni-lj.si</ref></note>
            </docAuthor>
            <docImprint>
                <idno type="cobissType">Cobiss tip: 1.01</idno>
                <idno type="DOI">https://doi.org/10.51663/pnz.62.3.04</idno>
            </docImprint>
            <div type="abstract">
                <head>IZVLEČEK</head>
                <p><hi rend="italic">Prispevek analizira italijanski oboroženi napad na Grčijo 28.
                        oktobra 1940, saj gre za eksemplarični vojaški in tudi politično-diplomatski
                        avanturizem. Študija primera razkrije več usodnih napak, ki jih je ob napadu
                        na Grčijo zagrešilo italijansko politično vodstvo ob podpori dela vojaškega
                        poveljstva in se kažejo v razpršeni uporabi oboroženih sil na različnih
                        vojskovališčih (Francija, Albanija, severna Afrika in Grčija), v arogantnem
                        odnosu do zaveznice Nemčije, v precenjevanju lastnih zmogljivosti in
                        podcenjevanju nasprotnika ter v neupoštevanju časovnih (jesen in prihajajoča
                        zima), prostorskih (gorato območje Epira) in vremenskih (dež, sneg in
                        ekstremno nizke temperature) dejavnikov.</hi></p>
                <p><hi rend="italic">Ključne besede: vojaški avanturizem, Italija, Grčija, oborožene
                        sile, italijansko-grška vojna, vojaška operacija, poraz</hi></p>
            </div>
            <div type="abstract" xml:lang="en">
                <head>ABSTRACT</head>
                <head>MILITARY ADVENTURISM: KINGDOM OF ITALY’S ATTACK AGAINST THE KINGDOM OF GREECE
                    IN 1940</head>
                <p><hi rend="italic">The article draws attention to the phenomenon of military
                        adventurism. The analysis reveals certain fatal mistakes committed by the
                        Italian political leadership, leading to military and political-diplomatic
                        adventure. The most crucial of these included the simultaneous engagement of
                        the limited Italian military forces on several battlefields (France,
                        Albania, North Africa and Greece); the Italian arrogance towards Germany,
                        its key ally; Italy’s overestimation of its forces’ capabilities and its
                        underestimation of the enemy; and Italy’s disregard for the season (autumn
                        and the coming winter), terrain (the mountainous area of Epirus), and
                        weather (rain, snow, and extremely low temperatures) at the time of its
                        attack against Greece.</hi></p>
                <p><hi rend="italic">Keywords: military adventurism, Italy, Greece, armed forces,
                        Italian-Greek war, military operation, defeat</hi></p>
            </div>
        </front>
        <body>
            <div>
                <head>Uvod</head>
                <p>Analiza primerov vojaškega avanturizma v novejši zgodovini je smiselna, saj bi
                    njeni izsledki s svojim poučnim sporočilom lahko imeli vpliv na sodobne
                    politične odločevalce in vojaške poveljnike, da ne bi ponavljali napak svojih
                    predhodnikov. Znan je primer vojaškega avanturizma v rusko-japonski vojni v
                    letih 1904–1905. V tej vojni je Rusija na kopnem in v Tihem oceanu doživljala
                    zaporedne poraze. Ruski car Nikolaj II. je kljub pomislekom admiralštaba, ki pa
                    carja očitno ni posvaril dovolj odločno, kot zadnje sredstvo uporabil rusko
                    eskadro z Baltiškega morja. Ni se oziral na kritike vojaških izvedencev, ki so
                    pred pohodom obvestili javnost, da ruska flota ni pripravljena za vojno, da so
                    njene ladje in oborožitev zastarele ter da posadke niso dovolj izurjene.<note
                        place="foot" xml:id="ftn3" n="1"> S. E. Zakharov, <hi rend="italic">Istoriia
                            voennogo iskusstva</hi> (Moskva: Voenizdat, 1969), 90–98.</note> Epilog
                    je bil popoln poraz eskadre z Baltiškega morja v bitki z japonsko floto leta
                    1905 pri Cušimi, s čimer je bila ruska flota dokončno uničena.<note place="foot"
                        xml:id="ftn4" n="2"> »Rusko-japanski rat,« <hi rend="italic">Vojna
                            enciklopedija (Drugo izdanje)</hi> (Beograd: Redakcija vojne
                        enciklopedije, 1974).</note>
                </p>
                <p>Drugi poučen primer je vstop Romunije v prvo svetovno vojno leta 1916 na strani
                    antante. Ruski generalštab je opozarjal francosko in britansko zavezniško
                    poveljstvo, da bo romunska vojska »nekoristen zaveznik«. V analizi je upošteval,
                    da je sicer številna, vendar popolnoma nepripravljena za vojskovanje, in da bo
                    zato njen vstop v vojno avantura, ki bo poslabšala položaj antante. Kljub temu
                    so zahodni zavezniki vztrajali. Po začetnem prodoru glavnine sil romunske vojske
                    v Transilvanijo in proti Budimpešti je že po enem mesecu prišlo do njenega
                    poraza in razpada ter do izstopa Romunije iz vojne.<note place="foot"
                        xml:id="ftn5" n="3"> »Rumynskaja noša. Samyj bespoleznyj sojuznik Rossii v
                        pervoj mirovoj vojne,« pridobljeno 9. 2. 2020, <ref
                            target="https://www.livejournal.com/media/680308.html"
                            >https://www.livejournal.com/media/680308.html</ref>.</note></p>
                <p>Primeri vojaškega avanturizma po drugi svetovni vojni so prav tako številni in
                    zgovorni. Med njimi izstopajo ameriško vojaško posredovanje v Vietnamu v letih
                        1955–1975,<note place="foot" xml:id="ftn6" n="4"> Michael J Sullivan, <hi
                            rend="italic">American Adventurism Abroad: Invasions, Interventions, and
                            Regime Changes Since World War II </hi>(Oxford: Blackwell Publishing,
                        2008). </note> napad Sovjetske zveze na Afganistan leta 1979,<note
                        place="foot" xml:id="ftn7" n="5">
                        <hi rend="italic">Soviet invasion of Afghanistan | Summary &amp; Facts |
                            Britannica</hi>, pridobljeno 30. 6. 2020, <ref
                            target="https://www.britannica.com/event/Soviet-invasion-of-Afghanistan"
                            >https://www.britannica.com/event/Soviet-invasion-of-Afghanistan</ref>.</note>
                    napad ameriških in koalicijskih sil na Irak leta 2003,<note place="foot"
                        xml:id="ftn8" n="6"> Noam Chomsky, »The Case Against U. S. Adventurism in
                        Iraq,« <hi rend="italic">Star Tribune</hi>, 13. 3. 2003, pridobljeno 11. 4.
                        2020, <ref target="https://chomsky.info/20030313/"
                            >https://chomsky.info/20030313/</ref>. </note> ruska aneksija Krima leta
                    2014 in vojna v ukrajinskem Donbasu ter rusko vojaško posredovanje v
                        Siriji.<note place="foot" xml:id="ftn9" n="7"> Fiona Hill, »Russian
                        adventurism and the U. S. long game,« <hi rend="italic">The Brookings
                            Institution</hi>, 3. 3. 2016, pridobljeno 21. 4. 2020, <ref
                            target="https://www.brookings.edu/blog/order-from-chaos/2016/03/03/russian-adventurism-and-the-u-s-long-game/"
                            >https://www.brookings.edu/blog/order-from-chaos/2016/03/03/russian-adventurism-and-the-u-s-long-game/</ref>.</note>
                    Vojaški avanturizem pa ni zgolj domena velikih sil, o čemer priča vojaško
                    posredovanje koalicije pod vodstvom Savdske Arabije leta 2015 v Jemnu.<note
                        place="foot" xml:id="ftn10" n="8"> Ginny Hill, <hi rend="italic">Yemen
                            Endures: Civil War, Saudi Adventurism and the Future of Arabia</hi>
                        (Oxford: Oxford University Press, 2017). </note></p>
                <p>V članku pa obravnavamo enega najbolj tipičnih primerov vojaškega avanturizma 20.
                    stoletja: oborožen napad Kraljevine Italije na Kraljevino Grčijo 28. oktobra
                    1940, ki je znan kot nepremišljen, pomanjkljivo pripravljen in tvegan napad, ki
                    je podcenjeval sovražnika, njegov izid za napadalca pa je bil precej
                    nepredvidljiv. Vojaška avantura se je končala z bridkim porazom italijanske
                    vojske, ki je imel pomemben vpliv na potek druge svetovne vojne v Sredozemlju in
                    na Balkanu, v omejenem obsegu pa tudi širše. </p>
                <p>Članek prinaša konceptualno opredelitev vojaškega avanturizma in oris ključnih
                    metod načrtovanja vojaških operacij, kar je podlaga za empirično analizo
                    vojaškega avanturizma v praksi. Sledi poglobljena študija primera oboroženega
                    napada Italije na Grčijo. V njej poudarimo napačne politično-diplomatske presoje
                    in avanturistično vojno strategijo italijanskega vodstva, ki jo utemeljimo na
                    analizi stanja italijanskih oboroženih sil pred izbruhom druge svetovne vojne,
                    na vplivu poteka vojne na italijansko vojaško angažiranje ter na analizi
                    oboroženega spopada med italijanskimi in grškimi silami. V luči izhodiščnih
                    teoretičnih nastavkov v zaključku nanizamo in komentiramo ključne značilnosti
                    italijanske politične in vojaške avanture v Grčiji ter postavimo več iztočnic za
                    nadaljnje raziskovanje vojaškega avanturizma. </p>
                <p>Interdisciplinarno analizo, ki vključuje zgodovino, politične vede
                    (obramboslovje) in vojaške vede ter išče odgovor na raziskovalno vprašanje o
                    temeljnih značilnostih italijanske vojaške avanture v Grčiji, smo izvedli s
                    triangulacijo naslednjih družboslovnih metod: a) analize izbranih znanstvenih
                    knjig, člankov in dokumentov o italijanski invaziji na Grčijo, b) analize
                    zgodovinskih spletnih strani in enciklopedij, ki omogočajo vpogled v kronologijo
                    in dejstva o dogajanju neposredno pred in med drugo svetovno vojno, c) analize
                    vojaške operacije, ki jo je italijanska vojska izvedla v Epiru v letih
                    1940–1941, in protiudara grških sil, č) analize statističnih podatkov o
                    vojskujočih se straneh, njihovih silah, oborožitvenih sistemih, orožju in
                    vojaški opremi ter o smrtnih žrtvah in drugih posledicah oboroženih spopadov ter
                    d) primerjave in izbora zbranega pisnega gradiva, podatkov in primerov vojaškega
                    avanturizma. </p>
            </div>
            <div>
                <head>Teoretični nastavki vojaškega avanturizma in načrtovanje vojaških operacij </head>
                <p>Avanturizem je lahkomiselno ali tvegano dejanje, ki ne upošteva sprejetih norm in
                    standardov vedenja. Pridevnik avanturističen najpogosteje uporabljamo za
                    pustolovska, lahkomiselna, špekulativna in drzna dejanja, ki praviloma
                    vključujejo visoko tveganje za izvajalca. Pogosto se uporablja v političnem
                    kontekstu in se nanaša na zaletavo in brezbrižno politiko ali vojaško
                    posredovanje. Vojaški avanturizem je oznaka vojaških akcij, ki so neodgovorne,
                    slabo načrtovane, nepremišljene in brez dolgoročne strategije, hkrati pa je
                    zanje značilen negotov izid.<note place="foot" xml:id="ftn11" n="9"> Prirejeno
                        po <hi rend="italic">Adventurism Definition</hi>, pridobljeno 2. 3. 2020,
                            <ref target="https://www.merriam-webster.com/dictionary/adventurism"
                            >https://www.merriam-webster.com/dictionary/adventurism</ref>.</note>
                    Vojaški avanturizem predpostavlja, da se pri pripravi in izvedbi vojaškega
                    angažiranja ne upoštevajo ustaljene norme in pravila, ki veljajo za vojskovanje.
                    V strategiji vojskovanja pojem avanturizem vrednotimo negativno in ga povezujemo
                    z neznanjem tistih politikov in vojskovodij, ki odločajo o vojni in v vojni, ne
                    da bi poznali ali upoštevali realne zmogljivosti sprtih strani ter omejitve
                    vojaške strategije.</p>
                <p>Pri načrtovanju vojaških dejavnosti je namreč izhodišče za odločitve o uporabi
                    lastnih sil metoda ocene razmerja sil. Ključna predpostavka je, da je napad na
                    nasprotnika, ki se brani, lahko uspešen le, če je nad njim zagotovljena premoč
                    ali pa ga presenetimo. Pozorno se analizirajo: a) zmogljivosti lastnih sil, b)
                    zmogljivosti sovražnikovih sil, c) vpliv vojskovališča, č) vpliv vremenskih
                    razmer, d) vpliv časa ter e) drugi dejavniki, ki učinkujejo na potek in končni
                    rezultat bojnega delovanja. Uporabljajo se štiri osnovne metode: a) ocena po
                    prvinah situacije (s to metodo se posebej analizirajo lastne sile, sovražnik,
                    vreme, razpoložljivi čas in vojskovališče), b) ocena s povezovanjem prvin
                    situacije (pri kateri se pri ocenjevanju združita po dve prvini, na primer
                    lastne sile in čas, ki je potreben za dosego cilja, sovražnik in prostor ipd.),
                    c) ocena razmer po problemih (najprej se denimo reši problem razvoja sil, nato
                    se reši problem priprave napada, sledi rešitev problema izvedbe glavnega in
                    pomožnega udara ter na koncu problem eksploatacije obeh udarov) ter č)
                    preigravanje več različic bojnega delovanja na zemljevidu ali maketi, da bi na
                    podlagi doseženih rezultatov igre izbrali optimalno rešitev. <note place="foot"
                        xml:id="ftn12" n="10"> V informacijski dobi vojaški strategi v tem procesu
                        uporabljajo interaktivno računalniško simulacijo. </note>
                </p>
                <p>Pri vojaških dejavnostih, ki so zaradi sovražnikovih ukrepov in obojestranske
                    uporabe orožja same po sebi vedno tvegane, se oznaka avanturizem najpogosteje
                    uporablja za drzna dejanja posameznikov in manjših vojaških enot, zelo redko pa
                    jo vojaški izvedenci uporabljajo za večje združene enote, na primer v operativni
                    veščini, še redkeje pa pri angažiranju glavnine sil v vojaški strategiji in
                    kampanjah, ki povezujejo in združujejo več operacij. Razlog za to je
                    prepričanje, da se operacije večjih enot in uporaba oboroženih sil kot celote
                    praviloma zelo temeljito pripravljajo ter da jih načrtujejo najbolj izurjeni in
                    izkušeni vojaški izvedenci, ki se zavedajo, da bi v primeru neuspeha načrtovane
                    dejavnosti lahko prišlo do visokih izgub ali celo do poraza in popolnega
                    vojaškega zloma lastnih sil ter s tem do hudih političnih in strateških
                    posledic. Čeprav je vse to znano že od začetkov razvoja vojaške strategije, so v
                    zgodovini vojn znani primeri načrtovanja in izvedbe avanturističnih vojnih in
                    vojaških strategij, v katerih so tisti, ki so jih uporabili, doživeli popolne
                        polome.<note place="foot" xml:id="ftn13" n="11"> Uvodoma smo omenili
                        nekatere primere.</note>
                </p>
                <p>Poudariti moramo, da je treba v analizah konkretnih primerov ugotoviti, kdaj je
                    bil določen poraz na strateški ravni posledica napačne vojaške odločitve
                    poveljstva in štaba ter kdaj je bil posledica zgrešenih zahtev državnega
                    političnega vodstva, ki je poveljstvu in štabu vsilila prezahtevno nalogo, ki je
                    z razpoložljivimi silami nista mogla uspešno izpeljati. </p>
            </div>
            <div>
                <head>Oboroženi napad Italije na Grčijo</head>
                <p>Napad Italije na Grčijo 28. oktobra 1940 je bil epizoda druge svetovne vojne, ki
                    je imela pomemben vpliv na potek vojne, zlasti na Balkanu in v osrednji
                    sredozemski regiji. Benito Mussolini je na tem območju videl življenjski prostor
                        (<hi rend="italic">spazio vitale</hi>) fašistične Italije oziroma možnost
                    širitve italijanskega političnega in ekonomskega prostora.<note place="foot"
                        xml:id="ftn14" n="12"> Davide Rodogno, <hi rend="italic">Il nuovo ordine
                            mediterraneo. Le politiche di occupazione dell'Italia fascista in Europa
                            (1940–1943) </hi>(Torino: Bollati Boringhieri, 2003), 53. </note>
                    Mussolinijeve izjave in dnevniški zapisi njegovih najožjih političnih in
                    vojaških sodelavcev kažejo, da je italijansko vodstvo podcenjevalo grške
                    oborožene sile in si ni predstavljalo, kako silovito se lahko uprejo sicer na
                    papirju premočni italijanski vojski. Italijansko vodstvo je pričakovalo, da bo
                    vojna zelo hitro in enostavno uspešno zaključena.<note place="foot"
                        xml:id="ftn15" n="13"> Rodogno, <hi rend="italic">Il nuovo ordine
                            mediterraneo</hi>, 52.</note></p>
                <p>Mussolini je zavidal Adolfu Hitlerju, ki je v letih 1939–40 hitro osvojil
                    Poljsko, prisilil Francijo v kapitulacijo in osamil Veliko Britanijo. V tistem
                    času so bili italijanski uspehi bistveno skromnejši. Italija je sicer 7. aprila
                    1939 napadla Albanijo in jo okupirala v treh dneh, nekaj malega je pridobila v
                    južni Franciji, ki jo je napadla 10. junija 1940, in imela določene uspehe v
                    severni Afriki, predvsem v Egiptu, ki ga je napadla septembra 1940.<note
                        place="foot" xml:id="ftn16" n="14"> Darragh O'Herlihy, »A Slippery Road:
                        Mussolini's Disastrous Invasion of Greece, « <hi rend="italic">War History
                            Online, </hi>13. 3. 2019, pridobljeno 10. 3. 2020, <ref
                            target="https://www.warhistoryonline.com/instant-articles/invasion-of-greece.html"
                            >https://www.warhistoryonline.com/instant-articles/invasion-of-greece.html</ref>.
                        »Greece's entry into World War II,« pridobljeno 12. 4. 2020, <ref
                            target="https://clintonwhitehouse4.archives.gov/WH/New/Europe-9911/background/greece.html"
                            >https://clintonwhitehouse4.archives.gov/WH/New/Europe-9911/background/greece.html</ref>.
                        »Italy Invades Greece, 1940,« pridobljeno 12. 1. 2020, <ref
                            target="https://www.history.com/this-day-in-history/italy-invades-greece"
                            >https://www.history.com/this-day-in-history/italy-invades-greece</ref>.
                    </note> Za Mussolinija to ni bilo dovolj, zato se je odločil napasti Grčijo, ki
                    se je zdela zelo ranljiva in lahka tarča. Vojno v Grčiji je dojemal kot
                    »vzporedno vojno«.<note place="foot" xml:id="ftn17" n="15"> R. J. B. Bosworth,
                            <hi rend="italic">Mussolini</hi> (Ljubljana: Cankarjeva založba, 2016),
                        360.</note> Mussolinijeve ocene, ki so bile odraz njegove strateške
                        megalomanije,<note place="foot" xml:id="ftn18" n="16"> Mussolinijev značaj
                        sta v biografiji podrobno opisala Renzo De Felice, <hi rend="italic"
                            >Mussolini il rivoluzionario 1883</hi><hi rend="HTML_Cite">–</hi><hi
                            rend="italic">1920</hi> (Torino: Giulio Einaudi, 1995) in Bosworth, <hi
                            rend="italic">Mussolini</hi>. O njem je pisal tudi MacGregor Knox, <hi
                            rend="italic">Mussolini Unleashed 1939–1941: Politics and Strategy in
                            Fascist Italy's Last War</hi> (Cambridge: Cambridge University Press,
                            1986)<hi rend="italic">. </hi></note> so bile popolnoma zgrešene, zato
                    je italijanska vojska v spopadu z grškimi silami doživela hud poraz<note
                        place="foot" xml:id="ftn19" n="17"> Renzo De Felice, <hi rend="italic"
                            >Mussolini l'alleato 1940</hi><hi rend="HTML_Cite">–</hi><hi
                            rend="italic">1945. I. L'Italia in guerra 1940</hi><hi rend="HTML_Cite"
                            >–</hi><hi rend="italic">1943. Tomo Primo. Dalla guerra 'breve' alla
                            guerra lunga</hi> (Torino: Giulio Einaudi, 1990), 141. </note> oziroma,
                    kot je zapisal Rodogno,<note place="foot" xml:id="ftn20" n="18"> Rodogno, <hi
                            rend="italic">Il nuovo ordine mediterraneo</hi>, 53.</note> pravo
                    katastrofo (<hi rend="italic">un vero e proprio disastro</hi>).</p>
                <p>Grčijo je 6. aprila 1941 iz Bolgarije napadla še Nemčija. Nemške sile so hitro
                    vkorakale v Solun, od tam pa so prodrle do Aten in jih zavzele že 27. aprila. Ta
                    učinkoviti zlom grške obrambe je na neuspešno italijansko vojaško avanturo vrgel
                    še dodatno senco.<note place="foot" xml:id="ftn21" n="19"> John W. Osborn,
                        »Greek Tragedy,« <hi rend="italic">The Quarterly Journal of Military
                            History</hi> 21, št. 4 (2009): 85.</note> Mussolinijev poskus, da bi z
                    zavzetjem Grčije pridobil ugodnejši položaj med močnimi državami, se je
                    izjalovil, hkrati pa je razkril njegove voditeljske pomanjkljivosti in
                    nepripravljenost vojaških struktur. </p>
                <div>
                    <head>Politično-diplomatski avanturizem</head>
                    <p>Nepremišljenost in aroganca sta se najprej in najizraziteje pokazali na
                        diplomatskem področju in v italijanskih presojah političnega razpoloženja v
                        Grčiji. Vojna proti Grčiji je povzročila prvo resno razpoko v
                        italijansko-nemških odnosih, saj je bil napad na Grčijo odmik od Hitlerjeve
                        želje, da Italija nadaljuje vojaško aktivnost v Afriki, predvsem pa je
                        pričakoval dodatno italijansko vojaško angažiranje v Egiptu in tudi desant
                        na Malto. Knox<note place="foot" xml:id="ftn22" n="20"> Knox, <hi
                                rend="italic">Mussolini Unleashed 1939–1941</hi>, 212.</note> je
                        poročal, da je »Mussolini hotel Aleksandrijo in Atene«, operaciji pa naj bi
                        bili sinhronizirani. Mussolini naj bi z napadom na Grčijo presenetil vse,
                        tudi Hitlerja, ki ga je celo zavajal, da nima takega namena. Knoxova
                            analiza<note place="foot" xml:id="ftn23" n="21">
                            <hi rend="HTML_Cite">Ibidem</hi><hi rend="italic">,</hi> 224.</note>
                        sicer sugerira, da presenečenja ne bi smelo biti, saj so nemški obveščevalni
                        viri to možnost nakazovali, vendar so v Berlinu menili, da gre zgolj za
                        govorice. Mussolinija je nemško nasprotovanje vsakršnemu vojaškemu delovanju
                        na Balkanu zelo motilo, predvsem je v tem videl namero Nemčije, da mu
                        prepreči dostop do poštenega deleža vojnega plena. Hitler je namreč julija
                        1940 Mussoliniju preprečil invazijo na Jugoslavijo, ki je bila pomemben vir
                        surovin za nemško industrijo.<note place="foot" xml:id="ftn24" n="22">
                            Bosworth, <hi rend="italic">Mussolini</hi>, 359.</note> Ta preprečitev
                        je bila za Mussolinija velika frustracija.<note place="foot" xml:id="ftn25"
                            n="23"> Aristotle <hi rend="HTML_Cite">Kallis, </hi><hi rend="italic"
                                >Fascist Ideology, Territory and Expansionism in Italy and Germany
                                1922–1945</hi> (London: Routledge, 2000).</note><hi rend="HTML_Cite"
                            > Priprave na napad na Grčijo so se kljub temu nadaljevale, bile pa so
                            »hitre in kaotične«.</hi><note place="foot" xml:id="ftn26" n="24"> Knox,
                                <hi rend="italic">Mussolini Unleashed 1939–1941</hi>,
                        217.</note></p>
                    <p>Mussolini je menil, da ga Hitler vedno postavi pred <hi rend="italic">fait
                            accompli</hi> in ga nikoli nič ne vpraša.<note place="foot"
                            xml:id="ftn27" n="25"> Bosworth, <hi rend="italic">Mussolini</hi>,
                            360.</note> Tako je bilo ob napadu na Norveško, ob začetku ofenzive v
                        zahodni Evropi in ob dogovorih z nekaterimi balkanskimi državami. Tokrat pa
                        je Mussolini pričakoval, da bo za njegovo zasedbo Grčije Hitler izvedel iz
                        medijev, zato je najprej zavrnil nasvet maršala Pietra Badoglia, načelnika
                        združenega generalštaba, ki je svetoval, da o napadu obvestijo Hitlerja. Tik
                        pred napadom je Mussolini Hitlerju vendarle napisal pismo in ga obvestil o
                        svoji nameri. Hitler naj ne bi mogel verjeti in naj bi bil ves iz sebe. Z
                        Mussolinijem se je dogovoril za sestanek, vendar je že med potjo v Italijo
                        izvedel za napad. Ko je 28. oktobra 1940 ob 10. uri z vlakom prispel v
                        Firence, ga je Mussolini pričakal z besedami: »Firer, mi napadamo. Ob zori
                        so naše sile zmagovito prestopile albansko-grško mejo.« <note place="foot"
                            xml:id="ftn28" n="26"> Knox, <hi rend="italic">Mussolini Unleashed
                                1939–1941</hi>, 190, 230.</note> Hitler je neuspešni italijanski
                        napad na Grčijo označil za veliko strateško napako, saj je bil zaradi njega
                        prisiljen del svojih sil premestiti in z napadom na Grčijo zaščititi svoje
                        južno krilo.<note place="foot" xml:id="ftn29" n="27"> »Greece's entry into
                            World War II.« </note></p>
                    <p>Italijanski zunanji minister in Mussolinijev zet grof Galeazzo Ciano je v
                        svojem dnevniku zapisal, da Mussolini načrtuje napad na Grčijo, ki bo veliko
                        presenečenje. Grčijo je štel za idealen in lahek plen: obubožano
                        prebivalstvo, petkrat manjše od italijanskega, zastarela vojska, globoke
                        politične razpoke v državi in prezirani kralj Jurij II. En močan udarec in
                        Grčija bo padla. Mussolini je trdil, da je o napadu na Grčijo razmišljal
                        mesece pred začetkom druge svetovne vojne, celoten Balkan pa si je
                        predstavljal kot italijansko interesno sfero. Besnel naj bi nad dejstvom, da
                        je oktobra 1940 romunska vlada prosila Nemčijo za vojaško pomoč v primeru
                        napada Sovjetske zveze, medtem ko je Italijo, šele po njenem protestu,
                        prosila le za nekaj pilotov. <note place="foot" xml:id="ftn30" n="28">
                            Osborn, »Greek Tragedy,« 1.</note> K Hitlerju se je nagibala tudi
                        Bolgarija, zato je Grčija za Mussolinija postala še privlačnejša tarča.
                            Knox<note place="foot" xml:id="ftn31" n="29"> Knox, <hi rend="italic"
                                >Mussolini Unleashed 1939–1941</hi>, 215.</note> je poročal, da je
                        bil Ciano naklonjen napadu, saj je menil, da je bil politično gledano zaradi
                        izoliranosti Grčije to idealen trenutek.</p>
                    <p>Fašistični tisk je objavil zapisnik sestanka med Mussolinijem, Cianom,
                        namestnikom načelnika generalštaba generalom Mariem Roatto <note
                            place="foot" xml:id="ftn32" n="30"> Kot zanimivost omenimo, da je bil
                            general Roatta v okupirani Kraljevini Jugoslaviji poveljnik višjega
                            poveljstva italijanske vojske za Slovenijo in Dalmacijo. </note> in
                        generalom Sabastianom Viscontijem Prasco, ki je bil po odstavitvi generala
                        Carla Gelosa postavljen za poveljnika italijanskih sil v Albaniji, kar je
                        avtomatično pomenilo, da bo vodil bojno delovanje proti Grčiji. V zapisniku
                        piše, da je Ciano na Mussolinijevo vprašanje poročal o stanju duha grškega
                        prebivalstva. Ciano je menil, da obstaja jasna ločnica med plutokratičnim
                        vladajočim razredom in prebivalstvom, ki je apatično in indiferentno do
                        vsega, tudi do morebitne italijanske invazije. <note place="foot"
                            xml:id="ftn33" n="31">
                            <hi rend="HTML_Cite">Knox, Mussolini Unleashed 1939–1941</hi>,
                            211.</note> Tudi italijanske obveščevalne službe so poročale, da v
                        Grčiji potekajo intenzivni frakcijski boji med pristaši monarha in
                        pronacističnega diktatorja Ioannisa Metaxasa ter da je grška politična in
                        vojaška elita močno skorumpirana, kar bo bistveno zmanjšalo grško obrambno
                        moč. Vojaška obveščevalna služba je poročala, da so poveljniki grških enot
                        večinoma intelektualno primerni, vendar bodo težko vzdrževali raven volje in
                        duha, ki sta potrebna za boj. Usposobljenost podčastnikov ni prav visoka,
                        vojakom pa je težko poveljevati. <note place="foot" xml:id="ftn34" n="32">
                            Ibid., 220.</note> Obveščevalna služba in zunanje ministrstvo sta
                        napovedala, da bo Grčija ob italijanskem napadu zato hitro poražena.<note
                            place="foot" xml:id="ftn35" n="33"> Maj. Stefano Catania, »The Italian
                            Invasion of Greece in 1940: When Operational Art Does Not Close the Gap
                            Bettween Tactical Engagements and Strategic Objectives,« magistrska
                            naloga (Fort Leavenfort: General Staff College, School of Advanced
                            Military Studies, 2019), pridobljeno 10. 2. 2020, <ref
                                target="https://apps.dtic.mil/sti/pdfs/AD1083206.pdf"
                                >https://apps.dtic.mil/sti/pdfs/AD1083206.pdf</ref>.</note> Izkazalo
                        se je, da so bili obveščevalni podatki neverodostojni.<note place="foot"
                            xml:id="ftn36" n="34"> Peter Neville, <hi rend="italic">Mussolini
                                (second edition)</hi> (London: Routledge Historical Biographies,
                            2015), 179.</note> Na sestanku sta generala Mussoliniju poročala o
                        nekaterih geografskih in vojaških vidikih načrtovanih smeri napada. General
                        Prasca je menil, da je operacijo načrtoval do najmanjših podrobnosti in da
                        je načrt napada popoln.<note place="foot" xml:id="ftn37" n="35"> Knox, <hi
                                rend="italic">Mussolini Unleashed 1939–1941</hi>, 212.</note>
                        Mussolini jima je svetoval, naj se ne ozirata na morebitne velike izgube in
                        naj za vsako ceno napredujeta. K porazu so pripomogle servilnost in visoke
                        ambicije nekaterih častnikov, ki so prišle do izraza na tem sestanku.<note
                            place="foot" xml:id="ftn38" n="36"> Giorgio Rochat, <hi rend="italic">Le
                                guerre italiane 1935</hi>–<hi rend="italic">1943. Dall'impero
                                d'Etiopia alla disfatta</hi> (Torino: Giulio Einaudi, 2005),
                            261.</note></p>
                    <p>V fašističnih medijih se je silovita protigrška propaganda začela že maja
                        1940. V njej so grško oblast prikazovali kot marioneto v rokah tujcev,
                        hkrati pa so jo obtoževali, da britanskim vojnim ladjam dovoljuje plutje po
                        grških ozemeljskih vodah.<note place="foot" xml:id="ftn39" n="37"> Knox, <hi
                                rend="italic">Mussolini Unleashed 1939–1941</hi>, 238, 239.</note>
                        Načrtovani napad je bil paradoks, saj je bila vlada premierja Metaxasa
                        naklonjena nacistični Nemčiji, obetala pa se ji je invazija Italije, najbolj
                        vnete nemške zaveznice. Nemški izvedenci in diplomati so med kopičenjem
                        italijanskih enot v Albaniji grškim sogovornikom zagotavljali, da Hitler
                        nikakor ne bo dovolil napada na Grčijo in da naj zato Grki ne izzivajo
                        Italijanov z mobilizacijo.<note place="foot" xml:id="ftn40" n="38">
                            Alexandre Papagos, <hi rend="italic">Grčka u ratu 1940</hi>–<hi
                                rend="italic">1941 </hi>(Beograd: Vojnoizdavački zavod, 1954),
                            80.</note> Italijanska javnost je pozdravila napad na Grčijo, ni pa bila
                        izrazito navdušena. Po prvih zastojih v napredovanju, grškem protiudaru in
                        poročilih o žrtvah so Italijani v zasebnih pogovorih vojno v Albaniji
                        poimenovali »drugi in še hujši Kobarid«.<note place="foot" xml:id="ftn41"
                            n="39"> Aurelio Lepre, <hi rend="italic">Le illusioni, la paura, la
                                rabbia: il fronte interno italiano 1940–1943</hi> (Napoli: Edizioni
                            scientifiche Italiane, 1989), 119. </note> Podobo Mussolinija v filmskih
                        zbornikih naj bi javnost tedaj spremljala s kritičnim molkom in
                            osuplostjo.<note place="foot" xml:id="ftn42" n="40"> Bosworth, <hi
                                rend="italic">Mussolini</hi>, 359, 360. </note>
                    </p>
                    <p>Sedem ur pred napadom je italijanski veleposlanik v Grčiji premierju Metaxasu
                        izročil zahtevo, da Grčija v zameno za zagotavljanje svoje nevtralnosti
                        Italiji dovoli zasedbo določenih strateških točk (natančno število točk ni
                        bilo opredeljeno) ali pa bo napadena. Metaxas je zahtevo zavrnil. Sledil je
                        napad, vendar italijanske sile zaradi močnega grškega odpora niso
                        napredovale. Ravno nasprotno, že po dobrem tednu bojevanja so grške sile
                        prevzele pobudo in pod vodstvom načelnika generalštaba generala Alexandrosa
                        Papagosa izvedle protiofenzivo. Italijanski generali so kljub temu upali na
                        preobrat, nezadovoljni Mussolini, ki je pred napadom ignoriral in zavajal
                        nemško vodstvo, pa je bil 4. decembra prisiljen prositi Hitlerja za vojaško
                        pomoč. </p>
                    <p>Po zastoju in nazadovanju na fronti je Mussolini še vedno upal, da bo zmagal,
                        in je napovedal uspešno pomlad.<note place="foot" xml:id="ftn43" n="41">
                            Osborn, »Greek Tragedy,« 83. </note> Ofenziva se je dejansko začela, in
                        sicer 9. marca 1941. Prisoten je bil tudi Mussolini, vendar so grške
                        oborožene sile zadržale svoje položaje, zato se je po enajstih dneh vrnil
                        domov, a je kljub temu dovolil, da se je ta jalovi napad nadaljeval še
                        nadaljnjih pet dni, kar je veliko prispevalo h končnemu številu žrtev na
                        italijanski strani (Tabela 1). Konec marca je Mussolini prejel Hitlerjevo
                        pismo, v katerem ga je prosil, naj v naslednjih dneh z albanskega ozemlja ne
                        izvaja nikakršnih operacij. 6. aprila je Hitlerjeva vojska napadla Grčijo in
                        po enaindvajsetih dneh so v Atene vkorakali prvi nemški vojaki. Mussolini se
                        je še dodatno osmešil v mednarodni skupnosti, saj je zahteval, da sodeluje v
                        zmagoviti paradi nemške vojske v Atenah, kar mu je bilo tudi omogočeno.
                            <note place="foot" xml:id="ftn44" n="42"> Ibid., 86.</note>
                    </p>
                    <p>Neuspešna vojaška avantura Italije proti Grčiji je prvi poraz sil osi v
                        Evropi v drugi svetovni vojni, ki je negativno vplival na samozaupanje
                        italijanskega državnega političnega in vojaškega vodstva ter na nadaljnji
                        potek vojne.</p>
                </div>
                <div>
                    <head>Avanturistična vojna strategija</head>
                    <p>Poglejmo podrobneje vojaški vidik napada Italije na Grčijo. Analiza
                        italijanske vojaške operacije proti Grčiji ter grške obrambe in protiudara
                        se osredotoča na stanje italijanskih oboroženih sil neposredno pred drugo
                        svetovno vojno, na vpliv začetnega poteka druge svetovne vojne na delovanje
                        italijanskega političnega vodstva ter na značilnosti vojaškega napada na
                        Grčijo in njegove posledice. </p>
                </div>
                <div>
                    <head>Stanje italijanskih oboroženih sil pred izbruhom druge svetovne
                        vojne</head>
                    <p>Kmalu po fašističnem prevzemu oblasti leta 1922 je Italija začela razvijati
                        oborožene sile v skladu z ekspanzionistično geostrateško in geopolitično
                        doktrino <hi rend="italic">Mare nostrum</hi>, ki je postopoma prerasla v
                        doktrino vzpostavitve novega rimskega imperija 20. stoletja.<note
                            place="foot" xml:id="ftn45" n="43"> Simon Gonsalves, »The Italian Army
                            in the Second World War: A Historiographical Analysis,« <hi
                                rend="italic">The Great Lakes Journal of Undergraduate History</hi>
                            5, št. 1 (2017): 8, 9, pridobljeno 10. 2. 2020, <ref
                                target="https://scholar.uwindsor.ca/cgi/viewcontent.cgi?article=1054&amp;context=gljuh"
                                >https://scholar.uwindsor.ca/cgi/viewcontent.cgi?article=1054&amp;context=gljuh</ref>.</note>
                        Sprva je bil poudarek namenjen razvoju bojne flote in povečanju števila
                        letal, nato tudi povečanju števila pripadnikov kopenske vojske. Zaradi
                        zaostajanja industrije in tehnologije ter pomanjkanja surovin je Italija na
                        področju oborožitve, letal in druge vojaške tehnike občutno zaostajala za
                        svetovnimi silami. Vojaški vrh se je zavedal, da Italija nima surovin za
                        vodenje dolgotrajne vojne, na kar je Mussolinija zaman opozarjal general
                        Federico Baistrocchi, ki je vztrajal pri tem, da bo prihodnja vojna
                        dolgotrajna in da se zato Italija mora ustrezno pripraviti. <note
                            place="foot" xml:id="ftn46" n="44"> »Il generale coraggioso che avvertì
                            Mussolini,« <hi rend="italic">La Stampa</hi><hi rend="color(2D2D2C)">,
                                pridobljeno 12. 2. 2020, </hi><ref
                                target="https://www.lastampa.it/cultura/2017/06/02/news/il-generale-coraggioso-che-avverti-mussolini-1.34576857"
                                >https://www.lastampa.it/cultura/2017/06/02/news/il-generale-coraggioso-che-avverti-mussolini-1.34576857</ref>.</note>
                        Rešitev problema oskrbe s surovinami je vojaški vrh videl v opori na
                        balkanske države, in sicer na Jugoslavijo (rudnine železa, premoga,
                        aluminija, bakra), Romunijo (predvsem nafta in tekoči energenti) in
                            Grčijo.<note place="foot" xml:id="ftn47" n="45"> John Gooch, <hi
                                rend="italic">Mussolini's War: Fascist Italy from Triumph to
                                Collapse, 1935</hi>–<hi rend="italic">1943 </hi>(London: Penguin
                            books, 2020), 204, 205.</note> To je postalo očitno 22. maja 1939, ko je
                        Italija postala članica jeklenega pakta in zaveznica Nemčije. Vendar pa to
                        dejstvo ni bistveno vplivalo na odločitve fašističnega režima, ki je
                        zapostavil pravočasni razvoj vojaškega industrijskega kompleksa, skupaj z
                        vojnimi zalogami tekočih goriv in rudnin. Vojaški izvedenci in izkušeni
                        kadri iz prve svetovne vojne, ki so to stanje kritizirali, so bili
                        odstranjeni iz vojske ali pa zamenjani z nekaterimi zvestimi častniki, ki so
                        na ključnih položajih vse do kapitulacije Italije 3. septembra 1943
                        karieristično podpirali politiko Mussolinija in fašistične stranke.<note
                            place="foot" xml:id="ftn48" n="46"> Knox, <hi rend="italic">Mussolini
                                Unleashed 1939–1941</hi>, 209–11.</note></p>
                    <p>Italija je v severni Afriki okupirala Libijo (1911), nato je želela okupirati
                        Krf (1923), kar ji ni uspelo, zatem je v vzhodni Afriki okupirala Abesinijo
                        (1935–1936), nato z močnimi silami posredovala na strani generala Franca v
                        Španiji (1936–1939) ter napadla in zasedla še Albanijo (1939). Zato je
                        morala svoje oborožene sile pregrupirati tako, da so se njihove medsebojno
                        ločene grupacije nahajale v severni Italiji (zaradi napetih odnosov s
                        Francijo in Jugoslavijo) ter na Rogu Afrike, v severni Afriki in na Balkanu.
                        Takšna geostrateška razpršitev oboroženih sil je Italiji kot članici
                        jeklenega pakta na prvi pogled omogočala zelo dobro temeljišče za morebitne
                        napade vojne operacije proti Veliki Britaniji in Franciji. Vendar je bilo
                        obenem popolnoma jasno, da bo bojno delovanje italijanske vojske v morebitni
                        vojni povsem odvisno od možnosti njene oskrbe iz baz na Apeninskem polotoku.
                        Kritične so bile predvsem razvlečene pomorske komunikacije. </p>
                    <p>Pred izbruhom druge svetovne vojne so bile italijanske oborožene sile zelo
                        številne. Imele so 2,5 milijona pripadnikov, 2950 letal, 1500 tankov in
                        16.400 topniških orožij. Maja 1940 je imela kopenska vojska 73 divizij: 53
                        na Apeninskem polotoku, 14 v Afriki, pet v Albaniji in eno na otokih v
                        Egejskem morju. Le 19 divizij je bilo popolnoma bojno opremljenih in
                        preskrbljenih z zalogami streliva, goriva ter popolnjenih s častniki,
                        podčastniki in vojaki.<note place="foot" xml:id="ftn49" n="47"> Pierluigi
                            Bertinaria, »Il comando supremo e la guerra. Preparazioni e ritardi,« v:
                                <hi rend="italic">L'Italia in guerra. Il primo anno-1940, </hi>ur.
                            R. H. Rainero in A. Biagini (Roma: Commisione italiana di storia
                            militare, 1991), 81. </note> Sredozemska flota je imela v svoji sestavi
                        štiri bojne ladje, 21 križark, 52 rušilcev in 106 podmornic.<note
                            place="foot" xml:id="ftn50" n="48">
                            <hi rend="italic">Italian Navy at War</hi>, pridobljeno 19. 5. 2020,
                                <ref
                                target="https://www.naval-history.net/WW2CampaignsItalianNavy.htm"
                                >https://www.naval-history.net/WW2CampaignsItalianNavy.htm</ref>.</note>
                        Bila je sodobnejša od letalstva in kopenske vojske, vendar je bila več kot
                        polovica njene oborožitve in opreme iz časa prve svetovne vojne. Kljub temu
                        si je Mussolini s pritiski na italijanski generalštab, ki se je tega
                        zaostajanja v glavnem zavedal, prizadeval, da bi italijanska vojska
                        uporabljala podobno doktrino, kot je bil nemški <hi rend="italic"
                            >Blitzkrieg</hi> (v Italiji so jo imenovali <hi rend="italic">la guerra
                            lampo</hi>).<note place="foot" xml:id="ftn51" n="49"> Neville, <hi
                                rend="italic">Mussolini (second edition)</hi>, 178. </note></p>
                    <p>Za primerjavo dodajmo, da so imele grške oborožene sile po opravljeni
                        mobilizaciji pet armadnih korpusov. Maršal Papagos<note place="foot"
                            xml:id="ftn52" n="50"> Papagos, »<hi rend="italic">Grčka u ratu,</hi>«
                            223, 224.</note> navaja, da je I. korpus imel tri pehotne divizije in
                        pehotno brigado, sledili so II. korpus z dvema divizijama in tremi
                        brigadami, III. korpus s štirimi divizijami, IV. korpus z dvema divizijama,
                        strateška rezerva z dvema divizijama in konjeniško divizijo ter šest
                        utrjenih odsekov (vsak je imel posadko od enega do dveh bataljonov). V
                        vsakem grškem korpusu so bile torej v povprečju dve do tri pehotne divizije,
                        skupaj štirinajst divizij. Približno tretjina je bila uporabljena v Epiru,
                        tretjina v Makedoniji, tretjina pa je bila v strateški rezervi.</p>
                </div>
                <div>
                    <head>Vpliv začetnega poteka druge svetovne vojne na uporabo italijanskih
                        oboroženih sil</head>
                    <p>Februarja 1939 je Mussolini na zasedanju Velikega fašističnega sveta o
                        italijanski zunanji politiki spregovoril o ovirah, ki preprečujejo
                        ozemeljsko širitev Italije, in ob tem Grčijo označil za ključno oviro.<note
                            place="foot" xml:id="ftn53" n="51">
                            <hi rend="color(222222)">Alan Cassels, »Mussolini and the Myth of Rome,«
                                v: </hi><hi rend="italic">The Origins of the Second World War
                                Reconsidered, </hi>ur. Gordon Martel (London: Routledge, 1999),
                            67.</note> Ko se je septembra istega leta začela druga svetovna vojna v
                        Evropi, je italijansko vojaško in politično vodstvo sprva pozorno spremljalo
                        potek začetnih vojaških operacij, naslednje leto pa še bliskovite nemške
                        zaključne operacije na zahodni fronti. Vojaško poveljstvo se je zavedalo, da
                        Italija zaradi predhodnega vojaškega angažiranja ni pripravljena na novo
                        vojno. Edina italijanska vojaška akcija v prvem letu druge svetovne vojne je
                        bila zasedba Albanije, ki naj bi bila odskočna deska za napad na Grčijo.
                        Šele ko so se leta 1940 nemške operacije na severu Francije končale z
                        uničenjem glavnine francoskih sil, umikom ostanka britanskih sil v Anglijo
                        in umikom francoske vlade iz Pariza v Bordeaux, se je Mussolini zbal, da
                        Italija, če ne bo takoj vstopila v vojno, ne bo mogla sodelovati pri delitvi
                        plena. Spremljajoč te dogodke, je italijanski državni vrh pod njegovim
                        vplivom začel razmišljati, da se vključi v vojno proti Franciji in da iz
                        Albanije začne vojaške operacije na Balkanu.</p>
                    <p>Dogodki na fronti v Franciji so se odvijali tako hitro, da je bilo inertno
                        poveljstvo italijanskih oboroženih sil povsem presenečeno in nepripravljeno
                        na vojno. Na osebni pritisk Mussolinija se je stanje spremenilo. Vztrajal je
                        namreč, da mora Italija za vsako ceno izkoristiti priložnost, da si pred
                        kapitulacijo Francije s prelito krvjo svojih vojakov na francoski fronti
                        zagotovi sodelovanje v mirovnih pogajanjih. Tako je Italija 10. junija 1940
                        Veliki Britaniji in Franciji napovedala vojno ter Francijo napadla na alpski
                        fronti. Italijanska vojska je zavzela trinajst vasi v južnih francoskih
                        Alpah, pri tem pa doživela velike izgube, saj je padlo 631 vojakov, 2631 je
                        bilo ranjenih, 616 pogrešanih, skoraj 4000 pa je bilo zajetih, kar je bilo
                        ponižujoče glede na to, da so bili Italijani napadalci. Francija je imela
                        120 padlih in ranjenih vojakov ter 150 pogrešanih.<note place="foot"
                            xml:id="ftn54" n="52"> Osborn, »Greek Tragedy,« 76.</note> V tej
                        operaciji in tudi pozneje se je pokazalo, da so bile italijanske enote
                        praviloma slabše izurjene in vodene, da so imele nižjo bojno moralo in da so
                        pretrpele večje izgube od sovražnika. Maršal Pietro Badoglio, zmagovalec
                        vojne proti Etiopiji, je Mussoliniju in fašističnim veljakom pripisoval
                        odgovornost tako za nepripravljenost Italije za vojno kot za vstop
                        nepripravljene vojske v vojno. Mussolinija je opisal kot vojaškega amaterja,
                        ki se je ves čas agresivno vmešaval v vojaške zadeve. Ocenjeval ga je kot
                        narcisoidnega tirana, popolnoma nekompetentnega na področju strategije. Ker
                        z Mussolinijem ni mogel sodelovati, je maršal Badoglio 4. decembra 1940
                        odstopil s položaja načelnika združenega generalštaba. <note place="foot"
                            xml:id="ftn55" n="53">
                            <hi rend="italic">Pietro Badoglio | Italian general and statesman |
                                Britannica</hi>, pridobljeno 5. 2. 2020, <ref
                                target="https://www.britannica.com/biography/Pietro-Badoglio"
                                >https://www.britannica.com/biography/Pietro-Badoglio</ref>.
                            Gonsalves, »The Italian Army in the Second World War,« 8, 9.</note>
                    </p>
                </div>
                <div>
                    <head>Vojaški napad na Grčijo in njegove posledice</head>
                    <p>Značaj orisanih operacij italijanske vojske v letu 1940 je bil v močnem
                        nasprotju z nemškimi uspehi, Italija pa je vse bolj zaostajala in postajala
                        podrejena Nemčiji.<note place="foot" xml:id="ftn56" n="54"> Dennis
                            Showalter, »Book Review,« recenzija <hi rend="italic">Mussolini and His
                                Generals, 1922–1940, </hi>avt. John Gooch, <hi rend="italic">World
                                War II Magazine </hi>22, št. 9 (2008): 67. </note> Obenem se je
                        zbala, da bosta po italijanski vojni napovedi Veliki Britaniji in Franciji
                        britanska flota in letalstvo začela delovati na cilje v Italiji iz baz v
                        Jonskem, Egejskem in Jadranskem morju. Mussolini se je zato odločil, da s
                        samostojno hitro vojaško akcijo na južnem krilu evropskega vojskovališča
                        dokaže, da Italija v prihodnje ne bo zaostajala za Nemčijo. Pri tem so ga
                        vodili politični, strateški in ideološki motivi. Njegova zamisel o vojni
                        proti Grčiji je bila v nasprotju z nemškimi načrti za napad na Sovjetsko
                        zvezo, ker je Nemčija takrat želela za vsako ceno ohraniti mir na južnem
                        krilu Evrope in obenem v vojno na zahodu pritegniti Španijo. </p>
                    <p>Kot že omenjeno, je bil Mussolini glede napada na Grčijo zelo optimističen,
                        vrhovno poveljstvo italijanskih oboroženih sil pa je bilo v svojih ocenah
                        veliko previdnejše,<note place="foot" xml:id="ftn57" n="55"> General Quirino
                            Armellini je v dnevniških zapisih opozoril na Mussolinijevo nepoznavanje
                            razlik med bojevanjem na ravnini ali v gorah, poleti ali pozimi in na
                            pomanjkanje orožja, streliva, opreme, živali in surovin. – Osborn,
                            »Greek Tragedy,« 76. Rochat, <hi rend="italic">Le guerre italiane
                                1935</hi>–<hi rend="italic">1943</hi>, 264.</note> saj je imelo
                        spoznanja iz preigravanja vojnega načrta »Nujna izvedba G« (G kot Grčija),
                        ki je bil izdelan za primer napada.<note place="foot" xml:id="ftn58" n="56">
                            Pomenljivo pa je, da je ta načrt, ki je bil izdelan septembra 1940,
                            najprej predvideval le napad na Epir in Krf, kasneje pa so ga iz
                            strateških razlogov razširili na celotno Grčijo, kar pa je skladno z
                            načrtom Piano Guzzoni-Geloso-Pariani iz leta 1939 (cilj je bil popolna
                            okupacija države). To kaže na značilno Mussolinijevo nedoslednost. Prim.
                            Knox, <hi rend="italic">Mussolini Unleashed 1939–1941</hi>, 209. </note>
                        To previdnost je bilo čutiti tudi na štabnih konferencah, na katerih so
                        sodelovali tudi Mussolini, guverner Albanije Francesco Jacomoni in zunanji
                        minister Ciano.<note place="foot" xml:id="ftn59" n="57">
                            <hi rend="italic">Mussolini – l'attaco alla Grecia</hi>, pridobljeno 5.
                            1. 2020, <ref target="http://www.storiologia.it/mussolini/grecia.htm"
                                >http://www.storiologia.it/mussolini/grecia.htm</ref>. </note>
                        Načelnik združenega generalštaba maršal Badoglio in general Roatta,
                        namestnik načelnika generalštaba kopenske vojske maršala Rodolfa Grazianija,
                        sta ocenila, da bi moralo težišče italijanske ofenzive biti v severni
                        Afriki, in ne na Balkanu. Vztrajala sta, da bo za uspešen napad na Grčijo
                        potrebnih 20 divizij, za prevoz teh sil iz Italije v Albanijo pa bi bili
                        potrebni trije meseci, <note place="foot" xml:id="ftn60" n="58"> »Pietro
                            Badoglio.«</note> kar je bilo predvideno v načrtu iz leta 1939. Izračuni
                        in ocene, ki so jih na konferenci trinajst dni pred napadom razkrili maršal
                        Badoglio, general Roatta ter predstavniki kopenske vojske, letalstva in
                        mornarice, so pokazali, da bo fronta v Epiru dolga okoli 150 km in bo imela
                        globino 50 km, da vojskovališče ne bo prehodno za težko oborožitev, da na
                        njem ni dobrih cest ter da bodo surove podnebne in vremenske razmere močno
                        oteževale uporabo italijanskega letalstva in mehanizacije kopenske
                            vojske.<note place="foot" xml:id="ftn61" n="59"> Mario Roatta, <hi
                                rend="italic">Otto milioni di baionette – L'esercito italiano in
                                guerra dal 1940 al 1944, </hi>pridobljeno 12. 6. 2020, <ref
                                target="http://www.znaci.net/00003/482.pdf"
                                >http://www.znaci.net/00003/482.pdf</ref>.</note>
                    </p>
                    <p>Poudarili so, da bodo italijanske enote v Albaniji povsem odvisne od oskrbe
                        prek jadranskih prekomorskih komunikacij (med Apeninskim in Balkanskim
                        polotokom), pri čemer bodo težave z dostavo streliva, goriva in hrane ter z
                        evakuacijo ranjencev zelo velike, ker v Albaniji ni bilo sodobnih
                            pristanišč.<note place="foot" xml:id="ftn62" n="60"> Kasneje se je
                            pokazalo, da je italijanski vojski primanjkovalo tovornjakov, konj in
                            mul, albanski pristanišči Valona in Drač pa sta bili ozko grlo oskrbe in
                            prevoza okrepitev v silah, medtem ko so z letali v Tirano lahko
                            prevažali zgolj enote, ne pa tudi težkega orožja in opreme.</note>
                        Razložili so, da se bodo glavni boji odvijali na težko prehodnem
                        visokogorskem terenu in še proti nasprotniku, ki bo zelo motiviran pri
                        obrambi samostojnosti in neodvisnosti države.<note place="foot"
                            xml:id="ftn63" n="61"> »Italy Invades Greece, 1940.«</note> Ker so imeli
                        Grki v Epiru 27.000 vojakov,<note place="foot" xml:id="ftn64" n="62"> Grčija
                            je morala upoštevati tudi obrambo meje z nemško zaveznico Bolgarijo, za
                            katero se ni vedelo, kako se bo odločila (<hi rend="italic">Sovetskaja
                                voennaja enciklopedija (3. zvezek) </hi>(Moskva: Voennizdat, 1977),
                            650). Mussolini je namreč Bolgarijo spodbujal k napadu na Grčijo v smeri
                            Trakije in Egejskega morja, vendar je kralj Boris pobudo zavrnil (Knox,
                                <hi rend="italic">Mussolini Unleashed 1939–1941</hi>, 218). </note>
                        so najvišji predstavniki italijanske vojske vnovič izhajali iz tega, da bodo
                        morali poleg dveh korpusov, ki ju je Italija oktobra dejansko že imela na
                        epirski fronti, zagotoviti še vsaj deset dodatnih divizij.<note place="foot"
                            xml:id="ftn65" n="63"> Italijanska korpusa na epirski fronti sta imela
                            na začetku 87.000 vojakov. Osnovna prednost italijanske vojske je bila,
                            da je imela v Albaniji 380 letal (Grki so jih na svojem ozemlju imeli
                            samo 36), 103 tanke in 686 topov. –<hi rend="italic">Sovetskaja voennaja
                                enciklopedija (3. zvezek)</hi>, 650, 651.</note>
                    </p>
                    <p>Mussolini pa je nasprotno napad na Grčijo obravnaval kot »vojaški
                            sprehod«<note place="foot" xml:id="ftn66" n="64">John Thomas Malakasis,
                                »The Significance of the Greek Resistance Against Axis in World War II«
                            magistrska naloga (University of Kansas, 1966), pridobljeno 16. 5. 2020,
                                <ref
                                target="https://krex.k-state.edu/dspace/bitstream/handle/2097/26102/LD2668T41966M236.pdf?sequence=1"
                                >https://krex.k-state.edu/dspace/bitstream/handle/2097/26102/LD2668T41966M236.pdf?sequence=1</ref>.</note>
                        in pričakoval hiter uspeh.<note place="foot" xml:id="ftn67" n="65"> Rochat,
                                <hi rend="italic">Le guerre italiane 1935</hi>–<hi rend="italic"
                                >1943</hi>, 259.</note> Četudi je maršal Badoglio Mussolinija
                        vztrajno in argumentirano seznanjal z naštetimi težavami take operacije, se
                        je samozavestni Mussolini, ki se je imel za velikega stratega in ga je kralj
                        Viktor Emanuel III. predtem imenoval za vrhovnega poveljnika oboroženih sil,
                        odločil za napad na Grčijo s samo dvema korpusoma. Menil je, da bo napad z
                        majhnimi silami uspešen, če bodo delovali odločno in hitro ter prehiteli
                        grško mobilizacijo.<note place="foot" xml:id="ftn68" n="66"> V začetku
                            italijanskega napada so Grki neuspešno prosili Veliko Britanijo, naj v
                            Albaniji posreduje z lovskimi letali, kar bi grško mobilizacijo
                            zavarovalo pred napadi italijanskega letalstva. – Robin Higham, <hi
                                rend="italic">Diary of Disaster – British Aid to Greece
                                1940</hi>–<hi rend="italic">1941 </hi>(Kentucky: Kentucky
                            University, 1986), 21, 22.</note> Ves čas poročanja vojaških
                        predstavnikov, ki so zagovarjali uporabo močnejših sil, sta se Mussolini in
                        Ciano vmešavala in pogosto spreminjala stališča ter nenehno dodajala nova
                        vprašanja. <note place="foot" xml:id="ftn69" n="67"><hi rend="italic">The
                                Greco-Italian War</hi>, pridobljeno 15. 1. 2020, <ref
                                target="https://warfarehistorynetwork.com/2017/07/20/benito-mussolinis-failed-greco-italian-war/"
                                >https://warfarehistorynetwork.com/2017/07/20/benito-mussolinis-failed-greco-italian-war/</ref>.</note>
                        Vztrajala sta pri tem, da morajo napad na Grčijo izvesti do 26. oktobra, a
                        so ga morali zaradi slabega vremena prestaviti na 28. oktober. Datum je
                        sovpadal z glavnim fašističnim praznikom t. i. triumfalnega pohoda na
                            Rim.<note place="foot" xml:id="ftn70" n="68"> O razhajanju med
                            Mussolinijem in generali glede odločanja o napadu na Grčijo gl. Knox,
                                <hi rend="italic">Mussolini Unleashed 1939–1941</hi>, 209–217.
                            Osborn, »Greek Tragedy,« 77, 78. </note> Struktura režima je Mussoliniju
                        omogočala, da je odločitev sprejel praktično sam.<note place="foot"
                            xml:id="ftn71" n="69"> Rochat, <hi rend="italic">Le guerre italiane
                                1935</hi>–<hi rend="italic">1943</hi>, 259.</note></p>
                    <p>Italija je želela Grčijo spremeniti v satelitsko državo, tako da bi imela
                        popoln nadzor nad Egejskim morjem in otoki, skupaj z dostopom do Dardanel.
                        Italijanske enote so invazijo izvedle z albanskega ozemlja, glavni napad je
                        v dveh smereh potekal proti prelazu Metsovon, pomožni pa ob obali
                        Jadranskega morja proti Arti (Slika 1). Poveljnik italijanskih sil v
                        Albaniji, general Prasca, v nasprotju z maršalom Badogliem, generalom
                        Roattom in drugimi starejšimi generali, ni dvomil o uspešnosti napada na
                        Grčijo in je pričakoval, da bo po pričakovanem uspehu povišan v maršala. Po
                        njegovi presoji, v kateri je tako kot Mussolini in Ciano močno podcenjeval
                        grško vojsko, naj bi Epir zavzel v samo petnajstih dneh. <note place="foot"
                            xml:id="ftn72" n="70"> Ian Kershaw, <hi rend="italic">Fateful Choices:
                                Ten Decisions that Changed the World, 1940–1941</hi> (London: Allen
                            Lane, 2007), 170, 171.</note></p>
                    <figure>
                        <head><hi rend="bold">Slika 1:</hi> Smeri napada Italije na Grčijo leta 1940
                            in smeri protiudara grške vojske</head>
                        <graphic url="Slika1.jpg" height="600px"/>
                        <note n="">Vir: »Italy Invades Greece, 1940.«</note>
                    </figure>
                    <p>Napadu je sledilo veliko presenečenje. Grčija je hitro izvedla mobilizacijo
                        in premestila del enot z bolgarske meje, tako da je italijanska vojska
                        naletela na močan odpor grških sil, ki so na goratem območju in v izredno
                        hladni zimi zaustavile italijanski prodor. Mussolini je 10. novembra ustavil
                        ofenzivo, ki naj bi jo nadaljeval 5. decembra, ko bi svoje sile okrepil.
                        Verjel je, da so grške sile izčrpane in bodo popustile.<note place="foot"
                            xml:id="ftn73" n="71"> Knox, <hi rend="italic">Mussolini Unleashed
                                1939–1941</hi>, 235.</note> Sredi novembra pa so grške sile izvedle
                        protiudar in italijanske enote v dveh tednih potisnile nekaj deset
                        kilometrov nazaj v globino albanskega ozemlja (Slika 1). Da bi ustavilo
                        grški prodor v Albanijo, je bilo italijansko vrhovno poveljstvo prisiljeno
                        zamenjati generala Prasca ter pod poveljstvom starejšega generala Ubalda
                        Sodduja formirati armadno skupino <hi rend="italic">Albania</hi>, ki sta jo
                        sestavljali dve armadi. Armadna skupina je zamenjala oba korpusa, vendar je
                        tudi sama obtičala v Epiru. Zaradi hude zime so se vojaške aktivnosti
                        ustavile. Nadaljevale so se marca 1941, ko je Mussolini celo s svojo
                        prisotnostjo želel dodatno motivirati vojake v novem napadu, ki pa ni
                        prinesel uspeha, čeprav je imel napadalec dvakratno premoč v številu
                        vojakov, letalsko podporo, zadostno količino topniškega streliva in možnost
                        menjave svojih utrujenih enot in enot z izgubami. <note place="foot"
                            xml:id="ftn74" n="72"> Papagos, <hi rend="italic">Grčka u ratu
                                1940</hi>–<hi rend="italic">1941</hi>, 298.</note>
                    </p>
                    <p>Mussolini se je vrnil v Rim poražen in jezen.<note place="foot"
                            xml:id="ftn75" n="73"> Kershaw, <hi rend="italic">Fateful Choices,
                            </hi>175.</note> Potek dogodkov je torej pokazal, da so maršal Badoglio,
                        general Roatta in štabni častniki, ki so med pripravami na vojno preigravali
                        vojni načrt Nujna izvedba G, imeli prav.<note place="foot" xml:id="ftn76"
                            n="74"> Bosworth (<hi rend="italic">Mussolini</hi>, 360) opozarja, da je
                            bilo italijansko vojaško načrtovanje v tistem času razdrobljeno, za
                            napad na Grčijo pa so imeli generali le dva tedna neposrednih priprav.
                            Neville, <hi rend="italic">Mussolini (second edition)</hi>, 179, 180,
                            omenja nekoherentno vojaško strategijo brez mehanizma, ki bi omogočal
                            sodelovanje med kopensko vojsko, letalstvom in mornarico.</note> Ne
                        generalu Sodduju ne generalu Prasci pred njim ni uspelo doseči zmage z
                        doktrino <hi rend="italic">la guerra lampo</hi>, ki jo je v svojih
                        fantazijah od njiju zahteval Mussolini.</p>
                    <p>Uspeh grške vojske je vplival na to, da je Velika Britanija v začetku leta
                        1941 Grčiji poslala vojaško pomoč. Možna premestitev britanskih bombnikov na
                        grška letališča, s katerih bi lahko bombardirali naftna polja v Romuniji, je
                        vplivala na to, da se je Hitler v začetku leta 1941, med pripravami za napad
                        na Sovjetsko zvezo, odločil za hiter napad na Grčijo. Operacija <hi
                            rend="italic">Marita</hi>, ki se je začela 6. aprila, naj bi z
                        bolgarskega temeljišča s silami prodrla do Egejskega morja in tako ogrozila
                        zaledje grških sil v Epiru; po vojaškem puču v Jugoslaviji 27. marca 1941 je
                        bila operacija modificirana tako, da je del nemških sil napadel iz Bolgarije
                        proti zahodu, v smeri Skopja in Kosova, del pa proti jugu, v smeri Grčije. </p>
                    <p>Šele po nemškem napadu na Grčijo so italijanske oborožene sile lahko zavzele
                        Epir, iz katerega so se bili prisiljeni premestiti grški branilci.
                        Šestmesečna »predrzna« italijanska vojaška avantura v Grčiji se je takrat
                            končala,<note place="foot" xml:id="ftn77" n="75"> Neville, <hi
                                rend="italic">Mussolini (second edition)</hi>, 178.</note> pri čemer
                        so bile izgube na obeh straneh zelo velike (Tabela 1). </p>
                    <table>
                        <head>Tabela 1: Izgube vojskujočih se strani</head>
                        <row>
                            <cell><hi rend="bold">Vrsta
                                    izgube</hi></cell>
                            <cell style="centered"><hi rend="bold">Italijanska
                                    stran</hi></cell>
                            <cell style="centered"><hi rend="bold">Grška
                                    stran</hi></cell>
                        </row>
                        <row>
                            <cell
                                >Mrtvi </cell>
                            <cell style="center">13.755</cell>
                            <cell style="center">13.408 ali
                                14.420</cell>
                        </row>
                        <row>
                            <cell
                                >Ranjeni </cell>
                            <cell style="center">50.874</cell>
                            <cell style="center">42.485 ali
                                61.600</cell>
                        </row>
                        <row>
                            <cell>Ozebline</cell>
                            <cell style="center">12.368</cell>
                            <cell style="center">10.000 ali približno
                                    25.000</cell>
                        </row>
                        <row>
                            <cell>Pogrešani (večinoma ubiti v
                                    akciji)</cell>
                            <cell style="center">25.067</cell>
                            <cell style="center">4.253 ali 1.237</cell>
                        </row>
                        <row>
                            <cell
                                >Hospitalizirani </cell>
                            <cell style="center">52.108</cell>
                            <cell style="center">Ni podatka</cell>
                        </row>
                        <row>
                            <cell>Vojni ujetniki</cell>
                            <cell style="center">23.000</cell>
                            <cell style="center">2.392</cell>
                        </row>
                        <note n="">Vir: Prirejeno po Zacharias N. Tsirpanlis, »The Morale of the
                            Greek and Italian Soldiers in the 1949–41 War,« <hi rend="italic">Balkan
                                Studies</hi> 33, št. 1, (1992): 130. Grški viri pri večini postavk
                            navajajo različne podatke, zato avtor ponuja alternativne izračune,
                            katerih verodostojnost pa je <hi rend="italic">ipso facto</hi>
                            vprašljiva.</note>
                    </table>
                    <lb/>
                    <p>Leta 1965 je italijanski diplomat in profesor mednarodnih odnosov Mario
                        Toscano povzel, da se je vojna proti Grčiji za Italijo končala kot popoln
                        neuspeh, h kateremu je izdatno prispevalo Mussolinijevo prepričanje, ki je
                        temeljilo na namigih nekaterih njegovih sodelavcev, da bo vojna odločena na
                        političnem in ne na vojaškem področju. Rezultat te napake je bil popoln
                        vojaški poraz.<note place="foot" xml:id="ftn78" n="76"> Zacharias N.
                            Tsirpanlis, »The Italian View of the 1940–41 War. Comparisons and
                            Problems ,« <hi rend="italic">Balkan Studies</hi> 23, št. 1 (1982): 43,
                            44.</note> Drugi zgodovinarji so kot razlog za poraz omenjali neustrezno
                        vodenje italijanskih oboroženih sil, nekompetentnost generalov in izjemno
                        pomanjkljivo načrtovanje, dezorganizacijo v operativnem poveljstvu na fronti
                        in še Mussolinijevo »kriminalno« lahkomiselnost.<note place="foot"
                            xml:id="ftn79" n="77"> Knox, <hi rend="italic">Mussolini Unleashed
                                1939–1941</hi>, 214. Kershaw, <hi rend="italic">Fateful Choices,
                            </hi>175.</note> Posledice so bile tako hude, da je morala Italija že v
                        prvem letu druge svetovne vojne svojo nadaljnjo politično in vojaško
                        usmeritev popolnoma podrediti Nemčiji,<note place="foot" xml:id="ftn80"
                            n="78"> De Felice, <hi rend="italic">Mussolini l'alleato 1940</hi>–<hi
                                rend="italic">1945, </hi>215. Rodogno, <hi rend="italic">Il nuovo
                                ordine mediterraneo</hi>, 56. Tsirpanlis, »The Italian View of the
                            1940–41 War. Comparisons and Problems ,« 44.</note> ali kot je zapisal
                        Bosworth, »delovati je morala kot (nečastni) sekundant nacistični
                            Nemčiji«.<note place="foot" xml:id="ftn81" n="79"> Bosworth, <hi
                                rend="italic">Mussolini</hi>, 363.</note> Na koncu študije primera
                        dodajmo še dejstvo, da se je zaradi izsiljenega nemškega posega na Balkanu
                        celotna nemška invazija na Sovjetsko zvezo začela tri tedne pozneje, kot je
                        bilo sprva načrtovano, kar je imelo v jesenskih in zimskih bitkah leta 1941
                        na vzhodni fronti zelo negativne strateške posledice za sile osi. </p>
                </div>
            </div>
            <div>
                <head>Zaključek</head>
                <p>Vojaški avanturizem lahko opredelimo kot neodgovorno, pomanjkljivo načrtovano in
                    tvegano angažiranje oboroženih sil v vojni, ki zanemari ali v celoti zanika
                    sprejete standarde delovanja na področju vojaške strategije. Tako vojaško
                    angažiranje ni plod temeljite in poglobljene uporabe metodologije, ki omogoča
                    presojo zmogljivosti lastnih in nasprotnikovih sil ter drugih dejavnikov, ki
                    vplivajo na potek oboroženega spopada (prostor vojskovališča, vreme in čas),
                    ampak je posledica premalo premišljenih političnih in vojaških odločitev. </p>
                <p>Prepričanje vojaških strategov, da je vojaški avanturizem redek pojav in še
                    takrat domena posameznika ali manjših vojaških enot, je vprašljivo utemeljeno,
                    saj primeri iz zgodovine in sodobnosti dokazujejo, da je ta fenomen sorazmerno
                    pogost. Res pa je, da je bil vojaški avanturizem praviloma posledica odločitev
                    političnih voditeljev, ki pa jih vojaški poveljniki s strokovnimi argumenti niso
                    mogli ali znali prepričati o tveganosti njihovih odločitev ali pa so bili
                    konformistični in so se, tudi zaradi kariernih ambicij, podredili politični
                    volji.</p>
                <p>V novejši zgodovini je očiten primer vojaškega in politično-diplomatskega
                    avanturizma napad Italije na Grčijo 28. oktobra 1940. Analiza načrtovanja in
                    izvedbe tega primera razkrije večje število usodnih napak, ki jih je zagrešilo
                    italijansko politično vodstvo z Mussolinijem na čelu in ob podpori dela
                    vojaškega poveljstva. Šlo je za precenjevanje zmogljivosti lastnih sil in
                    podcenjevanje nasprotnika, za nepremišljenost in aroganco v odnosu do Nemčije,
                    tj. ključne italijanske zaveznice, za hkratno angažiranje omejenih vojaških
                    zmogljivosti na različnih vojskovališčih (Francija, Albanija, severna Afrika in
                    Grčija) ter za neupoštevanje časovnih (jesen in prihajajoča zima), prostorskih
                    (gorato območje Epira) in vremenskih (dež, sneg in skrajno nizke temperature)
                    dejavnikov. Poveljstvo italijanskih oboroženih sil je izvedlo potrebno analizo
                    stanja, načrtovalo napad in preigravalo njegove različice. Mussolinija je
                    opozorilo, da del vojske ni pripravljen na napad, da zanj potrebujejo močnejše
                    sile, da je načrtovani čas napada neprimeren ter da bodo nasprotnikovi vojaki in
                    prebivalstvo zelo motivirani za obrambo ozemeljske celovitosti in neodvisnosti
                    države. Mussolini in njegovi najožji sodelavci, med njimi zunanji minister grof
                    Ciano, so opozorila izkušenih vojaških poveljnikov ignorirali, njih pa zaobšli
                    in poveljevanje v operaciji zaupali mlajšemu častniku, ki je verjel v uspeh in
                    je v njem videl priložnost za karierno napredovanje. Pri napadu Italije na
                    Grčijo gre torej za napačno odločitev političnega vodstva, ki mu je asistiral
                    manjši del vojaškega poveljstva. Epilog je bil sramoten poraz italijanske
                    vojske, z velikimi izgubami v moštvu in tehniki, ki je v veliki meri zamajal
                    njeno samozavest in vplival na potek druge svetovne vojne v Sredozemlju in na
                    Balkanu, imel pa je tudi širše strateške implikacije. Po italijanskem polomu in
                    vse večji vojaški navzočnosti Velike Britanije na grškem ozemlju in v
                    teritorialnih vodah je bila namreč Nemčija prisiljena napasti Grčijo in si
                    zavarovati južno krilo, kar je povzročilo zakasnitev načrtovanega napada na
                    Sovjetsko zvezo.</p>
                <p>Rezultati analize odgovarjajo na nekatera ključna vprašanja vojaškega avanturizma
                    in odpirajo nova: zakaj je vojaški avanturizem v novejši zgodovini in tudi v
                    sodobnosti sorazmerno pogost pojav; ali so politične in vojaške presoje res
                    lahko tako nepremišljene in zgrešene, kot kažejo nekateri primeri; ali je
                    fenomen povezan s psihosocialnimi značilnostmi političnih voditeljev in vojaških
                    poveljnikov (megalomanstvo, patološka identiteta, paranoja ipd.); ali je ključni
                    dejavnik napačnih presoj agresorja volja do boja in odpora v napadeni državi, ki
                    je v strateških preigravanjih težko izmerljiva; ter ali so v ozadju interesi
                    vojaško-industrijskega kompleksa, ki manipulira z ogroženostjo države in se
                    osredotoča na lastne interese. Iskanje odgovorov na ta vprašanja je lahko tema
                    nadaljnjega raziskovanja vojaškega avanturizma.</p>
            </div>
        </body>
        <back>
            <div type="bibliography">
                <head>Viri in literatura</head>
                <listBibl>
                    <bibl>Bertinaria, Pierluigi. »Il comando supremo e la guerra. Preparazioni e
                        ritardi.« V: <hi rend="italic">L'Italia in guerra. Il primo anno-1940,
                        </hi>ur. R. H. Rainero in A. Biagini, 69–140. Roma: Commisione italiana di
                        storia militare, 1991. </bibl>
                    <bibl>Bosworth, R. J. B. <hi rend="italic">Mussolini.</hi> Ljubljana: Cankarjeva
                        založba, 2016. </bibl>
                    <bibl><hi rend="italic">Britannica</hi>. »Pietro Badoglio.« Pridobljeno 13. 1.
                        2020. <ref target="https://www.britannica.com/biography/Pietro-Badoglio"
                            >https://www.britannica.com/biography/Pietro-Badoglio</ref>.</bibl>
                    <bibl><hi rend="italic">Britannica</hi>. »Soviet invasion of Afghanistan.«
                        Pridobljeno 30. 6. 2020. <ref
                            target="https://www.britannica.com/event/Soviet-invasion-of-Afghanistan"
                            >https://www.britannica.com/event/Soviet-invasion-of-Afghanistan</ref>.</bibl>
                    <bibl>Cassels, Alan. »Mussolini and the Myth of Rome.« V: <hi rend="italic">The
                            Origins of the Second World War Reconsidered, </hi>ur. Gordon Martel,
                        61–79. London, Routledge, 1999.</bibl>
                    <bibl>Catania, Maj Stefano. »The Italian Invasion of Greece in 1940: When
                        Operational Art Does Not Close the Gap Bettween Tactical Engagements and
                        Strategic Objectives.« Magistrska naloga. Fort Leavenfort: General Staff
                        College, School of Advanced Military Studies, 2019. <ref
                            target="https://apps.dtic.mil/sti/pdfs/AD1083206.pdf"
                            >https://apps.dtic.mil/sti/pdfs/AD1083206.pdf</ref>.</bibl>
                    <bibl>Chomsky, Noam. »The Case Against U.S. Adventurism in Iraq.« <hi
                            rend="italic">Star Tribune</hi>, 13. 3. 2003. Pridobljeno 11. 4. 2020.
                            <ref target="https://chomsky.info/20030313/"
                            >https://chomsky.info/20030313/</ref>. </bibl>
                    <bibl>Clinton White House 4. »Greece's entry into World War II.« Pridobljeno 12.
                        4. 2020. <ref
                            target="https://clintonwhitehouse4.archives.gov/WH/New/Europe-9911/background/greece.html"
                            >https://clintonwhitehouse4.archives.gov/WH/New/Europe-9911/background/greece.html</ref>.</bibl>
                    <bibl>De Felice, Renzo. <hi rend="italic">Mussolini il rivoluzionario
                            1883-1920.</hi> Torino: Giulio Einaudi, 1995.</bibl>
                    <bibl>De Felice, Renzo. <hi rend="italic">Mussolini l'alleato 1940-1945. I.
                            L'Italia in guerra 1940-1943. Tomo Primo. Dalla guerra 'breve' alla
                            guerra lunga. </hi>Torino: Giulio Einaudi, 1990.</bibl>
                    <bibl><hi rend="italic">Dictionary.com</hi>. »Adventurism.« Pridobljeno 2. 3.
                        2020. <ref target="https://www.dictionary.com/browse/adventurism"
                            >https://www.dictionary.com/browse/adventurism</ref></bibl>
                    <bibl>Gonsalves, Simon. »The Italian Army in the Second World War: A
                        Historiographical Analysis « <hi rend="italic">The Great Lakes Journal of
                            Undergraduate History</hi> 5, št. 1 (2017): 8, 9. Pridobljeno 10. 2.
                        2020. <ref
                            target="https://scholar.uwindsor.ca/cgi/viewcontent.cgi?article=1054&amp;context=gljuh"
                            >https://scholar.uwindsor.ca/cgi/viewcontent.cgi?article=1054&amp;context=gljuh</ref>.</bibl>
                    <bibl>Gooch, John. <hi rend="italic">Mussolini's War: Fascist Italy from Triumph
                            to Collapse, 1935</hi>–<hi rend="italic">1943. </hi>London: Penguin
                        books, 2020.</bibl>
                    <bibl>Higham, Robin.<hi rend="italic"> Diary of Disaster – British Aid to Greece
                            1940</hi>–<hi rend="italic">1941. </hi>Kentucky: Kentucky University,
                        1986. </bibl>
                    <bibl>Hill, Fiona. »Russian adventurism and the U.S. long game.« <hi
                            rend="italic">The Brookings Institution</hi>, 3. 3. 2016. Pridobljeno
                        21. 4. 2020. <ref
                            target="https://www.brookings.edu/blog/order-from-chaos/2016/03/03/russian-adventurism-and-the-u-s-long-game/"
                            >https://www.brookings.edu/blog/order-from-chaos/2016/03/03/russian-adventurism-and-the-u-s-long-game/</ref>.</bibl>
                    <bibl>Hill, Ginny. <hi rend="italic">Yemen Endures: Civil War, Saudi Adventurism
                            and the Future of Arabia</hi>. Oxford: Oxford University Press,
                        2017.</bibl>
                    <bibl>History. »The Pact of Steel is signed; the Axis is formed.« Pridobljeno
                        15. 2. 2020. <ref
                            target="https://www.history.com/this-day-in-history/the-pact-of-steel-is-signed-the-axis-is-formed"
                            >https://www.history.com/this-day-in-history/the-pact-of-steel-is-signed-the-axis-is-formed</ref>. </bibl>
                    <bibl><hi rend="italic">HistoryNet.com</hi>. »Italy Invades Greece, 1940.«
                        Pridobljeno 12. 1. 2020. <ref
                            target="https://www.history.com/this-day-in-history/italy-invades-greece"
                            >https://www.history.com/this-day-in-history/italy-invades-greece</ref>. </bibl>
                    <bibl><hi rend="italic">Italian Navy at War</hi>. Pridobljeno 19. 5. 2020. <ref
                            target="https://www.naval-history.net/WW2CampaignsItalianNavy.htm"
                            >https://www.naval-history.net/WW2CampaignsItalianNavy.htm</ref>. </bibl>
                    <bibl>Kallis, Aristotle. <hi rend="italic">Fascist Ideology, Territory and
                            Expansionism in Italy and Germany 1922–1945.</hi> London: Routledge,
                        2000.</bibl>
                    <bibl>Kershaw, Ian. <hi rend="italic">Fateful Choices: Ten Decisions that
                            Changed the World, 1940–1941</hi>. London: Allen Lane, 2007.</bibl>
                    <bibl>Knox, MacGregor. <hi rend="italic">Mussolini Unleashed 1939–1941: Politics
                            and Strategy in Fascist Italy's Last War.</hi> Cambridge: Cambridge
                        University Press, 1986.</bibl>
                    <bibl>La Stampa. »Il generale coraggioso che avvertì Mussolini« Pridobljeno 12.
                        2. 2020. <ref
                            target="https://www.lastampa.it/cultura/2017/06/02/news/il-generale-coraggioso-che-avverti-mussolini-1.34576857"
                            >https://www.lastampa.it/cultura/2017/06/02/news/il-generale-coraggioso-che-avverti-mussolini-1.34576857</ref>.</bibl>
                    <bibl>Lepre, Aurelio. <hi rend="italic">Le illusioni, la paura, la rabbia: il
                            fronte interno italiano 1940–1943</hi>. Napoli: Edizioni scientifiche
                        Italiane, 1989. </bibl>
                    <bibl>Livejournal. »Rumynskaja noša. Samyj bespoleznyj sojuznik Rossii v pervoj
                        mirovoj vojne.« Pridobljeno 9. 2. 2020. <ref
                            target="https://www.livejournal.com/media/680308.html"
                            >https://www.livejournal.com/media/680308.html</ref>.</bibl>
                    <bibl>Malakasis, John Thomas. »The Significance of the Greek Resistance Against
                        Axis in World War II.« Magistrska naloga, University of Kansas, 1966. <ref
                            target="https://krex.k-state.edu/dspace/bitstream/handle/2097/26102/LD2668T41966M236.pdf?sequence=1"
                            >https://krex.k-state.edu/dspace/bitstream/handle/2097/26102/LD2668T41966M236.pdf?sequence=1</ref></bibl>
                    <bibl><hi rend="italic">Mussolini l’attaco alla Grecia</hi>. Pridobljeno 5. 1.
                        2020. <ref target="http://www.storiologia.it/mussolini/grecia.htm"
                            >http://www.storiologia.it/mussolini/grecia.htm</ref>. </bibl>
                    <bibl>Neville, Peter. <hi rend="italic">Mussolini (second edition)</hi>. London:
                        Routledge Historical Biographies, 2015.</bibl>
                    <bibl>O'Herlihy, Darragh. »A Slippery Road: Mussolini's Disastrous Invasion of
                        Greece.« <hi rend="italic">War History Online, </hi>13. 3. 2019. Pridobljeno
                        10. 3. 2020. <ref
                            target="https://www.warhistoryonline.com/instant-articles/invasion-of-greece.html"
                            >https://www.warhistoryonline.com/instant-articles/invasion-of-greece.html</ref>.</bibl>
                    <bibl>Osborn, John W. »Greek Tragedy.« <hi rend="italic">The Quarterly Journal
                            of Military History </hi>21, št. 4 (2009): 76–87. </bibl>
                    <bibl>Papagos, Alexandre. <hi rend="italic">Grčka u ratu 1940-1941.</hi>
                        Beograd: Vojnoizdavački zavod, 1954. </bibl>
                    <bibl>Roatta, Mario. <hi rend="italic">Otto milioni di baionette – L'esercito
                            italiano in guerra dal 1940 al 1944.</hi> Pridobljeno 12. 6. 2020. <ref
                            target="http://www.znaci.net/00003/482.pdf"
                            >http://www.znaci.net/00003/482.pdf</ref>.</bibl>
                    <bibl>Rochat, Giorgio.<hi rend="italic"> Le guerre italiane 1935-1943.
                            Dall'impero d'Etiopia alla disfatta. </hi>Torino: Giulio Einaudi,
                        2005.</bibl>
                    <bibl>Rodogno, Davide. <hi rend="italic">Il nuovo ordine mediterraneo. Le
                            politiche di occupazione dell'Italia fascista in Europa (1940–1943).
                        </hi>Torino: Bollati Boringhieri, 2003. </bibl>
                    <bibl>Showalter, Dennis. »Book Review.« Recenzija <hi rend="italic">Mussolini
                            and His Generals, 1922–1940, </hi>avt. John Gooch. <hi rend="italic"
                            >World War II Magazine </hi>22, št. 9 (2008): 67–69. </bibl>
                    <bibl><hi rend="italic">Sovetskaja voennaja enciklopedija (3. zvezek).</hi>
                        Moskva: Voennizdat, 1977.</bibl>
                    <bibl>Sullivan, Michael J. <hi rend="italic">American Adventurism Abroad:
                            Invasions, Interventions, and Regime Changes Since World War II.</hi>
                        Oxford: Blackwell Publishing, 2008. </bibl>
                    <bibl>Tsirpanlis, Zacharias N. »<ref
                            target="https://ojs.lib.uom.gr/index.php/BalkanStudies/article/view/7893"
                            >The Italian View of the 1940–41 War. Comparisons and Problems</ref>.«
                            <hi rend="italic">Balkan Studies</hi> 23, št. 1 (1982): 27–79.</bibl>
                    <bibl>Tsirpanlis, Zacharias N. »The Morale of the Greek and Italian Soldiers in
                        the 1949-41 War.« <hi rend="italic">Balkan Studies</hi> 33, št. 1, (1992):
                        111–41. </bibl>
                    <bibl><hi rend="italic">Vojna enciklopedija (Drugo izdanje).</hi> Beograd:
                        Redakcija vojne enciklopedije, 1974. </bibl>
                    <bibl>Warfare History Network. »Benito Mussolini’s failed Greco-Italian War.«
                        Pridobljeno 15. 1. 2020. <ref
                            target="https://warfarehistorynetwork.com/2017/07/20/benito-mussolinis-failed-greco-italian-war/"
                            >https://warfarehistorynetwork.com/2017/07/20/benito-mussolinis-failed-greco-italian-war/</ref>.</bibl>
                    <bibl><hi rend="italic">Warfare History Network</hi>. »Italy Tried to Invade
                        Greece in World War II. It Was a Disaster.« Pridobljeno 13. 2. 2020. <ref
                            target="https://nationalinterest.org/blog/the-buzz/italy-tried-invade-greece-world-war-ii-it-was-disaster-21699"
                            >https://nationalinterest.org/blog/the-buzz/italy-tried-invade-greece-world-war-ii-it-was-disaster-21699</ref>. </bibl>
                    <bibl>Zakharov, S. E. <hi rend="italic">Istoriia voennogo iskusstva</hi>.
                        Moskva: Voenizdat, 1969.</bibl>
                </listBibl>
            </div>
            <div type="summary">
                <docAuthor>Anton Žabkar</docAuthor>
                <docAuthor>Marjan Malešič</docAuthor>
                <head>MILITARY ADVENTURISM: KINGDOM OF ITALY’S ATTACK AGAINST THE KINGDOM OF GREECE
                    IN 1940</head>
                <head>SUMMARY</head>
                <p>The article draws attention to the phenomenon of military adventurism. It
                    integrates the following social scientific methods: analysing the selected
                    scientific works and documents, historical websites, and encyclopaedic
                    materials; analysing the military operations and data; and selecting and
                    comparing the collected written materials.</p>
                <p>The analysis reveals certain fatal mistakes committed by the Italian political
                    leadership, leading to military and political-diplomatic adventure. The most
                    crucial of these included the simultaneous engagement of the limited Italian
                    military forces on several battlefields (France, Albania, North Africa, and
                    Greece); the Italian arrogance towards Germany, its key ally; Italy’s
                    overestimation of its forces’ capabilities and its underestimation of the enemy:
                    and Italy’s disregard for the season (autumn and the coming winter), terrain
                    (the mountainous area of ​​Epirus), and weather (rain, snow, and extremely low
                    temperatures) at the time of its attack against Greece. </p>
                <p>Having analysed the situation while planning the military operation, the Italian
                    Armed Forces command cautioned Benito Mussolini that a part of the armed forces
                    was not ready to attack. The commanders told him that more forces were needed,
                    that the timing for the attack was inappropriate, and that the enemy forces,
                    together with the population, would be highly motivated to defend the
                    territorial integrity and sovereignty of their state. </p>
                <p>Mussolini and his closest associates ignored the warnings of experienced military
                    commanders, which resulted in a disgraceful defeat of the Italian forces and a
                    heavy toll on human lives and technics. This greatly undermined the
                    self-confidence of Italy and influenced the course of the Second World War in
                    the Mediterranean and the Balkans, as well as resulted in broader strategic
                    implications.</p>
            </div>
        </back>
    </text>
</TEI>
