<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Ilegalne mladinske politične organizacije v Sloveniji v prvih letih po drugi
                    svetovni vojni<note place="foot" xml:id="ftn1" n="*"> Raziskava je nastala v
                        okviru raziskovalnega programa P6-0281 <hi rend="italic">Idejnopolitični in
                            kulturni pluralizem in monizem na Slovenskem v 20. stoletju</hi>, ki ga
                        sofinancira Javna agencija za raziskovalno dejavnost Republike Slovenije iz
                        državnega proračuna.</note></title>
                <author>
                    <name>
                        <forename>Aleš</forename>
                        <surname>Gabrič</surname>
                    </name>
                    <roleName>Dr.</roleName>
                    <roleName>znanstveni svetnik</roleName>
                    <affiliation>Inštitut za novejšo zgodovino</affiliation>
                    <address>
                        <addrLine>Kongresni trg 1</addrLine>
                        <addrLine>SI – 1000 Ljubljana</addrLine>
                    </address>
                    <email>ales.gabric@inz.si</email>
                </author>
            </titleStmt>
            <editionStmt>
                <edition><date>2017-03-09</date></edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Kongresni trg 1</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/215</pubPlace>
                <date>2016</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">57</biblScope>
                <biblScope unit="issue">1</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <profileDesc>
            <langUsage>
                <language ident="sl"/>
                <language ident="en"/>
            </langUsage>
            <textClass>
                <keywords xml:lang="en">
                    <term>youth movement</term>
                    <term>illegal political organisations</term>
                    <term>illegal press</term>
                    <term>Slovenia</term>
                    <term>Ljubljana</term>
                    <term>Vladimir Krek</term>
                </keywords>
                <keywords xml:lang="sl">
                    <term>mladinsko gibanje</term>
                    <term>ilegalne politične organizacije</term>
                    <term>ilegalni tisk</term>
                    <term>Slovenija</term>
                    <term>Ljubljana</term>
                    <term>Vladimir Krek</term>
                </keywords>
            </textClass>
        </profileDesc>
        <revisionDesc>
            <listChange>
                <change>
                    <date>2017-05-23</date>
                    <name>Neja Blaj Hribar</name>
                    <desc>Pretvorba iz DOCX v TEI, dodatno kodiranje</desc>
                </change>
            </listChange>
        </revisionDesc>
    </teiHeader>
    <text>
        <front>
            <docAuthor>Aleš Gabrič<note place="foot" xml:id="ftn2" n="**">
                    <hi rend="bold" xml:space="preserve">Dr., znanstveni svetnik, Inštitut za novejšo zgodovino, Kongresni trg 1, SI-1000 Ljubljana, </hi><ref
                        target="mailto:ales.gabric@inz.si"><hi rend="bold"
                        >ales.gabric@inz.si</hi></ref></note></docAuthor>
            <docImprint>
                <idno type="cobissType">Cobiss tip: 1.01</idno>
                <idno type="UDC">UDK: 329.614-055(497.4)"1945/1947"</idno>
            </docImprint>
            <div type="abstract">
                <head>IZVLEČEK</head>
                <p><hi rend="italic">Po letu 1945 so lahko delovale le tiste mladinske politične
                        organizacije, ki so podpirale nov komunistični režim. Toda mladi, ki so
                        nasprotovali oblasti, so že v prvih povojnih mesecih začeli premišljevati o
                        organizaciji, ki bi bila opozicija oblastni mladinski organizaciji in bi po
                        potrebi delovala v ilegali. Najbolj široko dejavnost s članstvom v ilegalno
                        delujočih skupinah je po ljubljanskih srednjih šolah razvila Zveza
                        demokratične mladine, ki je izpeljala več akcij proti režimu. Višek
                        delovanja je bil februarja 1946, ko je izšlo več številk ilegalnega glasila
                        Zarja svobode. Po aretacijah večine vodilnih članov Zveze demokratične
                        mladine je začela aktivnost upadati. Pojavile so se še nekatere
                        organizacije, ki pa niso več razvile tako široke dejavnosti in so imele le
                        peščico sodelavcev. Po izpustu iz zapora so le še nekateri člani vztrajali
                        pri političnem delovanju, ker pa so bili pod budnim nadzorom policije, so
                        bili poskusi organiziranja ilegalne politične organizacije od leta 1947
                        dalje obsojeni na neuspeh.</hi></p>
                <p><hi rend="italic">Ključne besede: mladinsko gibanje, ilegalne politične
                        organizacije, ilegalni tisk, Slovenija, Ljubljana, Vladimir Krek</hi></p>
            </div>
            <div type="abstract" xml:lang="en">
                <head>ABSTRACT</head>
                <head>ILLEGAL YOUTH POLITICAL ORGANISATIONS IN SLOVENIA IN THE FIRST YEARS AFTER
                    WORLD WAR II</head>
                <p><hi rend="italic">After 1945 only those youth political organisations that
                        supported the new communist regime could pursue their activities. However,
                        already in the first months after the war, the youth that opposed the new
                        authorities started envisioning an organisation representing an opposition
                        to the youth organisation that supported the government. If necessary, it
                        would operate illegally. The most widespread activities of the members of
                        illegally-operating groups at the secondary schools in Ljubljana were
                        developed by the Association of Democratic Youth, which carried out several
                        actions against the regime. The peak of this organisation's activities took
                        place in February 1946, when several issues of the illegal "Zarja svobode"
                        (Dawn of Freedom) gazette were published. After most of the leading members
                        of the Association of Democratic Youth had been arrested, the organisation's
                        activities started declining. A few other organisations emerged as well, but
                        they were no longer able to develop such widespread operations and only had
                        a handful of associates. After they were released from prison, only a few
                        members of this organisation persisted in their political endeavours.
                        However, as they were closely monitored by the police, any further attempts
                        at establishing illegal political organisations after 1947 were destined to
                        fail.</hi></p>
                <p><hi rend="italic">Keywords: youth movement, illegal political organisations,
                        illegal press, Slovenia, Ljubljana, Vladimir Krek</hi></p>
            </div>
        </front>
        <body>
            <div>
                <p>V Jugoslaviji je po koncu druge svetovne vojne zavladala nova politična sila,
                    Komunistična partija Jugoslavije. Še vedno je delovala po načelih iz časov
                    ilegale, saj so se njeni voditelji v javnosti predstavljali s svojimi
                    državniškimi funkcijami. Pri navajanju političnih funkcij pa je bil državni
                    voditelj Josip Broz - Tito še zlasti pred volitvami novembra 1945 omenjen zlasti
                    kot vodja Ljudske fronte Jugoslavije in nosilec njene kandidatne liste za
                    volitve. Uradno je bila torej na oblasti Ljudska fronta Jugoslavije, vsaj
                    formalno dopuščeno politično združevanje pa je pripeljalo do poskusov obnove
                    delovanja nekaterih predvojnih političnih strank. Toda te v novih razmerah
                    dejansko niso imele pravih pogojev za delovanje. Velik del prebivalstva je
                    podpiral zmagovito stran v vojni, ki se je utrjevala na oblasti kot edina realna
                    politična sila v državi. Mediji, ki so bili v rokah oblastnih političnih
                    organizacij, so napadali in žalili vse drugače misleče, politična policija OZNA
                    pa je zapirala in ustrahovala ljudi, ki so si drznili nasprotovati novim
                    oblastnikom. </p>
                <p>Podobna enostranska usmerjenost se je uveljavila tudi pri organiziranju mladine
                    in dovoljeno je bilo delovanje le ene mladinske organizacije, ki je sledila
                    programskim načelom oblastnih organizacij. Med vojno delujoče mladinske
                    organizacije osvobodilnega gibanja je v Sloveniji po vojni nasledila Zveza
                    mladine Slovenije (ZMS), ki je to ime dobila na kongresu, ki je potekal od 25.
                    do 27. junija 1945 v Ljubljani. Ko se je med vojno ustanovljena Združena zveza
                    antifašistične mladine Jugoslavije (srbsko in hrvaško – Ujedinjeni savez
                    antifašističke omladine Jugoslavije; USAOJ) na kongresu maja 1946 v Zagrebu
                    preimenovala v Ljudsko mladino Jugoslavije (Narodno omladino Jugoslavije), se je
                    tudi ZMS preimenovala v Ljudsko mladino Slovenije (LMS), ki je bila seveda del
                    enotne vsedržavne organizacije.<note place="foot" xml:id="ftn3" n="1"> Mateja
                        Jeraj, »Slovenske mladinske organizacije v obdobju 1945–1965,« v: Metka
                        Gombač, Mateja Jeraj in Marija Oblak-Čarni, <hi rend="italic">Fondi in
                            zbirke mladinskih organizacij v Arhivu Republike Slovenije</hi>
                        (Ljubljana: Arhiv Republike Slovenije, 2000), 36. </note>
                </p>
                <p>Poleg Zveze mladine Slovenije je delovala še Zveza komunistične mladine.
                    Slovenska različica imena ni prišla v množično rabo, zato se je tudi po vojni
                    uporabljalo poimenovanje s kratico SKOJ (za hrvaško in srbsko ime Savez
                    komunističke omladine Jugoslavije). V Sloveniji je deloval Pokrajinski komite
                    SKOJ za Slovenijo, ki je veljal za podmladek Komunistične partije Slovenije in
                    je tako kot ta deloval zakulisno, prikrito. Ena glavnih nalog SKOJ-a za
                    Slovenijo je bila že med vojno skrb za mladinske medije.<note place="foot"
                        xml:id="ftn4" n="2"> Marija Oblak-Čarni, »Mladinske organizacije v obdobju
                        1919–1945,« v: Gombač, Jeraj in Oblak-Čarni, <hi rend="italic">Fondi in
                            zbirke mladinskih organizacij</hi>, 25–30. </note>
                </p>
                <p>Politično organiziranje mladine naj bi torej verno sledilo zgledom vladajočih
                    političnih strank. ZMS oz. njena naslednica LMS naj bi bila množična
                    organizacija, v katero bi zajeli čim širši krog mladine. SKOJ pa naj bi deloval
                    v njeni senci, dajal idejne pobude in načrtoval akcije, ki bi jih nato z vso
                    propagandno podporo izvajala množična organizacija. Tednik <hi rend="italic"
                        >Mladina</hi> je bil tako glasilo Zveze mladine Slovenije in od junija 1946
                    glasilo Ljudske mladine Slovenije, v katerem so poleg informativnih in
                    političnih člankov objavljali tudi navodila za delovanje ZMS oz. LMS in poročila
                    o delovanju njihovih odborov iz različnih krajev. Reportaže o delovanju SKOJ-a
                    pa bi v časopisu <hi rend="italic">Mladina</hi> v prvem povojnem obdobju zaman
                    iskali. </p>
                <p>Tako kot v političnem prostoru ni bilo zaželeno delovanje drugih političnih
                    strank kakor Ljudske fronte Jugoslavije (in v Sloveniji njenega slovenskega dela
                    Osvobodilne fronte), tako naj tudi v organiziranje mladine ne bi smela posegati
                    nobena druga organizacija, ki bi lahko bila zbirališče mladih, nezadovoljnih s
                    političnim režimom v državi. Leta 1945 so poskusi organiziranja opozicije v
                    Sloveniji precej zaostajali za sorodnimi poskusi v Srbiji in Hrvaški. V
                    največjih dveh jugoslovanskih republikah so politiki poskušali obnoviti
                    delovanje več strank, ki bi opozicijsko nasprotovale novi politični garnituri na
                    oblasti. Nekaterim Beograjčanom, Zagrebčanom in prebivalcem večjih srbskih mest
                    je uspelo izvesti nekaj političnih sestankov in pripraviti vse za registracijo
                    politične stranke v skladu z novo zakonodajo, sprejeto pred volitvami novembra
                        1945.<note place="foot" xml:id="ftn5" n="3"> Vojislav Koštunica in Kosta
                        Čavoški, <hi rend="italic">Stranački pluralizam ili monizam: društveni
                            pokreti i politički sistem u Jugoslaviji 1944-1949</hi> (Beograd: Centar za filozofiju i društvenu teoriju, 1983).
                        Zdenko Radelić, <hi rend="italic">Hrvatska seljačka stranka 1941.–1950.</hi>
                        (Zagreb: Hrvatski institut za povijest, 1996). Momčilo Pavlović, »Politički
                        programi Demokratske narodne radikalne, Jugoslovenske republikanske,
                        Demokratske, Socijalističke i Socijal-demokratske stranke Jugoslavije iz
                        1945. godine,« <hi rend="italic">Istorija 20. veka</hi> 3, št. 1 (1985):
                        119–55. </note> V nasprotju s tem slovenskim politikom pred vojno
                    najpomembnejših strank ni uspelo narediti niti tega prvega koraka. Tako kot
                    želje po organiziranju politične opozicije so v Sloveniji po koncu vojne
                    vzniknile tudi pobude za organiziranje mladinskih političnih organizacij, ki bi
                    predstavljale opozicijo oblastnim mladinskim organizacijam, a je o njihovem
                    delovanju doslej v historiografski literaturi zapisanih le nekaj drobcev.<note
                        place="foot" xml:id="ftn6" n="4"> Aleš Gabrič, »Opozicija v Sloveniji po
                        letu 1945,« <hi rend="italic">Prispevki za novejšo zgodovino</hi> 45, št. 2
                        (2005): 110–2.</note></p>
            </div>
            <div>
                <head>Demokratična antikomunistična mladina</head>
                <p>Ideje za organiziranje opozicijske mladinske organizacije naj bi, sodeč po
                    kasnejših analizah politične policije, stekle že ob koncu maja 1945. Sprožil naj
                    bi jih Vladimir Krek, nečak prvaka katoliške Slovenske ljudske stranke (SLS)
                    Mihe Kreka. Njegov najresnejši sogovornik o tej temi in najtesnejši sodelavec v
                    organizacijskih zadevah je bil Miran Borko, sin znanega kulturnega delavca
                    Božidarja Borka, prevajalca, esejista in dolgoletnega urednika kulturne rubrike
                    leta 1945 ukinjenega liberalnega časopisa <hi rend="italic">Jutro</hi>. Stike s
                    sodelavci je navezoval zlasti Krek, iskali pa so jih večinoma med gimnazijci in
                    dijaki drugih srednjih šol. Kot prvi sestanek je v gradivu policije zabeleženo
                    srečanje, do katerega je prišlo 9. julija 1945 na Rožniku v Ljubljani. Krek je
                    na njem »čital poziv 'Slovenski demokratski mladini' in govoril o organiziranju
                    petork in bodočem mladinskem pokretu«. Vendar na začetku niso našli veliko
                    mogočih sodelavcev.<note place="foot" xml:id="ftn7" n="5"> SI_AS/1931, MF LM 28,
                        LM0046292.</note></p>
                <p>Podatki o začetkih organiziranja ilegalne protikomunistične mladinske
                    organizacije se v policijskih zapisnikih zaslišanj njihovih članov med seboj
                    precej razlikujejo. To bi lahko pripisali dejstvu, da iz začetnih mesecev ni
                    nikakršnega gradiva in so vse analize narejene po kasnejših pričevanjih. Deloma
                    je treba nezanesljivost pripisati tudi dejstvu, da so v zaporu svojim
                    zasliševalcem aretirani navajali podatke, ki so obremenjevali neidentificirane
                    osebe, katerim naj bi bili podrejeni v mreži sodelavcev. Prva ilegalna mladinska
                    politična organizacija iz leta 1945, o kateri obstaja nekoliko več podatkov, je
                    bila Demokratična antikomunistična mladina (v virih večinoma omenjena s kratico
                    DAKM). Vladimir Krek je kot tistega, ki ga je nagovoril za vstop v organizacijo,
                    omenil »Mladena«, študenta, ki naj bi ga julija 1945 pridobil za sodelovanje, mu
                    dostavljal gradivo, ki naj bi ga Krek pretipkaval in posredoval članom, da so ga
                    razširjali med mlade.<note place="foot" xml:id="ftn8" n="6"> SI_AS/1931, MF LM
                        28, LM0046303.</note> Organizacija naj bi temeljila na sistemu petork, vsako
                    petorko naj bi vodil vodja petorke, na čelu desetih petork pa naj bi bil
                    posredni vodja, ki bi povezoval vodstvo DAKM s petorkami. Skupino do desetih
                    petork, ki jo je vodil en posredni član, so imenovali deblo. Vprašanje, koliko
                    so člani formalno dejansko vstopali v organizacijo s podpisovanjem prijavnice
                    ali prisego, ostaja odprto.<note place="foot" xml:id="ftn9" n="7"> SI_AS/1931,
                        MF LM 28, LM0046306.</note> V DAKM, je dejal Krek, »sem bil posredni član
                    med vodstvom in 10 petorkami, ki so tvorile V. deblo«.<note place="foot"
                        xml:id="ftn10" n="8"> SI_AS/1931, MF LM 28, LM0046304.</note> Krek je na
                    zaslišanjih zavračal, da bi bil med vodilni v DAKM, toda že njegova pričevanja,
                    da je tipkal velik del gradiva DAKM, ga postavljajo v drugačno luč. </p>
                <p>Bolj aktivni so člani DAKM postali septembra 1945, kar bi bilo mogoče povezati z
                    dvema dejavnikoma. Prvi je bil, da je Jugoslavija vstopila v predvolilni čas, ko
                    so politiki pred vojno pomembnih strank premišljevali o obnovi politične
                    dejavnosti, drugi pa se je nanašal na to, da se je začelo novo šolsko leto in so
                    se mladi vrnili v šolske prostore ter imeli več možnosti za navezovanje stikov.
                    Vladimir Krek je prve dni septembra natisnil prvo številko glasila <hi
                        rend="italic">Volja mladine</hi> in pripravil prvo listkovno akcijo. Kaj naj
                    bi bilo objavljeno v glasilu <hi rend="italic">Volja mladine</hi>, viri ne
                    navajajo. V enem izmed dokumentov najdemo navedbo, da je Krek časopis natipkal v
                    štirih izvodih, kar bi lahko nakazovalo, da ni šlo za širše gibanje. Tako je v
                    analizah kasneje ocenila tudi policija, ki je sklepala, »da je bilo to delo le
                    odsev Krekove pustolovščine, ne pa organiziranje po navodilih odraslih«.<note
                        place="foot" xml:id="ftn11" n="9"> SI_AS/1931, MF LM 28,
                        LM0046292-93.</note> V nasprotju s to trditvijo pa je Krek na zaslišanju
                    dejal, da je po nekaj izvodov <hi rend="italic">Volje mladine</hi> dobival od
                    nadrejenih in jih razširil med vodje petork, ki jim je načeloval.<note
                        place="foot" xml:id="ftn12" n="10"> SI_AS/1931, MF LM 28, LM0046304.</note>
                    To pa že nakazuje na drugačen način tiskanja ilegalnega glasila. Krek je na
                    zaslišanjih izjavil, da je bral tudi pravilnik DAKM, o katerem ni kaj več
                    znanega. Prav tako ne o navodilih »Prvo delo novega člana DAKM« in »Voditeljem
                    petork«, ki naj bi jih prepisoval na svoj pisalni stroj.<note place="foot"
                        xml:id="ftn13" n="11"> SI_AS/1931, MF LM 28, LM0046302.</note> Del
                    literature naj bi ob hišni preiskavi pri Krekovih našla policija, a je v
                    pregledanem gradivu ne najdemo. Krek je na zaslišanju povedal, da je del gradiva
                    obdržal, da pa »bi jo [literaturo, op. a.] tudi uničil, če bi vedel, da se bo
                    odkrila pri meni«.<note place="foot" xml:id="ftn14" n="12"> SI_AS/1931, MF LM
                        28, LM0046303.</note></p>
                <p>Na listkovnih akcijah so po ljubljanskih ulicah raztresali listke z napisi
                    »Živela demokracija«, »Živela svoboda«, »Živel DAKM« itd.<note place="foot"
                        xml:id="ftn15" n="13"> SI_AS/1931, MF LM 28, LM0046304.</note> Na
                    zaslišanjih je Krek povedal: »Konkretnega idejnega programa ni bilo; delalo se
                    je s krilaticami za demokracijo, svobodo vere, tiska, polit. združenja.«<note
                        place="foot" xml:id="ftn16" n="14"> SI_AS/1931, MF LM 28,
                    LM0046307.</note></p>
            </div>
            <div>
                <head>Zveza demokratične mladine</head>
                <p>Da bi postavili protiutež oblastni ZMS, so ob začetku šolskega leta ob DAKM
                    vodilni sklenili, da bi ustanovili še Zvezo demokratične mladine (v virih
                    običajno zabeležena s kratico ZDM), ki naj bi bila bolj množična organizacija in
                    bi delovala po šolah.<note place="foot" xml:id="ftn17" n="15"> SI_AS/1931, MF LM
                        28, LM0046307.</note> Tedanji dijak Ivan Žigon je skorajda pol stoletja
                    kasneje zapisal, da ga je na klasični gimnaziji k sodelovanju »nagovoril sošolec
                    Franci Vrhunc, današnji monsinjor, škofijski kancler in prelat. Zaupal mi je, da
                    se je ustanovila mladinska organizacija 'Zveza demokratične mladine' in če
                    želim, se ji lahko priključim. Seveda je bila strogo ilegalna.« Žigon je dodal,
                    da ni nikoli izvedel, od kod je prišla pobuda »za to izjemno mladinsko
                    organizacijo«. Zavrnil je možnost, da bi prišla iz vrst politične emigracije, in
                    dodal, da se mu zdi najbolj verjetno, »da je z njo začela opozicija
                    Grol-Šubašić, da bi pridobila glasove za bližnje volitve«.<note place="foot"
                        xml:id="ftn18" n="16"> Ivan Žigon, <hi rend="italic">Življenjski izzivi: pod
                            Velikim vozom in Južnim križem</hi> (Ljubljana: samozaložba, 1994),
                        77.</note> Potrditve te teze ne najdemo niti v ohranjenih policijskih
                    dosjejih niti v literaturi o opoziciji v Jugoslaviji leta 1945. </p>
                <p>Večina pregledanega gradiva kot glavnega organizatorja mladinske ilegalne
                    organizacije omenja Vladimirja Kreka, saj je bila večina poročil policijskih
                    sodelavcev in policijskih analiz osredotočena na njegovo delovanje. Njegov oče
                    naj bi imel prek sorodnikov zveze s politično emigracijo, od tam naj bi dobival
                    poročila o političnem položaju. Po stricu so dobivali v branje tudi <hi
                        rend="italic">Demokracijo</hi>, opozicijsko glasilo, ki ga je v Beogradu
                    izdajal Milan Grol.<note place="foot" xml:id="ftn19" n="17"> SI_AS/1931, MF LM
                        28, LM0046352-53.</note>
                </p>
                <p>Vladimir Krek je v arhivskih virih pogosto naveden s skrajšanim imenom Lado Krek,
                    redko pa je omenjeno njegovo ilegalno ime Stane. Člani so namreč med seboj
                    komunicirali z ilegalnimi imeni. Krek se je npr. po aretaciji na zaslišanjih
                    najprej izgovarjal, da ga je v delovanju vodil Mladen, kar je bilo ilegalno ime
                    študenta prava Antona Gregorca, doma iz Dolenjske.<note place="foot"
                        xml:id="ftn20" n="18"> SI_AS/1931, MF LM 28, LM0046307.</note> Med bolj
                    agilnimi je bil Krekov sodelavec Miran Borko z ilegalnim imenom Dimitrij,
                    Jeseničan Andrej Dolinar je bil Gorjan, Julija Šimenca so sodelavci poznali po
                    ilegalnem imenu Džon, Ivan Žigon pa si je izbral ilegalno ime Stojan. </p>
                <p>Širše zasnovana aktivnost se je začela oktobra 1945, žarišče delovanja pa je bilo
                    na ljubljanski klasični gimnaziji, ki jo je obiskovala večina že omenjenih. Za
                    organizacijo je bilo ugodno, da je bil oče Albina Virienta, enega od
                    organizatorjev ZDM, šolski sluga na gimnaziji. To je Virientu omogočalo, da je
                    vedel za vse sestanke SKOJ-a na šoli, v njihovem stanovanju na šoli pa so lahko
                    nemoteno potekali sestanki ZDM. Od očeta je prejel razmnoževalni stroj, na
                    katerem so tiskali del literature ZDM. Po potrebi pa je tudi odprl vrata šole,
                    da so v njej izvedli trosilne in napisne akcije.<note place="foot"
                        xml:id="ftn21" n="19"> SI_AS/1931, MF LM 34, LM0057079.</note></p>
                <p>Med gimnazijci so člani ZDM širili pastirsko pismo, ki so ga katoliški škofi
                    Jugoslavije sprejeli na konferenci, ki je potekala od 17. do 22. septembra 1945
                    v Zagrebu. V njem so se, ne naključno v času priprav na volitve, razpisali o
                    terorju nove oblasti in pomanjkanju svobode v Jugoslaviji. Krek je poskrbel za
                    tipkopis nove številke <hi rend="italic">Volje mladine</hi>, policija pa je
                    zaznala tudi poskuse pozivanja na bojkot volitev v ustavodajno skupščino, ki so
                    bile 11. novembra 1945. Razmnožili so »proglas kralja Petra, generala Živkovića
                    itd.«, a iz pregledanega gradiva ni jasno, za kakšne razglase naj bi šlo. Konec
                    oktobra je izšla tudi zadnja številka <hi rend="italic">Volje mladine</hi>.
                    Organizaciji, ki je že zabeležena pod imenom ZDM oz. Zveza demokratične mladine,
                    se je pridružilo vse več članov in Krek je novembra predlagal organiziranje po
                    deblih, tako da bi po znanem organizacijskem načelu člani poznali le nadrejenega
                    in svoje neposredne sodelavce. Podatki o tem, koliko naj bi bilo organiziranih
                    petork, niso zanesljivi, je pa v poročilih omenjeno čedalje večje število
                    ljubljanskih srednjih šol, kjer naj bi delovale organizirane celice ZDM. Točnost
                    številnih podatkov bi lahko postavili pod vprašaj, o tem priča celo policijska
                    zabeležka, da se tudi med člani »pojavi govorica, da je to le Krekova
                        otročarija«.<note place="foot" xml:id="ftn22" n="20"> SI_AS/1931, MF LM 28,
                        LM0046293.</note></p>
                <p>Toda povečano aktivnost mladinske ilegale je zaznala tudi policija. Akcije
                    trosenja listkov in pisanja napisov, usmerjenih proti državi, Titu ali Stalinu,
                    so se zgostile v začetku novembra, nekaj dni pred volitvami v ustavodajno
                    skupščino. S tem naj bi hoteli, so zapisali analitiki OZNE, »v Ljubljani
                    onemogočiti ali vsaj otežkočiti volitve, izvajati nered itd. ter dajati moralno
                    oporo reakcionarnim elementom, ki naj bi bojkotirali volitve«.<note place="foot"
                        xml:id="ftn23" n="21"> SI_AS/1931, MF XII-008, 80074.</note> Te akcije so že
                    sprožile prve odzive policije. Zaradi trosenja letakov je bil novembra 1945
                    zaprt Anton Kokalj, ki je po izpustu iz zapora sodelavcem iz ZDM dejal, da »ni
                    nič povedal. Zasliševal ga je tov. major Ribičič, ki mu je grozil s pištolo, da
                    ga ustreli, nato je pištolo izvlekel in štel do 10, nakar jo je dal zopet
                        nazaj.«<note place="foot" xml:id="ftn24" n="22"> SI_AS/1931, MF LM 28,
                        LM0046341.</note> Politična policija je že začela sistematično zbirati
                    podatke o mladinski ilegali, a je potrebovala še nekaj časa, da je ugotovila
                    imena vodilnih v organizaciji. </p>
                <p>Člani ZDM so novembra 1945 dobili nalogo, da izdelajo sezname dijakov, »na
                    katerih smo morali najbolj zgrajene komuniste označiti s črnimi pikami«. Po
                    Žigonovem spominu naj bi jih bilo malo, le po nekaj v vsakem razredu klasične
                    gimnazije, ki jo je obiskoval. Po njegovem mnenju naj bi »že konec leta 1945
                    bila večina dijakov višjih razredov srednjih šol demokratično usmerjena in
                    odklanjala diktaturo SKOJ-a«.<note place="foot" xml:id="ftn25" n="23"> Žigon,
                            <hi rend="italic">Življenjski izzivi</hi>, 78.</note></p>
                <p>Ob koncu leta 1945 sta v ilegali druga ob drugi delovali DAKM in ZDM. Januarja
                    1946 je po Krekovem pričevanju »prišla okrožnica, da se DAKM kot širša
                    organizacija razpušča ter da se s podvojeno močjo prenese delo na ZDM, ki je
                    bila bolj masovna organizacija«. Vodil naj bi jo novoustanovljeni Elitni DAKM,
                    »sestavljen iz najbolj sposobnih članov prejšnjega DAKM-a«.<note place="foot"
                        xml:id="ftn26" n="24"> SI_AS/1931, MF LM 28, LM0046304.</note> V nasprotju z
                    DAKM, »ki se razpušča kot protiustavna organizacija«, je bila postavljena
                    zahteva, »da statut org. ZDM ne sme vsebovati ničesar protidržavnega in
                    protiustavnega, to pa vsled tega, da ne bo prišlo do spora z ustavo, ki je bila
                        sprejeta«.<note place="foot" xml:id="ftn27" n="25"> SI_AS/1931, MF LM 28,
                        LM0046309.</note> Odnos med ZDM in elitnim DAKM bi zatorej lahko primerjali
                    z organiziranostjo oblastnih mladinskih organizacij oz. odnosom med Zvezo
                    mladine Slovenije (kasneje Ljudsko mladino Slovenije) kot množično in SKOJ-em
                    kot elitno organizacijo, ki v zakulisju oblikuje idejna in organizacijska
                    navodila za delovanje.</p>
                <p>Po Krekovem pričevanju naj bi širši odbor gimnazij »tvoril po en član ZDM iz
                    vsake gimnazije«. Poznal je le nekatere, ki so vodili delovanje na klasični
                    gimnaziji, nunski gimnaziji, na III. državni gimnaziji in učiteljišču. Za Trnovo
                    in Vič je vedel le, da naj bi ga vodil »Džek«, a ker ni sodil v njegovo deblo
                    organizacije, niti ni poznal njegovega pravega imena.<note place="foot"
                        xml:id="ftn28" n="26"> SI_AS/1931, MF LM 28, LM0046287.</note> Džek je vodil
                    tretje deblo, četrtega je vodil Dimitrij oz. Miran Borko, Vladimir Krek pa je
                    bil na vrhu petega debla.<note place="foot" xml:id="ftn29" n="27"> SI_AS/1931,
                        MF XII-008, 80079.</note> Njegova sestra Sonja je pridobivala članice ZDM
                    med dekleti, zlasti na III. državni ženski gimnaziji, ki jo je obiskovala. Na
                    vprašanje, koliko je zamišljeni sistem debel in petork dejansko zaživel v
                    relativno kratkem obdobju delovanja ZDM, je nemogoče odgovoriti. Delovanje
                    organizacije je pritegnilo tudi veliko zanimanje politične policije, kar
                    nakazuje, da nikakor ni bila nepomembna ali zgolj mladostna zaletavost majhnega
                    števila posameznikov.</p>
                <p>Vodstveni člani ZDM in Elitnega DAKM so se sestajali na različnih mestih, tudi
                    pri sodelavcih doma. Tiskano gradivo in papir so si večkrat predajali pri
                    Valvasorjevem spomeniku pred Narodnim muzejem. Organizacija je pridobivala moč
                    in januarja 1946 naj bi Elitni DAKM, ki je vodil delo ZDM, načeloval številnim
                    deblom in več kot 60 petorkam.<note place="foot" xml:id="ftn30" n="28">
                        SI_AS/1931, MF LM 28, LM0046303.</note> Organizacija naj bi bila prisotna na
                    vse več srednjih šolah. Dodatno spodbudo za pridobivanje novih članov je
                    prinesel izid prve številke časopisa <hi rend="italic">Zarja svobode</hi>, ki je
                    izšla konec januarja 1946. To ni bilo več glasilo v nekaj izvodih, kot je bila
                    pred več meseci <hi rend="italic">Volja mladine</hi>, temveč tiskan ilegalni
                    časopis, kakršne so poznale ilegalne organizacije v medvojnem in vojnem času.
                    Tiskali naj bi ga v več kot sto izvodih. Višek delovanja ZDM je bil v februarju
                    1946, saj je izšlo več številk <hi rend="italic">Zarje svobode</hi>, a je treba
                    zapis policije – »vršijo se sestanki delegatov ZDM-a vseh gimnazij« – vseeno
                    brati z zadržkom, saj se v gradivu pojavljajo le imena nekaterih gimnazij.
                    Širitev članstva naj bi očitno spodbudila tudi Kreka, da je začel »propagirati
                    za pomladanske akcije«.<note place="foot" xml:id="ftn31" n="29"> SI_AS/1931, MF
                        LM 28, LM0046293.</note>
                </p>
                <p>Krek je matrice za časopis tipkal na svojem pisalnem stroju. Poskrbel je tudi za
                    ciklostilni stroj, ki pa ga ni hotel imeti pri sebi doma, temveč ga je dal Džonu
                    – Juliju Šimencu, pri katerem so razmnoževali literaturo.<note place="foot"
                        xml:id="ftn32" n="30"> SI_AS/1931, MF XII-008, 80074.</note> Krek se je na
                    zaslišanjih sprva izmikal odgovoru, ali ve, kje je ilegalna tiskarna, češ da za
                    Šimenca ne ve, »ali je pa pri njemu doma. Zdi se mi, da je rekel, da zna ravnati
                    z razmnoževalnim aparatom.«<note place="foot" xml:id="ftn33" n="31"> SI_AS/1931,
                        MF LM 28, LM0046309.</note> A je nato med ostalim povedal tudi: »Največ
                    izvodov tiskane številke 'Zarje svobode', ki sem jih jaz sprejel preko Džona iz
                    tiskarne, je bilo 100 izvodov. Te izvode sem dal naprej voditeljem petork z
                    nalogo, da jo dajo naprej svojim članom petork in pa sploh vsem.«<note
                        place="foot" xml:id="ftn34" n="32"> SI_AS/1931, MF LM 28, LM0046305.</note>
                    Očitno pa Krek ni vedel, od kod prihajajo zaloge papirja, ki jih je, kot drugo
                    gradivo, prevzemal pri Valvasorjevem spomeniku. Največ naenkrat mu ga je
                    prinesla njemu neznana sodelavka z ilegalnim imenom Stanka. »Z njo sem bil pri
                    Valvasorjevem spomeniku, ko mi je prinesla okoli 200 pol papirja. Zadržala se je
                    pet minut, še ne«, je uspešno konspirativno delovanje opisal Krek.<note
                        place="foot" xml:id="ftn35" n="33"> SI_AS/1931, MF LM 28, LM0046287.</note>
                    Žigon je v spominih obelodanil, da so zaloge papirja »dobivali večinoma iz
                    Bonačevega skladišča in ga z našim ročnim vozičkom vozili v 'tiskarno'«.<note
                        place="foot" xml:id="ftn36" n="34"> Žigon, <hi rend="italic">Življenjski
                            izzivi</hi>, 79.</note></p>
                <p>Krek je po aretaciji na zaslišanjih dejal, da naj bi »Zarja svobode do sedaj
                    izšla v 7 številkah«.<note place="foot" xml:id="ftn37" n="35"> SI_AS/1931, MF LM
                        28, LM0046304. Več o <hi rend="italic">Zarja svobode</hi> gl. v: Aleš
                        Gabrič, »Opozicija ali nasprotovanje novim oblastem v letu 1945,« v:
                        <hi rend="italic" xml:space="preserve">Mitsko in stereotipno v slovenskem pogledu na zgodovino, </hi>ur.
                        Mitja Ferenc in Branka Petkovšek (Ljubljana: Zveza zgodovinskih društev
                        Slovenije, 2006), 310, 311.</note> Avtorji člankov in imena urednikov v <hi
                        rend="italic">Zarji svobode</hi> seveda niso zapisani. Sodelavec časopisa
                    Ivan Žigon se je spominjal, da so se v <hi rend="italic">Zarji svobode</hi>
                    januarja 1946 »pojavili hudo nedemokratični, provokativni članki. V enem je
                    pisalo tudi 'Smrt Titu'.« To ga je zmotilo, saj ga je preveč spominjalo na
                    komunistične metode, »in ko je izdajanje 'Zarje svobode' prišlo v moje roke, sem
                    take radikalne izpade izpustil ali pa vrnil, da jih avtor popravi«.<note
                        place="foot" xml:id="ftn38" n="36"> Žigon, <hi rend="italic">Življenjski
                            izzivi</hi>, 80. </note> Kdaj je Žigon prevzel urednikovanje <hi
                        rend="italic">Zarje svobode</hi>, ni mogoče ugotoviti. V redkih ohranjenih
                    številkah, ki so izšle februarja 1946, takšnih izpadov ne zasledimo.<note
                        place="foot" xml:id="ftn39" n="37"> SI_AS/1799, t. e. 57. V gradivu so tri
                        številke <hi rend="italic">Zarje svobode</hi>, vse iz februarja 1946.</note>
                    V glasilu ne zasledimo natančnejših programskih smernic organizacije, opazno pa
                    je ostro protikomunistično stališče in zagovarjanje vrednot zahodne demokracije.
                    Člani ZDM so imeli dobre povezave s tujino in so objavljali zlasti poročila iz
                    OZN in odgovore zahodnih demokracij, ZDA in Velike Britanije na jugoslovanska
                    stališča v mednarodni problematiki. Teh stališč v enostransko usmerjenem
                    slovenskem legalnem časnikarstvu tedaj ni bilo mogoče zaslediti. Ob poročanju o
                    zasedanju varnostnega sveta OZN o grškem vprašanju je uredništvo <hi
                        rend="italic">Zarje svobode</hi> npr. pripisalo: »Govor g. Bevina (zunanjega
                    ministra Velike Britanije, op. p.) je naveden bolj obširno, ker ga naši dnevniki
                    niso priobčili.«<note place="foot" xml:id="ftn40" n="38"> SI_AS/1799, t. e. 57,
                        Zarja svobode, Izredna izdaja 3a, 6. 2. 1946, str. 1.</note></p>
            </div>
            <div>
                <head>Aretacije od februarja 1946 in upad aktivnosti</head>
                <p>Dejavnost ilegalne mladinske organizacije se ni izmuznila nadzoru politične
                    policije. Krek je bil v začetku leta 1946 že pod stalnim nadzorom policijskih
                    sodelavcev, ki so poročali o njegovem gibanju, sestankih, stikih in
                    obiskovalcih. Precej natančni podatki o dogovarjanju med vodilnimi člani
                    organizacije pa nakazujejo, da je OZNA že sledila vodilnim, izsilila sodelovanje
                    nekaterih članov ZDM ali pa vrinila svoje ljudi v njihove vrste. </p>
                <p>Zaradi dejavnosti, ki naj bi spodjedale vlogo Zveze mladine Slovenije med
                    mladimi, so sledile izključitve nekaterih vodilnih iz šol. Med temi sta bila
                    Vladimir in Sonja Krek, ki naj bi ob koncu šolskega leta polagala privatni izpit
                    za cel razred. Vladimirja Kreka so analitiki policije 24. februarja 1946 ocenili
                    takole: »Politično je dobro podkovan in je reakcionar.«<note place="foot"
                        xml:id="ftn41" n="39"> SI_AS/1931, MF LM 28, LM0046290.</note>
                </p>
                <p>Očitno je bil Krek zanimiv za več preiskovalnih skupin politične policije, tako
                    da je prišlo tudi do nenavadnega primera. Zasledovalec je v poročilu napisal, da
                    je zvečer, ko je hotel splezati na balkon, da bi prisluškoval družinskim
                    pogovorom, naletel na »človeka na vrtu, ki me je začel izpraševati, kdo sem.
                    Držal je v roki pištolo ter zahteval, da se mu legitimiram.«<note place="foot"
                        xml:id="ftn42" n="40"> SI_AS/1931, MF LM 28, LM0046291.</note> Ko se mu je
                    predstavil, je od tega neznanca zahteval, da se mu legitimira tudi on. Izkazalo
                    se je, da gre za oficirja OZNE.<note place="foot" xml:id="ftn43" n="41">
                        SI_AS/1931, MF LM 28, LM0046292.</note> Ker gre za poročilo, napisano 25.
                    februarja 1946, je bil omenjeni oficir OZNE verjetno član ekipe, ki je tisti
                    večer prišla na dom Krekovih, izvedla preiskavo in aretirala Vladimirja Kreka in
                    njegovo sestro Sonjo.</p>
                <p>Na prvem zaslišanju je Krek potrdil, da je član ZDM, ni pa priznal, da bi imel v
                    njej kakšno funkcijo. Povedal je, »da se ZDM idejno ne strinja z OF. Bila je
                    njena opozicija.« Predvideval je, da je aretiran zaradi časopisa <hi
                        rend="italic">Zarja svobode</hi>, povedal pa je tudi, da je avtor v njej
                    objavljenih poročil o dogajanju v Londonu.<note place="foot" xml:id="ftn44"
                        n="42"> SI_AS/1931, MF LM 28, LM0046300.</note> Nekaj časa je tajil, da bi
                    imel v organizaciji pomembnejšo vlogo, a je kasneje, verjetno pod pritiski
                    zasliševalcev s pričevanji drugih zaslišanih in poročili sodelavcev policije,
                    povedal več o ZDM. »Na sestankih sem bil, kolikor se sedaj spomnim, najmanj
                    petnajstkrat,« je povedal Krek. Vseh sodelavcev ni poznal po pravih imenih,
                    temveč le po ilegalnih. Literaturo je dajal v branje ljudem, s katerimi je
                    sodeloval, a se delovanje ni ustavilo le pri tem, kajti »demokratično miselnost
                    sem širil in govoril čisto vsakemu, s katerim sem o tem govoril«. Krek je
                    priznal, da je matrice za časopisa <hi rend="italic">Volja mladine</hi> in <hi
                        rend="italic">Zarja svobode</hi> prepisoval na svojem pisalnem stroju, ki ga
                    je dobil v dar od očeta.<note place="foot" xml:id="ftn45" n="43"> SI_AS/1931, MF
                        LM 28, LM0046301.</note>
                </p>
                <p>Zasliševalci so se osredotočali predvsem na razbijanje mreže sodelavcev in
                    iskanje imen, še posebej povezovanje ilegalnih in pravih imen. Bolj malo pa je v
                    zapisih zaslišanj mogoče zaslediti o političnih načelih, ki jih je organizacija
                    zagovarjala. Ena redkih tovrstnih izjav Kreka, poleg ohlapnih sklicevanj na
                    demokracijo, je bila izjava, da je ZDM delovala pod parolo »naprej za vero in
                        narod«.<note place="foot" xml:id="ftn46" n="44"> SI_AS/1931, MF LM 28,
                        LM0046302.</note> Potrditev tega gesla najdemo tudi v <hi rend="italic"
                        >Zarji svobode</hi>, saj je zapisano na koncu ohranjene številke 3a, izdane
                    6. februarja 1946.<note place="foot" xml:id="ftn47" n="45"> SI_AS/1799, t. e.
                        57, <hi rend="italic">Zarja svobode</hi>, Izredna izdaja 3a, 6. 2.
                        1946.</note>
                </p>
                <p>Zasliševalce je zanimalo predvsem to, kdo vse so bili člani ZDM, kako so potekale
                    povezave, na katerih šolah so imeli sodelavce in koliko naj bi jih bilo. V
                    zapisnikih zaslišanja se nekateri pojavljajo s priimki, npr. Vrhunc, Lavrič,
                    nekateri s priimki in ilegalnimi imeni, pri nekaterih pa so bila navedena le
                    ilegalna imena, Krek pa je ponavljal, da jih ne pozna po pravih imenih in da o
                    njih ne ve dosti.<note place="foot" xml:id="ftn48" n="46"> SI_AS/1931, MF LM 28,
                        LM0046287.</note> Nekaj gradiva je policija zaplenila tudi ob hišnih
                    preiskavah. Pri Virientovih so npr. našli tiskalni stroj, za katerega se je
                    izkazalo, da je bil nekdaj last Marka Bajuka, ravnatelja gimnazije, ki je ob
                    koncu vojne emigriral na zahod iz strahu pred komunistično oblastjo. Ob stroju
                    pa so »našli indigo, na katerem je pisana protiljudska snov«.<note place="foot"
                        xml:id="ftn49" n="47"> SI_AS/1931, MF LM 34, LM0057093.</note>
                </p>
                <p>Mira Krek, mati petnajstletnega Vladimirja in šestnajstletne Sonje, je 5. marca
                    1946 pisala generalmajorju OZNE Ivanu Mačku - Matiji in posredovala za zaprta
                    otroka. Zaprosila je, naj ju izpustijo, da bi se lahko branila s svobode, želela
                    pa je tudi izvedeti, kaj naj bi sploh storila. Prav tako ni še nihče posredoval
                    obrazložitev vzroka pripora, kot je predpisoval ustavni red, saj »nihče ne sme
                    biti pridržan v priporu dalje od treh dni brez pismene obrazložene rešitve
                    sodišča ali javnega tožilca«. V pismu Mire Krek je bil dovolj očiten namig na
                    to, kdo ima moč v državi, saj je imela sodna veja izrazito stransko vlogo,
                    dejansko pa je ves postopek vodila OZNA – in nanjo se je obrnila tudi mati
                    zaprtih mladoletnikov. Podvomila je, da bi lahko šlo za resno zadevo:
                    »Prepričana pa sem, da gre za kako otroško stvar, ker sta oba še malo otročja.
                    Ker sta poleg tega bolehna, je moja prošnja za izpustitev utemeljena.« V
                    podkrepitev prošnje je zatrjevala, da so doma povsem apolitična družina: »Niti
                    jaz niti moj mož se nisva nikdar pečala s politiko. Moj mož se ni med okupacijo
                    nikdar udeleževal protikomunističnih predavanj in Rupnikovih zborovanj, čeprav
                    so ga k temu silili. Prevzemava z možem polno jamstvo, če bosta otroka
                    izpuščena, da se ne bosta lotila nobenega nedovoljenega dela in da se ne bosta
                    nikamor oddaljila ter da bosta vedno na razpolago oblastem.« Če pa želji po
                    izpustu ne bi bilo ugodeno, je mati zaprosila, »da se mi izda dovoljenje, da
                    jima smem pošiljati pakete v prisilno delavnico«.<note place="foot"
                        xml:id="ftn50" n="48"> SI_AS /931, MF LM 28, LM0046316.</note></p>
                <p>Mladinske organizacije političnih strank, ki so imele oblast v svojih rokah, ZMS
                    in SKOJ, se z naraščajočo močjo ZDM niso ukvarjale. Kot glavnega idejnega
                    nasprotnika so ocenjevale moč katoliške cerkve in vpliv duhovščine na mlade, med
                    organizacijami pa omenjale zlasti delovanje Marijine družbe.<note place="foot"
                        xml:id="ftn51" n="49"> Gl. npr.: SI_AS/1799, t. e. 7, m. 3, Poročilo
                        agitpropa (okrožnega komiteta SKOJ-a za Ljubljansko okrožje), 4. 1.
                        1946.</note> Šele po prvem valu aretacij so omenili tudi konkurenčno
                    organizacijo ZDM, kar nakazuje, da se je z omejevanjem njenega vpliva bolj ali
                    manj ukvarjala le OZNA. Zato tudi ni presenetljivo, da so mladinski funkcionarji
                    SKOJ-a v poročilu navedli pomanjkljive oz. celo napačne podatke o ZDM. Odgovorni
                    za SKOJ v mestu Ljubljana so npr. konec aprila 1946 poročali, da »so približno
                    pred enim mesecem naše oblasti zaprle nekaj članov tkzv. ZDM, nakar je bilo
                    zapaziti zastoj njihovega delovanja«. Dejansko so se aretacije začele že dva
                    meseca pred omenjeno navedbo. Med šolami, kjer je bila organizacija posebej
                    močna, je v zapisniku napačno dvakrat navedena ista ustanova, saj je poročevalec
                    omenil, da je bilo dejavnost »posebno opaziti na II. gimn. za Bežigradom, kjer
                    je to gibanje zajelo 30 do 40 mladincev, in na II. gimn. za Bežigradom, kjer je
                    bilo vključenih 10 do 20 mladincev«. Na prvem mestu v poročilu bi morala biti
                    brez dvoma navedena klasična gimnazija, kjer je bilo žarišče delovanja ZDM.
                    Tretje središče je bilo »opaziti tudi pri Uršulinkah na III. ženski gimn.«. »V
                    zadnjem času«, torej aprila 1946, naj bi, je poročal predstavnik SKOJ-a iz
                    Ljubljane, vnovič zaznali povečano aktivnost njim nasprotne organizacije
                        ZDM.<note place="foot" xml:id="ftn52" n="50"> SI_AS/1799, t. e. 6, m. 3,
                        Zapisnik seje sekretarjev okrožnih komitetov SKOJ-a dne 24. 4. 1946, str.
                        1.</note>
                </p>
                <p>Ta povečana aktivnost naj bi se kazala v izidu nove številke <hi rend="italic"
                        >Zarje svobode</hi>, ki je zaokrožila po gimnazijah. Dejansko je začelo
                    delovanje ZDM stagnirati, saj se je Andrej Dolinar - Gorjan, ki je po Krekovi
                    aretaciji prevzel vodenje, v dogovoru z Ivanom Žigonom odločil, da se začasno
                    potuhnejo. »Prve dni aprila izide zopet štev. 'Zarje svobode', ki je v celoti
                    zaplenjena, in se izvedejo ponovne aretacije. S tem se je delo ZDM-a prenehalo,«
                    so v svoji analizi z zadovoljstvom zapisali policijski analitiki.<note
                        place="foot" xml:id="ftn53" n="51"> SI_AS/1931, MF LM 28, LM0046293.</note>
                </p>
                <p>Zadnjo številko <hi rend="italic">Zarje svobode</hi> je najverjetneje uredil Ivan
                    Žigon, saj v spominih navaja, da je imel aprila 1946 v svoji sobi »del
                    nerazdeljenih izvodov 'Zarje svobode' in še nekaj drugega tiska«. Pri njem se je
                    v strahu pred aretacijo skrival Dolinar. Razmišljala sta o pobegu čez mejo, a
                    sta zavlačevala. Žigon je razmišljal, da bo konec aretacij, »če začasno ustavimo
                    izdajanje glasila in se do 'oskrbovalne akcije' potuhnemo«.<note place="foot"
                        xml:id="ftn54" n="52"> Žigon, <hi rend="italic">Življenjski izzivi</hi>,
                        84.</note> Toda nekega aprilskega večera je na njihov dom prišla policija,
                    oba aretirala in ob preiskavi stanovanja našla skrito gradivo, po Žigonovih
                    navedbah tudi sezname dijakov višjih letnikov gimnazije s črnimi pikami pri
                    tistih, ki so jih šteli za nevarne skojevce.<note place="foot" xml:id="ftn55"
                        n="53"> Ibid., 84–86. </note> To trditev potrjuje tudi poročilo policije o
                    delovanju ZDM. Sezname gimnazijcev naj bi članom preskrbel oče Albina
                        Virienta.<note place="foot" xml:id="ftn56" n="54"> SI_AS/1931, MF LM 34,
                        LM0057079.</note>
                </p>
                <p>V aretacijah od februarja do aprila je bila aretirana in zaslišana večina
                    vodilnih v ZDM, ob obeh Krekih še Borko, Dolinar, Lavrič, Virient, Vrhunc, Žigon
                    itd. V zaporu so bili prepuščeni pritisku policije, dolgotrajnim zaslišanjem in
                    pomanjkljivi prehrani oz. preskrbi. Poleg zaslišanj in izpovedi so jim kot
                    obremenilno šteli tudi gradivo ZDM, ki so ga našli pri hišnih preiskavah. Žigon
                    je zapisal, da je bil po treh mesecih zasliševanj tako izčrpan, da bi podpisal
                    vse, kar bi mu dali v podpis: »Priznal bi najbrž tudi, da sem bil morilec,
                    ljudožerec, karkoli, le človek ne.« Ko je dobil v podpis priznanje, je skušal
                    »prebrati, kaj stoji na listu, pa nisem mogel. Črke so poplesavale, in če sem
                    uspel razbrati par besed, me njihov pomen ni dosegel.«<note place="foot"
                        xml:id="ftn57" n="55"> Žigon, <hi rend="italic">Življenjski izzivi</hi>,
                        93.</note></p>
                <p>Večmesečno arestantsko življenje jih je zelo izčrpalo, zato tudi ne preseneča, da
                    po izpustu niso takoj premišljevali o vnovičnem političnem delovanju. Po
                    izpustitvi iz zapora je politična policija skrbno sledila vodilnim članom ZDM,
                    njihovim prvim korakom in komentarjem, ki so jih v pogovorih iznašali o svojih
                    zaporniških izkušnjah. Krek je v začetku julija 1946 ob obisku Borka izjavil, da
                    bi bila obnovitev DAKM »samomor«, da pa bi bilo treba obdržati vezi z onimi
                    člani ZDM, ki naj bi se v zaporu izkazali s pokončno držo. V pogovorih so iz
                    zaporov izpuščeni člani ZDM, Krek, Borko, Ferjančič, Virient, omenjali koga
                    izmed njih ali izmed drugih članov kot sodelavca OZNE, a so imeli na ta
                    vprašanja zelo različne poglede. Vsekakor pa se je med njih vneslo vzdušje
                    sumničavosti, nezaupanja, nesproščenosti. Sonja Krek je izjavila, da se je v
                    tistem delu zapora, kjer je bila ona, omenjalo, naj bi bil sodelavec policije
                    tisti, ki je bil v zaporniški celici skupaj z njenim bratom. V zabeležkah
                    politične policije so omenjene tudi besede Krekovega očeta, ki naj bi se zgražal
                    nad tistimi, ki v zaporu izdajajo: »Kdor je zaprt, ne sme izdajati, ker če
                    politično deluje, mora imeti zato že toliko ponosa.« Povedal je tudi, da se je v
                    času, ko sta bila otroka zaprta, pri podpolkovniku Svetini pozanimal, ali je
                    njegov »sin res v čudnih okoliščinah«, a se je pomiril, ko je slišal, »češ da ni
                    nič hudega«. V policijskem poročilu je posebej z »(?)« označena izjava Albina
                    Virienta, »da je bilo v zaporih mogoče pogovarjati se skozi stene«, iz česar bi
                    lahko sklepali, da ta način komunikacije, o katerem lahko beremo v spominih
                    nekdanjih zapornikov, policiji ni bil znan. Še najbolj naj bi se od želja po
                    nadaljnjem ilegalnem delu in z voljo po lojalnem odnosu do oblasti od ostalih
                    ločil Ivan Žigon.<note place="foot" xml:id="ftn58" n="56"> SI_AS/1931, MF LM 28,
                        LM0046340-42.</note> Po policijskih zabeležkah naj bi oče Albina Virienta po
                    aretacijah obiskal očeta Vladimirja Kreka in izjavil, »da si šteje v čast, da je
                    njegov sin zaprt pod komunistično diktaturo«.<note place="foot" xml:id="ftn59"
                        n="57"> SI_AS/1931, MF LM 34, LM0057079.</note></p>
                <p>Lojalnost v odnosu do režima so oblastniki ocenjevali tudi po tem, s kakšno vnemo
                    so se mladi odzivali na pozive za sodelovanje na mladinskih delovnih akcijah.
                    Leta 1946 je bila v ospredju akcija izgradnje železnice Brčko–Banovići. Na
                    akcijo so člani LMS v začetku julija 1946 povabili tudi Vladimirja Kreka, ki pa
                    »je mladinski delegaciji, ki ga je prišla vabit na delo v Brčkem, izjavil, da s
                    tem pokretom nikdar ne bo soglašal in zato tudi odločno izjavlja, da v Brčko ne
                        gre«.<note place="foot" xml:id="ftn60" n="58"> SI_AS/1931, MF LM 28,
                        LM0046294.</note>
                </p>
            </div>
            <div>
                <head>Krščansko demokratska mladina</head>
                <p>V času, ko so vodilni iz ZDM sedeli po zaporih, se je med mladino že poskušala
                    uveljaviti druga organizacija, Krščansko demokratska mladina (KDM). Že iz
                    njenega imena je razvidno, da je bolj poudarjala verske nazore. To niti ni
                    presenetljivo, saj je iskanje sledov delovanja organizacije policijo usmerilo
                    proti Jožefu Balanču, dijaku iz Zgornje Besnice, ki je v času šolanja stanoval
                    pri stricu dr. Janezu Fabijanu, univerzitetnem profesorju na Teološki fakulteti
                    v Ljubljani. Pri njem se je tudi navzel stričevih krščanskosocialnih pogledov na
                    družbeno problematiko, odklanjal pa je vpletanje cerkvenih struktur v politične
                    zadeve.</p>
                <p>Pobudo za novo mladinsko organizacijo je Balanč pripisal Božu Pogačniku, s
                    katerim se je pomladi 1946 nekajkrat sestal. Balanč je od aprila 1946 nagovarjal
                    mladince sorodne svetovnonazorske usmeritve, da se pridružijo KDM. Člani naj bi
                    se politično izobraževali iz krščanske in marksistične literature, zbirali naj
                    bi denarne prispevke, ki bi jih uporabljali za tiskanje ilegalne literature.
                    Tudi člani te organizacije naj bi se čim manj poznali med seboj, prav tako naj
                    ne bi vedeli, kdo sploh vodi KDM. Po ohranjenih virih sodeč organizacija ni
                    zajela širšega kroga mladih, saj naletimo le na nekaj imen. Policija se je
                    začela z njo ukvarjati, ko je med mladimi zakrožilo nekaj člankov, v prvi vrsti
                    tipkopis »Kako presojati SZ?«. O članku ni v gradivu ohranjenega ničesar
                    natančnejšega, očitno pa je izžareval protikomunistično ost. Balanč je članek
                    dobil od Boža Pogačnika in naj bi mu povedal svoje mnenje o njem. Pogačnik ga je
                    tudi prosil, naj ga po možnosti razmnoži, in Balanč ga je pretipkal v treh
                        izvodih.<note place="foot" xml:id="ftn61" n="59"> SI_AS/1931, t.e. 2967, OD
                        10686 (Balanč Jože), 8, 9.</note> Balanč je Pogačniku, ko je bil Krek
                    aretiran, pojasnjeval, da ni član ZDM in da odklanja »ZDM kot organizacijo, ki
                    je temeljila oziroma se vsaj skušala opirati na stare osnove«. Zato je bil za
                    novo mladinsko organizacijo, »ki bi delala poleg ZDM; seveda na novih temeljih«.
                    Konkretneje tega, kaj novega naj bi prinesla, ni pojasnil, ni pa skrival, po kom
                    se je zgledoval: »Kadar sem pozneje o tem govoril, sem kot primer navajal
                    ameriško republikansko stranko. To naj bi bila opozicija, ki bi delala
                        konstruktivno.«<note place="foot" xml:id="ftn62" n="60"> SI_AS/1931, t.e.
                        2967, OD 10686 (Balanč Jože), 22.</note></p>
                <p>Pogačnik je Balanču na njunem naslednjem srečanju predstavil smernice KDM, ki so
                    temeljile na priznavanju osnovnih načel krščanske etike, na priznavanju
                    ustavnega reda in borbi proti napakam v izvajanju ustavnega reda, moralnem dvigu
                    mladine in ločitvi cerkve od države. Toda pravih uspehov pri pridobivanju članov
                    ni bilo. Verjetno tudi čas za iskanje novih članov ni bil primeren, saj so se
                    med nezadovoljneži med mladimi širile govorice o aretacijah vodilnih v
                    mladinskih organizacijah, ki nasprotujejo oblasti. Balanč je kasneje v zaporu
                    omenjal, da pri iskanju sodelavcev ni bil uspešen, da pa je med prijatelje
                    nekajkrat razdelil časopis <hi rend="italic">Demokrat</hi>, ki mu ga je v več
                    izvodih posredoval Pogačnik.<note place="foot" xml:id="ftn63" n="61">
                        SI_AS/1931, t. e. 2967, OD 10686 (Balanč Jože), 23–5.</note> O časopisu ni
                    znanega niti to, ali je bil zgolj natipkan ali pa je bil razmnožen s
                    ciklostilom. </p>
                <p>Balanč je bil zaprt in zasliševan oktobra 1946. Policija se je s KDM ukvarjala
                    dosti manj kot z ZDM, kar bi lahko nakazovalo, da ni šlo za aktivnejšo
                    organizacijo s širšim krogom sodelavcev. Po izpustitvi iz zapora je Balanč
                    stricu Janezu Fabijanu povedal, da je bil zaprt zaradi delovanja v ilegalni
                    mladinski organizaciji, ta pa mu je odvrnil, da res nima smisla organizirati
                    protirežimskih ilegalnih organizacij, temveč da je za mladino pomembnejše, da se
                    z branjem ustrezne literature vzgaja v krščanskem duhu.<note place="foot"
                        xml:id="ftn64" n="62"> SI_AS/1931, t. e. 2967, OD 10686 (Balanč Jože),
                        28.</note></p>
                <p>Poleg KDM je policija dobila še več namigov o organizaciji SDZ, a brez kakšnih
                    konkretnosti. Še največkrat je bilo ob tem omenjeno, da je dal Stanislav Štrbenk
                    novembra 1946 različnim ljudem v branje list <hi rend="italic">Slovenski
                        demokrat</hi>. Štrbenk ni hotel povedati, od kod ga je dobil, je pa v
                    pogovoru »razlagal o združitvi 2 strank in to kmečka stranka ter krščanski
                    socialisti in da so se ji pridružili tudi odpadniki OF«. Dodal je še, da naj bi
                    ta stranka »imela tudi nalogo prodirati med mladino«. Nezanesljivost podatkov in
                    dejstvo, da se je <hi rend="italic">Slovenski demokrat</hi> omenjal le v času
                    ene trosilne akcije, dopuščata tudi razlago, da je šlo za osamljeno akcijo,
                    nevezano na druge ilegalne skupine.<note place="foot" xml:id="ftn65" n="63">
                        SI_AS/1931, MF LM 28, LM0046343.</note> SDZ in <hi rend="italic">Slovenski
                        demokrat</hi> sta omenjena le izjemoma in tudi politična policija se ni
                    trudila, da bi o tem izvedela kaj več.</p>
            </div>
            <div>
                <head>Nova taktika Zveze demokratične mladine</head>
                <p>Vladimir Krek je začel vnovič razmišljati o političnem delovanju na začetku
                    šolskega leta 1946/47. Namesto o ilegalnem delu je premišljeval o delovanju
                    znotraj legalnih političnih struktur. Šlo je za načrtno spremembo taktike, po
                    kateri naj bi se člani ZDM vrinili v voljene odbore Ljudske mladine Slovenije. V
                    začetku šolskega leta 1947/48 je začela politična policija vnovič dobivati
                    poročila o Krekovem angažiranju. Tokrat je šlo za Upravo državne varnosti (UDV;
                    srbsko in hrvaško UDB – Uprava državne bezbednosti), kakor se je bivša OZNA
                    imenovala od marca 1946. UDV je novembra sklenila, da mu bodo začeli slediti,
                    ker »še vedno deluje z reakcionarno mladino, ki je bila organizirana v ZDM-u«.
                    Po podatkih, ki so jih prejeli, naj bi namreč Krek vnovič imel »aktivne
                    razgovore o novi mladinski organizaciji, ki bi bila samo politična, dočim ji
                    hoče Dolinar Andrej iz Jesenic dodati še obveščevalno linijo in se nasloniti na
                    IS (Intelligence Service, britanska obveščevalna služba; op. p.)«.<note
                        place="foot" xml:id="ftn66" n="64"> SI_AS/1931, MF LM 28, LM0046322.</note>
                    Največ agilnosti pri poskusih oživljanja ilegalne mladinske politične
                    organizacije je UDV za Slovenijo večinoma pripisovala Vladimirju Kreku. Ta naj
                    bi sestavil načrt delovanja, po katerem bi se delili na organizacijski del, ki
                    bi ga vodil Krek, ter na sektorje za ideološko delo, obveščevalno dejavnost in
                    propagandni del. Balanč, s katerim sta se Krek in Borko večkrat srečala, je bil
                    zelo skeptičen do ustvarjanja organizacije, saj je dejal, da od aretacije in
                    zaslišanja oktobra 1946 pričakuje, da bi lahko bil vnovič zaprt.<note
                        place="foot" xml:id="ftn67" n="65"> SI_AS/1931, MF LM 28,
                    LM0046325.</note></p>
                <p>Poleg bližnjih sodelavcev Borka in Balanča je Krek za akcijo poskušal navdušiti
                    še Stanislava Štrbenka in Albina Virienta, a se je zlasti slednji bal vnovične
                    aretacije. Krek je načrtoval, da bi imeli že v začetku januarja 1947 sestanek
                    jedra oživljene organizacije, a do tega ni prišlo, ker si nihče, po policijski
                    analizi, »ne upa sprejeti ta sestanek v svoje stanovanje«.<note place="foot"
                        xml:id="ftn68" n="66"> SI_AS/1931, MF LM 28, LM0046344.</note></p>
                <p>V istem času je taktika vrivanja v legalne oblike delovanja pokazala prve
                    rezultate. Krek je januarja 1947, sklicujoč se na statut Ljudske mladine
                    Jugoslavije, kandidiral na volitvah v odbore Ljudske mladine Slovenije. Z
                    razrednimi odbori naj bi dobili moč v šolskem odboru. Najprej je Krek v svojem
                    6.a razredu kandidiral za predsednika Kandidacijskega odbora, tako da bi lahko
                    nadzoroval volitve. Očitno si je dobro pripravil teren, saj je prejel 22 glasov,
                    nasprotni kandidat, član SKOJ-a, pa le sedem. Sledila je reakcija šolskih
                    mladinskih organov, in ker je ta izvedla »na Kreka močan pritisk, je podal
                    ostavko s celotnim odborom«. Kljub temu pa so člani ZDM na razrednih volitvah
                    kandidirali v odbore Ljudske mladine Slovenije. Marjan Lavrič in Vladimir Krek
                    sta na volitvah v svojem razredu dobila absolutno večino glasov, prvi 25 in
                    drugi 22. Enako taktiko so poskušali uporabiti tudi v drugih razredih, a jim je
                    uspelo samo še v enem.<note place="foot" xml:id="ftn69" n="67"> SI_AS/1931, MF
                        LM 28, LM0046354.</note>
                </p>
                <p>Nadaljnje uspehe pri prevzemanju vajeti Ljudske mladine Slovenije na klasični
                    gimnaziji v roke članov ilegalne ZDM je preprečil hiter odziv oblasti. Najprej
                    je bila 11. januarja 1947 konferenca aktivistov LMS na gimnaziji, ki so se je
                    udeležili tudi člani vodstva LMS iz Ljubljane. Ob podeljevanju zastavic za
                    najboljši in najslabši razred je črno zastavico za najslabši razred dobil 6.a, v
                    katerem so bili v razrednem odboru člani ZDM Vladimir Krek, Marijan Lavrič in
                    Fedor Cirman. Sledili so njihovi protesti, da so kaznovani le zaradi
                    »nesimpatije s strani šolskega odbora«, in diskusija, v kateri so mladinski
                    aktivisti LMS omenjali, da naj bi imel Krek »predavanje, v katerem je razširjal
                    med mladino klerofašistične ideje«. Kaznovanje pa je pripeljalo do povsem
                    drugačnega odziva od tistega, ki so ga pričakovali aktivisti LMS. Dijaki 6.a
                    razreda so stopili na stran svojega razrednega odbora, tako »da je Krek dobil v
                    razredu na svojo stran vse dijake razen treh«. Krek se je, po poročilih, ki so
                    jih prejemali v oblastnih krogih, odločil, da bo naredil korak naprej in »misli
                    pobrati tretjino podpisov vseh članov LMS na zavodu in na sekretarijatu
                    zahtevati izreden sestanek vseh mladincev ter šolski odbor vreči iz
                        položaja«.<note place="foot" xml:id="ftn70" n="68"> SI_AS/1931, MF LM 28,
                        LM0046295.</note></p>
                <p>Takšen razvoj dogodkov je vodil v ostrejši odziv oblasti, ki je bila nezadovoljna
                    s svojimi mladinci: »SKOJ in LMS sta pri volitvah v svoje šolske odbore razvila
                    premajhno kampanjo med mladino in je bilo nekaj kandidatov neizvoljenih.«<note
                        place="foot" xml:id="ftn71" n="69"> SI_AS/1931, MF LM 28, LM0046324.</note>
                    Predsednik mladinske organizacije LMS Ljubljana - Center je 13. januarja 1947
                    prisostvoval sestanku SKOJ-a klasične gimnazije in predlagal, naj na sestanku
                    LMS predlagajo in dosežejo, da se celoten razredni odbor 6.a, Krek, Cirman in
                    Lavrič, izključi iz organizacije LMS, tako da ne bi več mogel delovati v okviru
                    legalnih organizacij. To, so obljubili skojevci s klasične gimnazije, naj bi
                    opravili že v nekaj dneh. Ko so Kreka v nekaj dneh izključili iz LMS, se je ta
                    sicer pritožil in poskušal z zbiranjem podpisov proti tej odločitvi. A so bili
                    na seji sekretariata LMS mladinski aktivisti dodobra podučeni, kako morajo
                    glasovati, in Kreku ni uspelo preprečiti svoje izključitve iz LMS. Oblastniki so
                    bili zadovoljni z izidom sestankov, čeprav je bilo v nasprotju z njihovimi
                    direktivami na sestanku sekretariata LMS dovoljeno govoriti tudi Kreku in je
                    »pričel razvijati svoje filozofske govore o njegovi katoliški nastrojenosti«.
                    Vodilni iz LMS so tako ocenjevali, da bi bilo njihovo zmagoslavje še
                    imenitnejše, če Kreku »ne bi dopustili njegovih govorniških nastopov«.<note
                        place="foot" xml:id="ftn72" n="70"> SI_AS/1931, MF LM 28,
                        LM0046295-96.</note></p>
                <p>Spoznanje, da taktika vrivanja v legalne mladinske organizacije ne bo uspešna
                    zaradi odziva nasprotne strani, je vodila do ponovnega razmisleka o ilegalnem
                    delovanju. Vladimir Krek, Stanislav Štrbenk, Miran Borko, Albin Virient in
                    Marjan Lavrič so se sestali 14. januarja 1947 in sklenili, da obnovijo delovanje
                    ZDM. Pogovarjali so se o delovanju »ZDM-a v preteklosti, sedanjosti in
                    bodočnosti«, o možnostih delovanja v bodoče in pripravah »za sklicanje kongresa
                        ZDM-a«.<note place="foot" xml:id="ftn73" n="71"> SI_AS/1931, MF LM 28,
                        LM0046295.</note> Toda to so bile bolj ali manj želje nekaj posameznikov,
                    med katerimi so bili tudi že sodelavci politične policije. Po dokončnem obračunu
                    mladinske organizacije s Krekom je ta prenehal redno obiskovati šolo, se izpisal
                    in sklenil, da bo letnik dokončal kot privatist s polaganjem izpitov ob koncu
                    leta. Politična policija je bila z akcijo zadovoljna, saj »sedaj ne obstaja med
                    člani ZDM nikake povezave in se dejansko razkraja«.<note place="foot"
                        xml:id="ftn74" n="72"> SI_AS/1931, MF LM 28, LM0046321.</note>
                </p>
                <p>Krek, ki je uvidel, da mu ne bo dovoljeno delati niti v legalnih organizacijah,
                    se je umaknil iz Ljubljane, bil več tednov v Zagrebu, pogovori med preostalimi
                    člani ZDM – o katerih je bila policija redno obveščena – pa niso dajali
                    nikakršnih rezultatov. Primerjava s položajem pred letom dni kaže na realno moč
                    delovanja. V začetku leta 1946 je imela ZDM razpredeno mrežo članstva, v začetku
                    leta 1947 lahko zasledimo le sestajanje peščice posameznikov. V začetku leta
                    1946 je ZDM izdajala ilegalno glasilo, v letu 1947 se le tu in tam omeni kakšen
                    članek ali časopis, za katerega niti ni znano, v kakšni obliki naj bi sploh bil
                    natisnjen. ZDM je imela pred letom dni zastavljen okvir delovanja, medtem ko so
                    bili leta 1947 pogledi posameznikov na način delovanja organizacije zelo
                    različni. Eni so bili za pripravo aktivnosti, drugi le za študij literature,
                    tretji so premišljevali o povezovanju s tujino. Nekateri iz vodstva so
                    premišljevali o vnovični vzpostavitvi organizacije, medtem ko so nekateri že
                    sodelovali s tajno politično policijo. Tudi nejasnost idejnih izhodišč ni
                    pripomogla k bolj enotnemu načinu delovanja. Po pogovorih med predstavniki ZDM s
                    predstavniki katoliške cerkve so nekateri zagovarjali tesnejše povezovanje s
                    člani Katoliške akcije (KA). Zato se je februarja 1947 »razvnela načelna debata
                    o KA, ki so jo vsi navzoči obsodili, a debata se je razširila tudi o veri in
                    borbi reakcionarnih množic, kjer je nastal idejni spor med Štrbenkom in
                    Dolinarjem. Dolinar je zastopal stališče, da se mora od politične borbe
                    odtegniti vsa duhovščina, češ da duhovščina v politiki dela samo zgago.«<note
                        place="foot" xml:id="ftn75" n="73"> SI_AS/1931, MF LM 34,
                    LM0057081.</note></p>
                <p>Z razvojem dogajanja v mladinski ilegali je bila še najbolj zadovoljna politična
                    policija. V poročilo za prvo štirimesečje leta 1947 je zapisala, da so
                    onemogočili Krekovo delovanje na šoli, vplivali na vodstvo Ljudske mladine
                    Slovenije, da obračuna s Krekovimi poskusi prevzemanja organizacije, in da po
                    svojih sodelavcih »vnašamo nesoglasja in zmedo, da ne morejo misliti na širjenje
                        organizacije«.<note place="foot" xml:id="ftn76" n="74"> SI_AS/1931, MF LM
                        28, LM0046337.</note>
                </p>
                <p>Maja 1947 so nekdanji člani vnovič razpravljali o možnostih organiziranja
                    mladine. Ugotavljali so, da pravih možnosti za organizirano delovanje ni.
                    Sestajanje Kreka, Borka, Lavriča, Balanča, Virienta, Štrbenka in še koga je
                    pravzaprav povečevalo sumničavost med sogovorniki, kdo naj bi bil sodelavec UDV,
                    še posebej če se je sogovornik zapletal v odgovorih na vprašanje, kako je bilo v
                    zaporu. Razhajala so se tudi mnenja, na čem naj bi sploh bil poudarek delovanja.
                    Krek je predlagal, da bi pripravili vse za oživitev organizacije v jesenskih
                    mesecih, a se je sam ob koncu šolskega leta bolj ukvarjal s polaganjem izpitov
                    za celo leto šolanja. Štrbenk je večkrat omenjal organizacijo SDZ, a česa več o
                    njej ni povedal. Balanč je bolj poudarjal idejno izobraževanje, nekateri drugi
                    pa obveščevalno delo. Končno naj bi se 8. maja 1947 uskladili in sprejeli Krekov
                    predlog, da naj bi komite ZDM vodil organizacijsko delo in ideološko vzgojo ter
                    poskrbel za zbiranje literature in finančnih sredstev. Nekaj dni kasneje je tudi
                    Balanč potrdil, da se strinja s predlogi in da naj bi se skupnega sestanka oz.
                    kongresa udeležili tudi trije iz KDM.<note place="foot" xml:id="ftn77" n="75">
                        SI_AS/1931, MF LM 28, LM0046314-15</note></p>
                <p>Toda več kot očitno je bilo, da delovanje pravzaprav ni mogoče. Da se tega
                    zavedajo tudi vodilni člani ZDM, je bilo razvidno iz besed Marjana Lavriča, ki
                    je junija 1947 Kreku omenil, »da OZNA že dobro ve, kaj se kje dela proti
                    današnjemu režimu. To nam pokaže bivši ZDM. Poleg tega nimamo nobenega zaledja,
                    resnejše organizacije, na katero bi se naslonili.«<note place="foot"
                        xml:id="ftn78" n="76"> SI_AS/1931, MF LM 28, LM0046348.</note></p>
                <p>V poletnih mesecih so bile povezave med člani, ki naj bi sodelovali v ZDM,
                    prekinjene zaradi počitnikovanj in udeležbe posameznikov na mladinskih delovnih
                    akcijah. Tudi te naj bi izkoristili za vzpostavljanje novih povezav, iskanje
                    novih sodelavcev in seznanjanje s položajem v državi.</p>
                <p>Vnovič so se nekateri sestali septembra 1947, a je tudi v policijskih zabeležkah
                    vse manj zaznamkov o uspešnih dogovorih in vse več omenjanj nesoglasij glede
                    organiziranosti in načina delovanja. Balanč je dejal, da naj bi kader iz KDM
                    deloval le na ideološkem področju, a je temu nasprotoval Krek, ki je zagovarjal
                    bolj aktivne metode dela, vidne navzven. Balanč, ki ni hotel izzivati vnovične
                    represije policije, je v pogovoru z Borkom temu predlagal, naj zapusti Krekovo
                    organizacijo in vstopi v njegovo, a je Borko tako možnost zavrnil. Ko so vodilni
                    med seboj razpravljali o tem ali onem, češ da je nezanesljiv, je največ
                    zadržanosti do večje aktivnosti pokazal Balanč. Borku je povedal, da je
                    pripravljen sodelovati v ZDM, a kot zasebni član, in ne kot predstavnik
                        KDM.<note place="foot" xml:id="ftn79" n="77"> SI_AS/1931, MF LM 23,
                        LM0038212.</note></p>
                <p>Na splošno je bilo opazno čedalje večje nezaupanje med mladimi, ki so pred meseci
                    še sodelovali. Sejanje nezaupanja med prijatelje je bila tudi taktika politične
                    policije. Septembra 1947 so imeli vodilni člani ZDM več sestankov z različnimi
                    osebami. Njihove priimke, redkeje imena, so vestno beležili v policijskih
                    poročilih, kar dokazuje, da so bili vodilni ZDM pod rednim nadzorom policijskih
                    sodelavcev in da je imela UDV sodelavce v vrhovih mladinske ilegale. Ko je Borko
                    govoril z Modicem in Gregorcem ter ju skušal pridobiti za delo v organizaciji,
                    so prišle na dan sorodnosti in tudi razlike v pogledih na delovanje ilegalne
                    organizacije. Gregorc je menil, »da je danes potrebna elitna splošno
                    demokratična organizacija brez verskega vpliva z elitno obveščevalno službo«.
                    Oba, Modic in Gregorc, sta Borka spraševala o podrobnostih programa in vodilnih
                    ljudeh v organizaciji, ki jo predstavlja. A jima je Borko odvrnil, da bo o tem
                    lahko kaj več povedal šele tedaj, ko se bosta odločila za sodelovanje. Zlasti
                    pri Gregorcu je bilo, po poročilih policije sodeč, bolj v ospredju povezovanje s
                    predstavniki zahodnih držav. Udeležbo na mladinski delovni akciji je izkoristil
                    za vzpostavitev stikov z mladinci iz britanske brigade in z dopisnikom
                    »švedskega reakcionarnega časopisa, kateremu je opisal sedanji
                    'diktatorsko-komunistični red' v FLRJ«. V mislih je imel tudi vzpostavitev stika
                    s križarji.<note place="foot" xml:id="ftn80" n="78"> SI_AS/1931, MF LM 23,
                        LM0038213.</note></p>
                <p>Ko so sredi novembra 1947 Krek, Borko in Balanč preverjali, kako je napredovalo
                    delovanje organizacije v zadnjih mesecih, so ugotovili, da rezultatov praktično
                    ni. Krek je bil zaradi tega zelo jezen. Na površje je vnovič priplaval spor
                    glede načina delovanja organizacije, saj je Balanč (še vedno) zagovarjal
                    avtonomnost posameznih delov organizacije, medtem ko sta druga dva zagovarjala
                    enovitost gibanja. Še najbolj aktivna je bila skupina, s katero je stik
                    vzdrževal Borko. Gregorc in Modic naj bi po fakultetah pridobila nekaj
                    sodelavcev in vzpostavljala mrežo obveščevalcev, sestavljali naj bi tudi »sistem
                    šifer«. Od sodelavca z Gospodarske fakultete (današnja Ekonomska fakulteta) so
                    dobili namig, da »snuje univerz. prof. Gustinčič v okviru KP nekako opozicijo,
                    ker se je sprl z nekaterimi partijci«. A delovanje te skupine naj bi bilo le
                    preozko usmerjeno predvsem v obveščevalno delo. Krek in Borko sta tako
                    ugotavljala, da širšega kroga sodelavcev pravzaprav ni mogoče dobiti.<note
                        place="foot" xml:id="ftn81" n="79"> SI_AS/1931, MF LM 23,
                    LM0038214.</note></p>
            </div>
            <div>
                <head>Zaton mladinske ilegale in spomina nanjo</head>
                <p>Vse bolj očitno je bilo, da so bile od leta 1947 želje po opozicijskem
                    organiziranju mladine le misli in dejanja posameznikov, ki niso imeli skorajda
                    nikakršnega zaledja, saj niso mogli več pridobiti članstva, primerljivega s
                    tistim z začetka leta 1946. Analitiki politične policije so v poročilih še
                    omenjali ZDM, vendar je niso več šteli za širšo organizacijo. So pa bili še
                    vedno pozorni na korake in odločitve posameznikov, njihove komentarje na
                    politično dogajanje doma in po svetu, še posebej pozorni pa so bili na
                    navezovanje stikov nekaterih voditeljev mladinske ilegale z osebnostmi iz
                    slovenske katoliške cerkve ali predstavniki slovenske politične emigracije v
                    Avstriji in drugod po svetu. </p>
                <p>Od leta 1947 dalje se tako v policijskih zabeležkah krog tistih, ki naj bi še
                    premišljevali o možnosti ponovne vzpostavitve organizacije, omejuje na vse ožji
                    krog ljudi, večinoma na Kreka, Borka in Balanča. Krek je očitno postal nekoliko
                    bolj optimističen spomladi 1948, ko so se začele nakazovati razpoke med
                    Jugoslavijo in Sovjetsko zvezo. V vodstvo naj bi pritegnili še Fedorja Cirmana
                    in Antona Drobniča, ki naj bi kot dijak organiziral somišljenike s klasične
                    gimnazije. Krek naj bi tudi premišljeval, da bi organiziral kongres demokratične
                    mladine »na neki kmetiji na Gorenjskem«. Toda optimizem je hitro pojenjal, čemur
                    je botrovalo več dejavnikov. Krekov ugled je padal zaradi Bitenčevega procesa,
                    na katerem sta sodišče in propaganda posvetila velik poudarek napadanju Krekove
                    družine. Balanč pa je bil zelo nezadovoljen, ko je slišal, da so tudi bogoslovci
                    s Teološke fakultete vstopili v LMS, na prireditvi pa je njegov stric Fabijan
                    govoril tako, da so ga ocenili, da je »simpatizer komunistov« in da je med
                    bogoslovci »ta govor zbudil zgražanje«.<note place="foot" xml:id="ftn82" n="80">
                        SI_AS/1931, MF LM 44, LM0073552-54.</note> Ker se je bal vnovične aretacije,
                    je Balanč septembra 1948 ilegalno pobegnil v Italijo.</p>
                <p>Vladimir Krek je morda ob začetku spora med Jugoslavijo in Sovjetsko zvezo za
                    nekaj časa pomislil, da bodo prišli boljši časi za organiziranje politične
                    opozicije v Jugoslaviji. A je kaj kmalu spoznal, da v sporu med Titom in
                    Stalinom zahod podpira Tita in s tem krepi njegov položaj v državi. Septembra
                    1948, potem ko je opravil maturo in se vpisal na študij prava, je Krek omenil,
                    da »se naša država vedno bolj nagiblje na zapad« in da »Anglo-Amerikanci Tita za
                    enkrat še rabijo«.<note place="foot" xml:id="ftn83" n="81"> SI_AS/1931, MF LM
                        28, LM0046346.</note></p>
                <p>Ko je bil julija 1949 Vladimir Krek vnovič zaprt, na zaslišanjih ni skrival
                    nestrinjanja z obstoječo oblastjo. Priznal je, da je organiziral ideološke
                    krožke in na njih kritiziral režim v državi: »Moje politično stališče temelji na
                    principih demokracije in se oslanja na krščansko svetovno nazorsko gledanje. O
                    konkretnem političnem položaju sem bil mnenja, da v FLRJ ni dovolj demokratičnih
                    svoboščin. Glede spora KPJ – Kominform sem stal na stališču KPJ. Komunizem sem
                    odklanjal, ker temelji na materijalistični bazi.«<note place="foot"
                        xml:id="ftn84" n="82"> SI_AS/1931, MF LM 28, LM0046372.</note> Ob tem
                    pričanju so zasliševalci Vladimirja Kreka obravnavali kot nasprotnika režima,
                    kot soudeleženca nekaterih ideoloških krožkov, kot sodelavca nekaterih prav tako
                    priprtih prijateljev, ne pa več kot člana ali organizatorja ZDM. Te zasliševalci
                    niso več omenjali, saj so jih bolj zanimali nasilne akcije in povezovanje s
                    tujimi obveščevalnimi službami. Sodelovanje v takšnem delu pa je Krek vseskozi
                    zanikal in ponavljal, da mu je načelno nasprotoval. </p>
                <p>V <hi rend="italic">Izpovedi o političnem delu</hi>, ki jo je Vladimir Krek v
                    zaporu napisal julija 1949, ne omenja več organiziranega delovanja, ZDM pa je
                    navedena kvečjemu še kot nekdanja, bivša organizacija.<note place="foot"
                        xml:id="ftn85" n="83"> SI_AS/1931, MF LM 28, LM0046375.</note> Prav tako je
                    bila ZDM omenjena le kot nekdanja organizacija in njegovi znanci kot bivši člani
                    ZDM februarja 1950, ko je bil zaslišan Albin Virient.<note place="foot"
                        xml:id="ftn86" n="84"> SI_AS/1931, MF LM 34, LM0057082.</note> Tudi seznam
                    zaprtih na družbenokoristnem delu iz februarja 1950 pri nekaterih med
                    političnimi očitki omenja, da so bili pred leti vmešani v delovanje ZDM.<note
                        place="foot" xml:id="ftn87" n="85"> SI_AS/1931, MF LM 44,
                        LM0073549-0073550.</note> Na ZDM so počasi pozabili tudi na policiji in
                    kasneje v poročilih tudi že zamešali imena predvojnih in povojnih mladinskih
                    političnih organizacij. Tako so junija 1963 ob ponovnem odprtju dosjeja za
                    Jožefa Balanča, ki je tedaj živel v ZDA, zapisali, da je bil po izpustu iz
                    zapora leta 1946 še vedno pod nadzorom policije, ker »je aktivno sodeloval v
                    vodstvu Krekove mladine«.<note place="foot" xml:id="ftn88" n="86"> SI_AS/1931,
                        t. e. 2967, OD 10686 (Balanč Jože), 7.</note></p>
            </div>
            <div>
                <head>Sklepne misli</head>
                <p>V novem političnem sistemu pod vladavino Komunistične partije naj bi tudi v
                    mladinskem gibanju obstajale le politične organizacije, ki so podpirale nov
                    politični režim. V Sloveniji naj bi tako monopol nad politično dejavnostjo
                    mladih prevzela Zveza mladine Slovenije, leta 1946 preimenovana v Ljudsko
                    mladino Slovenije. Toda mladi, ki niso podpirali oblasti, so že v prvih povojnih
                    mesecih začeli premišljevati o mladinski organizaciji, ki bi bila opozicija
                    oblastni mladinski organizaciji in bi po potrebi delovala tudi v ilegali.</p>
                <p>Prva ilegalna mladinska skupina naj bi se tako oblikovala že poleti 1945 in se je
                    imenovala Demokratična antikomunistična mladina. Najbolj široko dejavnost z
                    organiziranjem mreže članstva v ilegalno delujočih skupinah po ljubljanskih
                    srednjih šolah je razvila Zveza demokratične mladine. Žarišče njenega delovanja
                    je bilo na klasični gimnaziji v Ljubljani, osrednji voditelj dejavnosti pa je
                    bil dijak Vladimir Krek, nečak prvaka katoliške Slovenske ljudske stranke, ki je
                    po vojni delovala v emigraciji. Zveza demokratične mladine je jeseni 1945 in
                    pozimi 1945/46 pripravila več akcij trosenja letakov z napisi proti oblasti,
                    pisanjem parol in tiskanjem ilegalnega tiska. Višek njenega delovanja je bil v
                    februarju 1946, ko je izšlo več številk tiskanega ilegalnega glasila <hi
                        rend="italic">Zarja svobode</hi>. Po aretacijah večine vodilnih članov Zveze
                    demokratične mladine je začela aktivnost upadati. Pojavile so se še nekatere
                    organizacije, denimo Krščansko demokratska mladina, ki pa niso več razvile tako
                    široke dejavnosti in so imele le peščico sodelavcev. </p>
                <p>Po izpustu iz zapora so le še redki člani vztrajali pri političnem delovanju. V
                    začetku leta 1947 so se člani mladinske ilegale poskušali vriniti v legalne
                    oblike delovanja na klasični gimnaziji v Ljubljani, a jim je po prvih uspehih,
                    ko so na volitvah v razredni odbor premagali predstavnike oblastnih organizacij,
                    nadaljnje delo preprečila usklajena akcija oblasti. Poskusi organiziranja
                    mladinske ilegalne politične organizacije od leta 1947 dalje so bili obsojeni na
                    neuspeh. Politična policija je že imela sodelavce v njihovih vrstah, tako da je
                    bila redno obveščena o idejah mladinskih aktivistov in je vnaprej preprečevala
                    poskuse njihovega političnega delovanja. Želje po opozicijskem organiziranju
                    mladine so ostale zgolj misli posameznikov brez zaledja in brez mreže članstva,
                    primerljivega s tistim z začetka leta 1946.</p>
            </div>

        </body>
        <back>
            <div type="bibliography">
                <head>Viri in literatura</head>
                <list type="unordered">
                    <head>Arhivski viri:</head>
                    <item>SI_AS, Arhiv Republike Slovenije:<list>
                            <item>SI_AS/1799, Centralni komite Ljudske mladine Slovenije.</item>
                            <item>SI_AS/1931, Republiški sekretariat za notranje zadeve
                                Socialistične republike Slovenije.</item>
                        </list></item>
                </list>
                <listBibl>
                    <head>Literatura:</head>
                    <bibl>Gabrič, Aleš. »Opozicija ali nasprotovanje novim oblastem v letu 1945.« V:
                            <hi rend="italic">Mitsko in stereotipno v slovenskem pogledu na
                            zgodovino</hi>, ur. Mitja Ferenc in Branka Petkovšek, 285–301.
                        Ljubljana: Zveza zgodovinskih društev Slovenije, 2006.</bibl>
                    <bibl>Gabrič, Aleš. »Opozicija v Sloveniji po letu 1945.« <hi rend="italic"
                            >Prispevki za novejšo zgodovino</hi> 45, št. 2 (2005): 97–120.</bibl>
                    <bibl>Jeraj, Mateja. »Slovenske mladinske organizacije v obdobju 1945–1965.« V:
                        Metka Gombač, Mateja Jeraj in Marija Oblak-Čarni. <hi rend="italic">Fondi in
                            zbirke mladinskih organizacij v Arhivu Republike Slovenije</hi>, 33–60.
                        Ljubljana: Arhiv Republike Slovenije, 2000. </bibl>
                    <bibl>Koštunica, Vojislav in Kosta Čavoški. <hi rend="italic">Stranački
                            pluralizam ili monizam: društveni pokreti i politički sistem u
                            Jugoslaviji 1944-1949</hi>. Beograd: Centar za
                        filozofiju i društvenu teoriju, 1983.</bibl>
                    <bibl>Oblak-Čarni Marija. »Mladinske organizacije v obdobju 1919–1945.« V: Metka
                        Gombač, Mateja Jeraj in Marija Oblak-Čarni. <hi rend="italic">Fondi in
                            zbirke mladinskih organizacij v Arhivu Republike Slovenije</hi>, 13–32.
                        Ljubljana: Arhiv Republike Slovenije, 2000.</bibl>
                    <bibl>Pavlović, Momčilo. »Politički programi Demokratske narodne radikalne,
                        Jugoslovenske republikanske, Demokratske, Socijalističke i
                        Socijal-demokratske stranke Jugoslavije iz 1945. godine.« <hi rend="italic"
                            >Istorija 20. veka</hi> 3, št. 1 (1985): 119–55. </bibl>
                    <bibl>Radelić, Zdenko. <hi rend="italic">Hrvatska seljačka stranka
                            1941.–1950</hi>. Zagreb: Hrvatski institut za povijest, 1996.</bibl>
                    <bibl>Žigon, Ivan. <hi rend="italic">Življenjski izzivi: pod Velikim vozom in
                            Južnim križem</hi>. Ljubljana: samozaložba, 1994.</bibl>
                </listBibl>
            </div>
            <div type="summary">
                <docAuthor>Aleš Gabrič</docAuthor>
                <head>SUMMARY</head>
                <head>ILLEGAL YOUTH POLITICAL ORGANISATIONS IN SLOVENIA IN THE FIRST YEARS AFTER
                    WORLD WAR II</head>
                <p>In the new political system, governed by the Communist Party, the youth movement
                    was supposed to consist only of those political organisations that supported the
                    new political regime. In Slovenia the monopoly over the political activities of
                    youth was to be taken over by the Youth League of Slovenia, renamed as the
                    People's Youth of Slovenia in 1946. However, already in the first months after
                    the war, the youth that did not support the new authorities started thinking
                    about an organisation representing an opposition to the youth organisation that
                    supported the government. If necessary, it would also operate illegally.</p>
                <p>The first illegal youth group, called the Democratic Anti-Communist Youth, was
                    supposedly established as early as in the summer of 1945. The most widespread
                    activities were developed by the Association of Democratic Youth, which
                    organised a network of members of groups that operated illegally at the
                    secondary schools in Ljubljana. The centre of this organisation's activities was
                    at the Classical Gymnasium in Ljubljana, and the main leader of its operations
                    was the pupil Vladimir Krek, the nephew of the head of the Slovenian People's
                    Party, which operated in emigration after the war. In the autumn of 1945 and in
                    the winter of 1945/46, the Association of Democratic Youth organised several
                    actions, disseminating anti-governmental fliers, writing mottoes, and printing
                    illegal publications. The peak of this organisation's activities took place in
                    February 1946, when several issues of the illegal "Zarja svobode" (Dawn of
                    Freedom) gazette were published. After most of the leading members of the
                    Association of Democratic Youth had been arrested, the organisation's activities
                    started declining. A few other organisations emerged as well, for example the
                    Christian Democratic Youth, but they were no longer able to develop such
                    widespread operations and only had a handful of associates. </p>
                <p>After they were released from prison, only a few members persisted in their
                    political endeavours. At the beginning of 1947 the members of the illegal youth
                    attempted to infiltrate the legal activities at the Classical Gymnasium in
                    Ljubljana. However, after their initial success, when they beat the
                    representatives of the governmental organisations at the elections for the class
                    committee, their further efforts were prevented by a coordinated action of the
                    authorities. Any further attempts at establishing illegal youth political
                    organisations after 1947 were destined to fail. The political police had already
                    inserted its associates into these organisations' ranks. It was therefore
                    promptly informed about the ideas of youth activists and able to prevent any
                    attempts at their political activities in advance. The wishes to organise a
                    youth opposition remained at the level of ideas of individuals, without any
                    backing and lacking any network of members comparable to that from the beginning
                    of 1946.</p>
            </div>
        </back>
    </text>
</TEI>
