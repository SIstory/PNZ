<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Michael James Melnyk, The History of the Galician Division of the Waffen-SS.
                    Volume 2. Stalin's Nemesis. Stroud: Fonthill, 2016, 384 strani, ilustr. (192
                    črno-belih fotografij)</title>
                <author>
                    <name>Klemen</name>
                    <forename>Kocjančič</forename>
                </author>
            </titleStmt>
            <editionStmt>
                <edition><date>2017-03-05</date></edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Kongresni trg 1</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/208</pubPlace>
                <date>2016</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">57</biblScope>
                <biblScope unit="issue">1</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <revisionDesc>
            <listChange>
                <change>
                    <date>2017-03-16</date>
                    <name>Neja Blaj Hribar</name>
                    <desc>Pretvorba iz DOCX v TEI, dodatno kodiranje</desc>
                </change>
            </listChange>
        </revisionDesc>
    </teiHeader>
    <text>
        <front>
            <docAuthor>Klemen Kocjančič</docAuthor>
        </front>
        <body>
            <p>Konec leta 2016 je anglo-ameriška založba Fonthill Media Publications izdala novo
                kroniko 14. grenadirske divizije Waffen-SS (ukrajinska št. 1) v dveh knjigah. </p>
            <p>Prva knjiga (<hi rend="italic">The History of the Galician Division of the Waffen-SS.
                    Volume 1. On the Eastern Front</hi>) zajema zgodovino Ukrajine pod nemško
                okupacijo in okoliščine nastanka ideje o ukrajinski diviziji Waffen-SS. Sledi opis
                ustanovitve divizije ter nato prvi boji divizije na vzhodni fronti proti sovjetski
                Rdeči armadi. Za slovensko zgodovinopisje je bolj zanimiva druga knjiga, saj pokriva
                delovanje divizije v Sloveniji leta 1945.</p>
            <p>Melnyk se je s svojim predhodnim delom (<hi rend="italic">To Battle – The Formation
                    and History of the 14th Galician Waffen-SS Division</hi>. Solihull: Helion &amp;
                Co., 2002) že uveljavil kot raziskovalec dotične divizije, pri čemer je predhodno
                delo zdaj razširil z novimi viri. Uporabil je izvirne ukrajinske, nemške, britanske
                in deloma tudi slovenske medvojne dokumente (iz poljskih, slovenskih, nemških,
                ukrajinskih, ameriških in britanskih javnih in tudi zasebnih arhivov), spomine in
                intervjuje z veterani divizije ter tudi povojno literaturo. </p>
            <p>Druga knjiga, predmet te ocene, je razdeljena na pet vsebinskih delov: o
                reorganizaciji in popolnitvi divizije po bojih na vzhodni fronti, sodelovanju v
                zatrtju slovaške vstaje konec leta 1944, premestitvi v Slovenijo in bojih proti
                slovenskim partizanom, zadnjih bojih divizije na področju Avstrije ter povojnih
                dogodkih. Slovenske zgodovinarje bosta najbolj pritegnila tretje in četrto poglavje,
                saj je tu avtor opisal križanje poti ukrajinskih esesovcev in slovenskih partizanov
                na področju današnje Slovenije in v zadnjih bojih na avstrijskih tleh.</p>
            <p>Prvo poglavje opisuje, kako je diviziji po bojih na vzhodni fronti leta 1944 grozilo
                razformiranje, a so se nemški funkcionarji odločili – »zaradi političnih razlogov« –
                za nadaljnji obstoj divizije. Konec avgusta 1944 so divizijo poslali v šlezijski
                Neumhammer, kjer so jo namestili v bivše taborišče za vojne ujetnike. Tu so bili
                nekateri preživeli ukrajinski in nemški pripadniki divizije odlikovani in/ali
                povišani, pri čemer so v divizijo prihajali novi pripadniki. V začetku septembra je
                divizija imela le dobrih pet tisoč vojakov, toda v slabih treh tednih se je okrepila
                na skoraj trinajst tisoč.</p>
            <p>A medtem ko se je v Šleziji začela reorganizacija divizije, se je 29. avgusta istega
                leta začela slovaška nacionalna vstaja, ki je želela zagotoviti hiter prodor
                sovjetske Rdeče armade čez Karpate, nakar bi s slovaškega ozemlja napadli nemške
                sile v Romuniji in na Madžarskem, s čimer bi se zrušil južni del vzhodne fronte. 1.
                češkoslovaška armada je bila okrepljena s sovjetsko izurjenimi in vodenimi padalci
                in partizani, s čimer so ogrozili nemško fronto. Posledično so na Slovaško poslali
                bližnje razpoložljive enote in tako je tudi ukrajinska divizija Waffen-SS oblikovala
                bojno skupino v moči okrepljenega bataljona (bataljon so primarno popolnili s
                prostovoljci, veterani vzhodne fronte), ki je nato sodelovala v bojih proti
                slovaškim vstajnikom. Sredi oktobra je bil na Slovaško poslan še preostanek
                divizije. Tu je divizija nadaljevala reorganizacijo in boje proti slovaškim
                partizanom ter nato tudi proti Rdeči armadi.</p>
            <p>Proti koncu januarja 1945 je divizija dobila ukaz, da se premakne na področje Spodnje
                Štajerske. Zaradi pomanjkanja goriva, motornih vozil in tudi obremenjene železnice
                (z vlaki, namenjenimi proti vzhodni fronti) je večina divizijskih vojakov
                prepešačila pot do Slovenije, kamor so prispeli v drugi polovici februarja istega
                leta. Tu so bili podrejeni višjemu esesovskemu in policijskemu vodji Erwinu
                Rösenerju, pri čemer je bila večina divizijskih enot razporejena po Sloveniji,
                nekatere enote pa so bile tudi v Avstriji. Podobno kot na Slovaškem so enote
                razporedili po številnih krajih (javnih in zasebnih poslopjih) ter jih zadolžili za
                varovanje lokalnih komunikacijskih poti. V času divizijskega bivanja na Slovenskem
                je treba omeniti tri dogodke, ki razbijajo mit o elitizmu Waffen-SS: iz divizije so
                sprva odstranili vse »nezaželene elemente« (samo iz enega pehotnega polka okoli
                400), ki so jih razorožili in premestili v delovne bataljone. Sledila je vključitev
                predhodno samostojnega ukrajinskega bataljona, ki pa se je začela z uporom. Ko je
                Hitler med eno štabno konferenco naletel na omembo divizije, se je s tem skoraj
                začel konec formacije, saj je bil izdan ukaz, da se razoroži cela divizija. Kmalu
                zatem je bil ukaz preklican. Poleg varovanja cest in železnice je bila divizija
                uporabljena tudi v več operacijah proti enotam NOV in POS: na področju Mozirskih
                planin, na Gorenjskem in Dolenjskem. Delovanje ukrajinske divizije Waffen-SS na
                Slovenskem je dobro dokumentirano z več deli o enotah NOV in POS, medtem ko se je z
                divizijo še najbolj podrobno ukvarjal poveljnik partizanov na Mozirskih planinah
                Franc Sever - Franta (<hi rend="italic">Past na Menini planini: Kako smo prelisičili
                    XIV. SS-divizijo na Menini planini</hi>. Ljubljana: Forma 7, 2010). A ker se je
                vzhodna fronta že približala divizijskemu področju, so že 1. aprila tega leta
                poslali prvi polk v boj proti sovjetskim silam. Čez nekaj dni je bila večina
                divizije poslana na vzhodno fronto.</p>
            <p>Četrto poglavje druge knjige se ukvarja z zadnjimi boji ukrajinske divizije Waffen-SS
                v zadnjem slabem mesecu vojne. V tem času je divizija zadrževala oziroma poskušala
                zadrževati napredovanje sovjetskih sil, hkrati pa je Ukrajinska ljudska armada
                začela tudi formalni prevzem divizije. Ta je 25. aprila tega leta postala 1.
                divizija Ukrajinske ljudske armade, a dejansko je to bilo le simbolično dejanje tik
                pred koncem vojne; dejanski nadzor nad divizijo so še vedno imeli Nemci. Maja 1945
                so se divizijski pripadniki ponovno spopadali s partizani oz. pripadniki
                Jugoslovanske ljudske armade, ki so prodrli na avstrijsko Koroško in Štajersko.
                Divizija je hotela prodreti čim bolj proti zahodu in se predati britanskim silam, ki
                so prodirale proti Celovcu. Medtem ko je večini divizijskih pripadnikov uspelo, da
                so se predali Britancem, so se nekateri predali tudi Američanom, spet tretji pa so
                postali sovjetski oz. jugoslovanski vojni ujetniki.</p>
            <p>V drugi polovici maja so Britanci dokončno razorožili še zadnje oborožene Ukrajince
                in jih začeli deportirati v vojno-ujetniška taborišča v Italiji. V Bellarii oz.
                Riminiju se je tako zbralo okoli enajst tisoč preživelih pripadnikov divizije. Tu se
                je dobrih tisoč vojakov odločilo za prostovoljno vrnitev v Sovjetsko zvezo. Večina
                se je odločila za zahodne zaveznike in aprila 1947 so se začeli transporti
                Ukrajincev v Anglijo. Tam so bili zaposleni kot kmetijski delavci ali rudarji,
                medtem ko so se nekateri javili za odstranjevanje neeksplodiranih minskih sredstev.
                Šele v drugi polovici leta 1948 so Ukrajinci pridobili svobodo, kar je okoli štiri
                tisoč posameznikov izkoristilo za nadaljnjo emigracijo v Kanado, ZDA, Avstralijo,
                Argentino, Brazilijo, Nemčijo, Francijo itd.</p>
            <p>Kljub temu da bi si lahko želeli, da bi avtor uporabil (še) več slovenske literature
                oz. arhivskih virov, ki se nanašajo na delovanje ukrajinske divizije, je ta
                najnovejša knjiga pomemben vir za dopolnitev razumevanja vojaške zgodovine Slovenije
                s predstavitvijo medvojnega dogajanja še z »druge strani«.</p>
            <p>Avtor je pri raziskovanju uporabil še malo znano skupino medvojnih dokumentov, nemške
                depeše, ki so jih britanski obveščevalci prestregali in dešifrirali ter se nanašajo
                na delovanje divizije na področju Slovenije. Uporabnost te skupine dokumentov za
                dodatno razjasnitev medvojnih dogodkov do zdaj še ni bila raziskana.</p>
        </body>
    </text>
</TEI>
