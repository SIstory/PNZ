<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Simpozij <hi rend="italic">Starost – izzivi historičnega raziskovanja</hi>
                    (Ljubljana, 8. in 9. november 2016)</title>
                <author>
                    <name>Nataša</name>
                    <forename>Hönig</forename>
                </author>
            </titleStmt>
            <editionStmt>
                <edition><date>2017-03-14</date></edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Kongresni trg 1</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/210</pubPlace>
                <date>2016</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">57</biblScope>
                <biblScope unit="issue">1</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <revisionDesc>
            <listChange>
                <change>
                    <date>2017-03-16</date>
                    <name>Neja Blaj Hribar</name>
                    <desc>Pretvorba iz DOCX v TEI, dodatno kodiranje</desc>
                </change>
            </listChange>
        </revisionDesc>
    </teiHeader>
    <text>
        <front>
            <docAuthor>Nataša Hönig</docAuthor>
        </front>
        <body>
            <p>Vprašanje staranja v današnji družbi postaja vse bolj aktualno in eden glavnih
                razlogov je daljšanje življenjske dobe, kar vedno bolj navdihuje posameznike,
                strokovnjake in znanstvenike, ki se podajajo v preučevanje skrivnostnega procesa
                nastanka, razvoja in zatona življenja. </p>
            <p>Dvodnevni simpozij z naslovom <hi rend="italic">Starost – izzivi historičnega
                    raziskovanja</hi>, v organizaciji Inštituta za novejšo zgodovino, je potekal 8.
                in 9. novembra 2016. Programski odbor so sestavljali dr. Žarko Lazarevič, dr. Meta
                Remec, dr. Mojca Šorn, v organizacijskem odboru so bile Neja Blaj Hribar, dr. Meta
                Remec in dr. Mojca Šorn. Simpozij je bil posvečen temam, kot so percepcije in
                razumevanje starosti ter staranja skozi čas, skrb za ostarele, upokojevanje,
                prizadevanje za aktivno starost in pregled razvoja institucionalizirane oskrbe skozi
                čas. </p>
            <p>Znanstveni simpozij sta odprla pozdravni govor dr. Damjana Guština, direktorja
                Inštituta za novejšo zgodovino, in uvodni nagovor dr. Žarka Lazareviča, vodje
                programskega odbora konference. Posvet, ki ga je prvi dan vodil dr. Andrej Studen,
                je začela dr. Dragica Čeč z referatom <hi rend="italic">Percepcije in izkušnje
                    starosti med nižjimi družbeni sloji v prvi polovici 19. stoletja</hi>, v katerem
                se je posvetila analizi podpore prejemnikov iz kranjskega sklada za reševanje
                problemov revnih oz. ubožnega sklada v Ljubljani. Referata dr. Milana Ambroža z
                naslovom
                <hi rend="italic">Družbena konstrukcija starosti med starejšimi in mlajšimi v Sloveniji in na Hrvaškem </hi>žal
                ni bilo, ker je bil odsoten. Dr. Jana Mali je govorila o medgeneracijskih dimenzijah
                dolgotrajne oskrbe, medgeneracijskem sožitju ter solidarnosti. Dr. Mojca Ramšak se
                je ukvarjala z analizo prikaza starosti v pohorski pravljični prozi. Sledila je dr.
                Katja Mihurko Poniž z referatom
                    ”<hi rend="italic">Rajši </hi>’<hi rend="italic">stara
                    devica</hi>‛<hi rend="italic">, nego nesrečna ženica</hi>“: <hi rend="italic"
                    >podobe starejših žensk v delih zgodnjih slovenskih pisateljic</hi>, v katerem
                je razpravljala o problematiki in zanemarjenosti podob starejših žensk v slovenski
                pripovedni prozi. Pregledno je predstavila redke like starejših žensk v delih
                slovenskih pisateljev iz časa realizma in moderne. Poudarila je, da so starejše
                ženske redko prikazane v pozitivni luči, po navadi so izpostavljene posmehu, posebej
                če imajo status neporočene ženske. </p>
            <p>Po kratkem premoru je dr. Alenka Kačičnik Gabrič govorila o instituciji
                prevžitkarskega prava in pogodbah, ki so pomenile pomembno nadomestilo za manjkajoče
                socialno in zdravstveno zavarovanje na kmečkih posestih in na ta način garancijo za
                starost. <hi rend="italic">Začetki pokojninskega zavarovanja kmetov: od prevžitka do
                    zakona o pokojninskem in invalidskem zavarovanju</hi> je bil naslov referata dr.
                Mete Remec, ki se je ukvarjala z razvojem oskrbe ostarelih kmetov, o izjemno težkem
                položaju zaradi nizkih pokojnin. Predstavila je proces, ki se je začel s sistemom
                medgeneracijske solidarnosti v okviru družin in je privedel do Zakona o pokojninskem
                in individualnem zavarovanju, sprejetem leta 1992. Dr. Marija Počivavšek je v
                prispevku <hi rend="italic">V </hi>(<hi rend="italic"
                    >varno</hi>) <hi rend="italic">starost brez penzije</hi> predstavila življenje
                Franca Strupija, lastnika steklarskega podjetja, ki je vlagal v nepremičnine in si
                na ta način zagotovil varno starost.</p>
            <p>Sledil je nastop dr. Bojana Balkovca z naslovom <hi rend="italic">Delavka in delavec
                    se starata</hi>, v katerem je predstavil vpliv sprememb demografske slike,
                prirastek ter staranje prebivalstva v Sloveniji od zaključka druge svetovne vojne do
                osamosvojitve Slovenije ter preoblikovanje pokojninskega sistema, na kar je tudi
                vplivala spreminjajoča se demografska slika Slovenije. Prvi dan posveta se je končal
                s prezentacijo dr. Aleksandra Lorenčiča, ki je v referatu <hi rend="italic"
                    >Medgeneracijska solidarnost na primeru slovenskega pokojninskega sistema</hi>
                govoril o slovenskem sistemu socialne varnosti, ki je temeljil na sprotnem
                financiranju, ter o spremembah, nastalih po letu 2000. V zaključku je poudaril, da
                tudi novosti ne bodo zadostile in da je tudi nov sistem potreben korenitejših
                sprememb. </p>
            <p>Drugi dan simpozija je vodstvo prevzela dr. Meta Remec. Prvi sklop je odprl dr.
                Andrej Pančur z referatom <hi rend="italic">Družinske in bivanjske razmere
                    starostnikov</hi>: <hi rend="italic">analiza popisa prebivalstva občine Bela
                    Cerkev 1869</hi>. Dr. Andrej Studen je na primeru hiralnice Vojnik predstavil
                problematiko starih, onemoglih in neozdravljivo bolnih oseb, revnih in brez
                sorodnikov, ljudi, ki niso bili deležni niti najnujnejše nege in zdravstvene oskrbe.
                O razvoju domov za stare ljudi v času socializma v Sloveniji je govorila dr. Marta
                Rendla. </p>
            <p>V drugem sklopu so svoje referate predstavili dr. Dunja Dobaja, dr. Mojca Šorn, dr.
                Željko Oset in dr. Dušana Findeisen. <hi rend="italic">Delovanje državnih
                    upokojencev za Dravsko banovino v Ljubljani v letih 1936–1941</hi> je naslov
                referata dr. Dunje Dobaja, ki se je osredotočila na delovanje društva. Na ta način
                je poskušala prikazati pogoje upokojevanja državnih uslužbencev, način odmerjanja
                višine pokojnin ter sodelovanje z drugimi društvi izven Dravske banovine, s katerimi
                so nastopali združeno pred državnimi oblastmi. Dr. Mojca Šorn je na primeru
                Dekorativne in Pletenine opozorila na pomen odnosa med zaposlenimi in njihovimi
                upokojenimi sodelavci. Temu je sledil nastop dr. Željka Oseta pod naslovom <hi
                    rend="italic">Starostno upokojevanje v slovenski akademski skupnosti: od
                    ustanovitve Univerze v Ljubljani do ZUJF-A</hi>. Dr. Oset se je ukvarjal s
                problematiko upokojevanja univerzitetnih profesorjev v Sloveniji. Drugi dan
                simpozija je zaključila dr. Dušana Findeisen s prispevkom <hi rend="italic"
                    >Slovenska univerza za tretje življenjsko obdobje – oranje in utrjevanje poti k
                    družbeno znani in prepoznani dejavni starosti</hi>. V okviru predstavitve smo se
                s pomočjo njene lastne izkušnje ter dokumentarnega filma seznanili z nastankom,
                razvojem in delovanjem Univerze. </p>
            <p>Staranje predstavlja sociokulturno in zgodovinsko kategorijo, na katero imajo
                neposreden vpliv družbenopolitične in ekonomske razmere v društvu. To je proces, ki
                še ni popolnoma raziskan in predstavlja vprašanje, s katerim se vsak na poseben
                način sooča ter premišljuje o njem, ga definira in mu pripisuje različne vrednote. Z
                zgodovinskega vidika so starost z različnimi shemami opredeljevali že v antiki, v
                njih pa so upoštevali fizikalne vzroke človekovega razvoja, stagnacije in regresa.
            </p>
        </body>
    </text>
</TEI>
