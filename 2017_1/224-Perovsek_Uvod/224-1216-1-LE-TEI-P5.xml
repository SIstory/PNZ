<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Uvodno pojasnilo</title>
                <author>
                    <name>
                        <forename>Jurij</forename>
                        <surname>Perovšek</surname>
                    </name>
                </author>
            </titleStmt>
            <editionStmt>
                <edition><date>2017-05-16</date></edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Kongresni trg 1</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/224</pubPlace>
                <date>2016</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">57</biblScope>
                <biblScope unit="issue">1</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <revisionDesc>
            <listChange>
                <change>
                    <date>2017-05-23</date>
                    <name>Neja Blaj Hribar</name>
                    <desc>Pretvorba iz DOCX v TEI, dodatno kodiranje</desc>
                </change>
            </listChange>
        </revisionDesc>
    </teiHeader>
    <text>
        <front>
            <docAuthor>Jurij Perovšek</docAuthor>
        </front>
        <body>
            <p> Inštitut za novejšo zgodovino v Ljubljani je v okviru izvajanja raziskovalnega
                programa
                P6-0281<hi rend="italic" xml:space="preserve"> Idejnopolitični in kulturni pluralizem in monizem na Slovenskem v 20. stoletju</hi>,
                ki ga sofinancira Javna agencija za raziskovalno dejavnost Republike Slovenije, v
                programskem obdobju 2015–2020 prešel k raziskavi razvoja političnih strank in
                institucij države na Slovenskem od konca 19. do začetka 21. stoletja. Programska
                skupina, ki od leta 2004 izvaja omenjeni raziskovalni program, je doslej v
                raziskovanju idejne, politične in kulturne zgodovine Slovencev iz programskega
                časovnega in problemskega polja razčlenila najbolj značilne razvojne procese, ki so
                označevali omenjena področja slovenske nacionalne zgodovine. Raziskave so bile
                opravljene v okviru historične osmislitve procesa idejnopolitične plastitve v
                slovenskem narodnem gibanju v drugi polovici 19. stoletja in skozi razčlembo
                ključnih obdobij in prelomov, v katerih je bilo vprašanje idejnopolitičnega in
                kulturnega pluralizma in monizma v 20. stoletju na Slovenskem najbolj izpostavljeno
                (programsko obdobje 2004–2008), ter v okviru obravnave problemske kompleksnosti
                vprašanja demokracije in demokratičnih vrednot v slovenski zgodovinski izkušnji od
                konca 19. stoletja do vključitve Republike Slovenije v Evropsko unijo leta 2004
                (programsko obdobje 2009–2014). Raziskovalna spoznanja, dobljena v letih 2004–2014,
                so programsko skupino z vidika vsebinske povezanosti obravnavane problematike
                usmerila v zdajšnjo razčlenitev razvoja strankarskih subjektov in države v
                idejnopolitični, kulturni in družbenogospodarski dinamiki moderne in postmoderne
                dobe na Slovenskem. To je bil doslej opazen manko v slovenskem zgodovinopisju.</p>
            <p> Raziskovalna osredotočenost programske skupine zajema obravnavo pojma stranke kot
                tvorbe modernih in modernizirajočih se političnih sistemov, obravnavo pogojev in
                načinov ustanavljanja strank ter njihovega značaja kot različnih sistemov skupinskih
                družbenih, ideoloških, političnih, vrednostnih in narodnostnih smotrov ter sredstev.
                Na tej podlagi in ob upoštevanju vsakokratnih zgodovinskih okvirov političnega
                delovanja programska skupina razčlenjuje konkretne strankarske organizme ter njihov
                razvoj v obdobju, ki ga opredeljuje raziskovalni program. Njihova razčlenitev zadeva
                vprašanja strankarske organizacije in njenega teritorialnega razvoja,
                znotrajstrankarske discipline, političnoprogramskih nazorov, agitacije in
                propagande, vloge in mesta posameznih strank v javnem življenju in razmerju
                politične ter družbene moči, parlamentarne (in izvenparlamentarne) ter vladne ali
                nevladne strankarske strategije in taktike, političnega strankarstva v državni
                upravi in drugih delih sistema javnih služb ter funkcij, problematiko strankarskih
                elit, (karizmatičnih) voditeljev in strankarske birokracije, vprašanje prepletenosti
                politike, kulture, znanosti in gospodarstva, odnos strank do pomembnih institucij
                civilne družbe, tiska in drugih medijev ter obliko med njimi vzpostavljene ali
                nevzpostavljene soodvisnosti. Programska skupina je na ta način začrtala osvetlitev
                razvoja, pomena in zgodovinskega vpliva strankarskih subjektov na slovensko družbo v
                zadnjih treh desetletjih habsburške monarhije, med prvo svetovno vojno, v prvi
                jugoslovanski državi, med drugo svetovno vojno, v drugi jugoslovanski državi in v
                Republiki Sloveniji. Obenem se je usmerila tudi v preučitev načina delovanja in
                vloge institucij države pri oblikovanju vsebine in podobe družbenega in političnega
                življenja na Slovenskem v omenjenih razdobjih. </p>
            <p> Programska skupina svoje delo izvaja po uveljavljenem zgodovinopisnem raziskovalnem
                postopku, že dalj časa razširjenem tudi na uporabo sodobnih orodij, ki jih ponuja
                digitalna humanistika. Njeni člani opravljajo primarno raziskovalno delo doma in v
                tujini. Od arhivskih in knjižničnih ustanov so doslej za potrebe raziskave
                pregledali gradivo v Arhivu Republike Slovenije, Narodni in univerzitetni knjižnici
                ter fondu Knjižnice INZ v Ljubljani, Pokrajinskem arhivu Maribor, Arhivu Jugoslavije
                v Beogradu ter Arhivu novejših dokumentov in v knjižnicah Univerze v Varšavi.
                Uporabili so tudi vso ustrezno domačo in tujo znanstveno literaturo.</p>
            <p> Programska skupina svojo raziskavo izvaja stopnjevano. V njeni prvi stopnji je
                obdelala nastanek, organizacijsko strukturo, ozemeljski obseg, politični razvoj in
                notranjo dinamiko strankarskih subjektov na Slovenskem v času, ki mu je raziskava
                namenjena. Raziskovalne rezultate iz te stopnje izvajanja raziskovalnega programa,
                opravljene v letih 2015–2016, predstavljamo v pričujoči številki inštitutove
                znanstvene revije <hi rend="italic">Prispevki za novejšo zgodovino</hi>. Programska
                skupina tako poleg monografskih in drugih znanstvenih objav s področja svojega
                raziskovalnega dela v zaokroženi obliki predstavlja njegove sprotne rezultate.</p>
            <p>V Ljubljani, 8. maja 2017 Vodja programske skupine</p>
        </body>
    </text>
</TEI>
