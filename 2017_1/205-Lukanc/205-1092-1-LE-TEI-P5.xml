<?xml version="1.0" encoding="UTF-8"?><TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Vzpon komunistov na oblast: Primerjava Poljske in Jugoslavije<note place="foot" xml:id="ftn2" n="*"> Raziskava
                    je nastala v okviru raziskovalnega programa P6-0281 Idejnopolitični
                    in kulturni pluralizem in monizem na Slovenskem v 20. stoletju, ki
                    ga sofinancira Javna agencija za raziskovalno dejavnost Republike
                    Slovenije iz državnega proračuna.</note></title>
                <author>
                <name>
                    <forename>Maja</forename>
                    <surname>Lukanc</surname>
                    <roleName>Univ. dipl. zgod.</roleName>
                    <roleName>mlada raziskovalka</roleName>
                    <affiliation>Inštitut za novejšo zgodovino</affiliation>
                    <address>
                        <addrLine>Kongresni trg 1</addrLine>
                        <addrLine>SI-1000 Ljubljana</addrLine>
                    </address>
                    <email>maja.lukanc@inz.si</email>
                </name>
                </author>
            </titleStmt>
            <editionStmt>
                <edition><date>2017-02-22</date></edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Kongresni trg 1</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/205</pubPlace>
                <date>2016</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">57</biblScope>
                <biblScope unit="issue">1</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <profileDesc>
            <langUsage>
                <language ident="sl"/>
                <language ident="en"/>
            </langUsage>
            <textClass>
                <keywords xml:lang="en">
                    <term>Poland</term>
                    <term>Yugoslavia</term>
                    <term>Communist Party of Yugoslavia</term>
                    <term>Polish
                        Workers' Party</term>
                    <term>rise to power</term>
                </keywords>
                <keywords xml:lang="sl">
                    <term>Poljska</term>
                    <term>Jugoslavija</term>
                    <term>Komunistična partija Jugoslavije (KPJ)</term>
                    <term>Poljska delavska partija (PPR)</term>
                    <term>vzpon na oblast</term>
                </keywords>
            </textClass>
        </profileDesc>
        <revisionDesc>
            <listChange>
                <change>
                    <date>2017-04-03</date>
                    <name>Neja Blaj Hribar</name>
                    <desc>Pretvorba iz DOCX v TEI, dodatno kodiranje</desc>
                </change>
            </listChange>
        </revisionDesc>
    </teiHeader>
    <text>
        <front>
            <docAuthor>Maja Lukanc<note place="foot" xml:id="ftn1" n="**">
                <hi rend="bold">Univ. dipl. zgod., mlada raziskovalka, Inštitut za novejšo
                    zgodovino, Kongresni trg 1, SI-1000 Ljubljana,
                    maja.lukanc@inz.si</hi></note></docAuthor>
            <docImprint>
                <idno type="cobissType">Cobiss tip: 1.02</idno>
                <idno type="UDC"/>
            </docImprint>
            <div type="abstract">
                <head>IZVLEČEK</head>
                <p><hi rend="italic">Komunističen prevzem oblasti na Poljskem in v Jugoslaviji je kljub
                    podobni izkušnji medvojne agresije potekal precej drugače. V obeh državah se je
                    začel že med vojno, a jugoslovanska partija je z lastnimi silami dokončno
                    utrdila svojo moč že leta 1945, medtem ko je poljskim komunistom konsolidacijo
                    oblasti uspelo doseči dve leti po koncu vojne ob izdatni pomoči Sovjetske zveze
                    in prisotnosti Rdeče armade. Prispevek poskuša primerjalno predstaviti vzpon
                    poljske in jugoslovanske komunistične partije na oblast, s poudarkom na pri nas
                    manj znanem poljskem primeru. Kronološko osvetli medvojni razvoj obeh
                    komunističnih gibanj, njunih partijskih linij ter nastajajočih oblastnih
                    organov. Posebno pozornost posveti dejavnikom, ki so vplivali na različna
                    politična in družbena položaja poljskih ter jugoslovanskih komunistov, kot tudi
                    vprašanju, kako sta jim partiji morali prilagajati svoje metode, taktiko, in
                    tempo vzpona na oblast.</hi></p>
                <p><hi rend="italic">Ključne besede: Poljska, Jugoslavija, Komunistična partija
                    Jugoslavije (KPJ), Poljska delavska partija (PPR), vzpon na oblast</hi></p>
            </div>
            <div type="abstract" xml:lang="en">
                <head>ABSTRACT</head>
                <head>THE COMMUNIST RISE TO POWER: COMPARISON BETWEEN POLAND AND
                    YUGOSLAVIA</head>
                <p><hi rend="italic">Despite the similarity of experience with the wartime aggression,
                    the communist rise to power in Poland and Yugoslavia proceeded very differently.
                    In both of these countries the communist ascent already started during the war.
                    However, the Yugoslav Communist Party completely consolidated its power already
                    in 1945 by relying on its own forces, while the Polish communists only managed
                    to strengthen their authority two years after the end of the war, thanks to the
                    massive support from the Soviet Union and the presence of the Red Army. The
                    contribution attempts to make a comparative presentation of the rise of the
                    Polish and Yugoslav Communist Parties to power, as well as place an emphasis on
                    the Polish example, which is not as widely known in Slovenia. The contribution
                    also provides a chronological outline of the wartime development of both
                    communist movements, their Parties and the nascent authority bodies. It pays
                    special attention to the factors that influenced the different political and
                    social position of the Polish and Yugoslav communists as well as to the question
                    of how the Parties had to adapt their tactics, methods and tempo of their rise
                    to power.</hi></p>
                <p><hi rend="italic">Keywords: Poland, Yugoslavia, Communist Party of Yugoslavia, Polish
                    Workers' Party, rise to power</hi></p>
            </div>
        </front>
        <body>
            <div><p>Prevladujoča značilnost povojne srednje in vzhodne Evrope je bila diskontinuiteta.
                Spremenili se niso le politični režimi, ampak tudi meje. Jugoslavija in Poljska
                nista bili nobeni izjemi in prav slednja je doživela najbolj radikalno spremembo –
                premik na zahod. Na račun Sovjetske zveze je izgubila okoli 175.000 km<hi rend="superscript">2</hi> svojega predvojnega ozemlja, a na drugi strani
                pridobila približno 100.000 km<hi rend="superscript">2</hi> nemškega ozemlja; bivša
                vzhodnopoljska območja so tako postala del današnje Ukrajine, Belorusije in Litve,
                nekdanji vzhodni nemški teritoriji pa so se spremenili v zahodno in priobalno
                Poljsko. Ozemeljske spremembe so spremljale množične migracije prebivalstva in tako
                je na poljskih »ponovno pridobljenih ozemljih« našlo nov dom okoli 4,5 milijona
                Poljakov. Med vojno in neposredno po njej so izginile številne zgodovinske
                manjšinske skupnosti (Judje, Nemci, Ukrajinci), nekateri predeli države so bili
                dobesedno narodnostno »očiščeni« in Poljska se je iz etnično pestre skupnosti
                spremenila v bolj ali manj homogen monolit. </p>
            <p>Od Poljske in Jugoslavije je vojna terjala tragično visok človeški davek, glede na
                število prebivalstva enega najvišjih v Evropi. Na Poljskem je življenje izgubilo
                okoli 5,6 milijona prebivalcev (od tega 3 milijone Judov), kar je predstavljalo med
                16 in 17 odstotkov vse populacije,<note place="foot" xml:id="ftn3" n="1"> Podatki o številu umrlih na Poljskem v drugi svetovni
                        vojni se razlikujejo, zaradi pomanjkanja zanesljivih virov je število žrtev
                        težko natančno določiti (ocene so odvisne tudi od obravnavanega geografskega
                        območja in vštetih etničnih skupin). Najnovejše številke se gibljejo med
                        5,62 in 5,82 milijona (Wojciech Materski in Tomasz Szrota, <hi rend="italic">Polska 1939-1945. Straty osobowe i ofiary
                            represji pod dwiema okupacjami</hi> (Warszawa: Instytut Pamięci
                        Narodowej, 2009), 29–32) oziroma med 4,35 in 4,9 milijona žrtev (Czesław
                        Brzoza in Andrzej Leon Sowa, <hi rend="italic">Historia Polski 1918-1945</hi> (Kraków: Wydawnictwo Literackie, 2009),
                        694–6).</note> Jugoslavija pa je utrpela okoli milijon žrtev, kar je
                znašalo okoli 5,9 odstotka prebivalstva.<note place="foot" xml:id="ftn4" n="2"> Vladimir Žerjavić, <hi rend="italic">Gubici
                            stanovništva</hi> (Zagreb: Jugoslovensko viktimološko društvo, 1989),
                        70.</note> Vojna je uničila tudi dobršen del materialnega bogastva, ki
                so ga ustvarile prejšnje generacije. Poljska in Jugoslavija sta bili poleg Madžarske
                po vojni med najbolj opustošenimi državami. Uničena je bila okoli polovica njunega
                železniškega omrežja, na Poljskem je bilo porušenih 62 odstotkov industrijskih in
                trgovskih kapacitet, uničenih okoli 28 odstotkov gozdov, v Jugoslaviji se je obseg
                živine skrčil za 60 odstotkov in uničenega je bilo 56 odstotkov kmečkega inventarja.
                Varšava je bila eno izmed najbolj uničenih evropskih mest, saj je bilo po vstaji v
                centru mesta kar 80 odstotkov stavb porušenih ali poškodovanih.<note place="foot" xml:id="ftn5" n="3">
                        <hi rend="italic">Sprawozdanie w przedmiocie strat i szkód wojennych Polski
                            w latach 1939-1945</hi> (Warszawa: Biuro
                        Odszkodowań Wojennych przy Prezydium Rady Ministrów, 1947), 31. Brzoza in
                        Sowa, <hi rend="italic">Historia Polski 1918-1945</hi>, 697. Jože Pirjevec, <hi rend="italic">Jugoslavija: nastanek,
                            razvoj ter razpad Karadjordjevićeve in Titove Jugoslavije</hi> (Koper:
                        Lipa, 1995), 156. Ivan T. Berend, <hi rend="italic">Central and Eastern
                            Europe, 1944</hi>–<hi rend="italic">1993: detour from the periphery to
                            the peripher</hi> (New York: Cambridge University Press, 1996),
                    5.</note></p>
            <p>Za golimi statistikami pa se skriva predvsem nepredstavljivo moralno in psihološko
                opustošenje, ki je zaznamovalo vojno generacijo – nekoč nedojemljive stvari, kot so
                množični grobovi, begunci, ruševine, kaos, revščina in ponižanje, so postale del
                vsakdana, kar je dodatno prispevalo k prelomu kontinuitete. A konec vojne in začetek
                novega obdobja sta obljubljala tudi prekinitev bede, nacionalnih mrženj oziroma
                nacizma, fašizma, vojne kot take in genocida. Povojna otopelost se je tako mešala z
                navdušenjem nad novim začetkom in zlomljena kontinuiteta je odprla vrata
                novonastalim političnim silam.<note place="foot" xml:id="ftn6" n="4"> Berend, <hi rend="italic">Central and Eastern
                            Europe</hi>, 6.</note></p></div>
            <div><head>Partiji</head>
            <p>V medvojnem obdobju sta se poljska in jugoslovanska komunistična partija znašli v
                podobno neugodnem položaju. Prva<note place="foot" xml:id="ftn7" n="5"> V omenjenem času so bili poljski komunisti združeni v
                        Poljski komunistični delavski partiji (KPRP), ki je leta 1918 nastala s
                        spojitvijo skrajno leve frakcije Poljske socialistične stranke (PPS) ter
                        Socialne demokracije Poljskega kraljestva in Velike kneževine Litve
                        (SDKPiL). Po številnih neuspehih in spoznanju, da je stranka napačno ocenila
                        notranje in zunanje politične okoliščine, so leta 1925 sledile določene
                        spremembe in preimenovanje v Komunistično partijo Poljske (KPP).</note>
                je bila zaradi svojih radikalnih stališč in podpore Rdeči armadi v poljsko-sovjetski
                vojni prepovedana in potisnjena v ilegalo že leta 1919, medtem ko je bilo
                jugoslovanski partiji delovanje prepovedano leto kasneje z »Obznano«. Močno
                razdeljeni poljski komunisti so kmalu spoznali zgrešenost svoje politike in leta
                1922 prek svoje legalne organizacije Zveza proletariata mest in vasi (<hi rend="italic">Związek Proletariatu Miast i Wsi</hi> – ZPMW) sodelovali na
                volitvah, kjer so osvojili dva sedeža v parlamentu. A zaradi močne socialistične
                opozicije, partijskega radikalizma in asociacij z Rusijo oziroma Sovjetsko zvezo jim
                je v teku desetletja že tako majhna podpora hitro upadala. Hkrati Stalin ni nikoli
                docela zaupal v Komunistično partijo Poljske (KPP) in konec tridesetih, na vrhuncu
                NKVD »paranoje«, je v čistkah izginilo okoli 5.000 poljskih komunistov (praktično
                vsi aktivni člani), partija pa je bila leta 1938 razpuščena.<note place="foot" xml:id="ftn8" n="6"> Czesław Brzoza, <hi rend="italic">Polska w czasach niepodległości i II wojny światowej (1918–1945)</hi>
                        (Kraków: Fogra, 2001), 81–2, 238. Norman Davies, <hi rend="italic">God's
                            playground. Vol. 2: a history of Poland: 1795 to the present</hi>
                        (Oxford: Oxford University, 2005), 404–5.</note> Jugoslovanski komunisti
                so se komaj izognili podobni usodi, saj je partiji leta 1937 prav tako grozila
                    ukinitev.<note place="foot" xml:id="ftn9" n="7"> Jože
                        Pirjevec, <hi rend="italic">Tito in tovariši</hi> (Ljubljana: Cankarjeva
                        založba, 2011), 50.</note> Po turbulentnem obdobju se je Tito utrdil
                kot generalni sekretar partije, ki je dobro organizirana in z dvema desetletjema
                izkušenj v ilegali pričakala izbruh vojne.</p>
            <p>V medvojnem položaju na Poljskem in v Jugoslaviji nastopajo določene že omenjene
                analogije, obstajajo pa tudi bistvene razlike. Vojna na Poljskem se je začela dve
                leti prej kot v Jugoslaviji in poljski komunisti so jo dočakali ohromljeni, brez
                partijske organizacije. Nasprotno je jugoslovanskim komunistom disciplinirana
                partijska struktura omogočila, da so kmalu po nemškem napadu na Sovjetsko zvezo
                prevzeli vodilno vlogo v osvobodilnem gibanju. Vojaške sile, ki so ostale zveste
                jugoslovanski vladi v izgnanstvu, so se sčasoma kompromitirale s sodelovanjem z
                okupatorjem in tako se na tleh razkosane države ni odvijala le narodnoosvobodilna
                vojna, ampak tudi državljanska vojna, ki so jo komunisti med drugim izkoristili za
                obračun s konservativnimi silami. Notranja in mednarodna položaja jugoslovanske
                vlade v izgnanstvu sta bila proti koncu vojne predvsem na račun Titovih komunistov
                oslabljena. Na Poljskem je namesto močnega komunističnega partizanskega gibanja
                nastala razvejana podtalna država, pod vodstvom legalne vlade v izgnanstvu. Podpiral
                jo je velik del prebivalstva, vključno z na Poljskem zelo vplivno Cerkvijo. Njena
                oborožena sila, <hi rend="italic">Armija Krajowa,</hi> je združevala politično zelo
                heterogene skupine, zdesetkano inteligenco, kmetstvo in delavstvo.<note place="foot" xml:id="ftn10" n="8"> Bernhard Chiari, »Die Heimatarmee
                        als Spiegelbild polnischer nationaler Identität,« v: <hi rend="italic">Die
                            polnische Heimatarmee: Geschichte und Mythos der Armia Krajowa seit dem
                            Zweiten Weltkrieg</hi>, ur. Bernhard Chiari in Jerzy Kochanowski
                        (München: R. Oldenbourg, 2003), 3. Hugh Seton-Watson, <hi rend="italic">The
                            East European revolution</hi> (New York in Washington: Frederick A.
                        Praeger, 1968), 168.</note> Vlogo poljske podtalne države je krepilo
                tudi dejstvo, da ni privolila v sodelovanje z okupatorjem. To je bila deloma
                posledica krutosti nemškega okupacijskega režima, ki je Poljakom dajal le malo
                iniciative za korporativno vedenje in jih tako gnal v podzemlje.<note place="foot" xml:id="ftn11" n="9"> Obstajale so oblike kolaboracije
                        na individualni ravni, medtem ko do jasne politične kolaboracije ni prišlo.
                        Podtalna država je s svojim moralnim kodeksom sama kazensko nastopala proti
                        kolaborantom in tako dodatno disciplinirala poljsko prebivalstvo. – John
                        Connelly, »Why the Poles Collaborated so Little: And Why That Is No Reason
                        for Nationalist Hubris,« <hi rend="italic">Slavic Review</hi> 64, št. 4
                        (2005): 775–8. Boris Mlakar, »Ideološke osnove kolaboracije v Evropi med
                        drugo svetovno vojno ter kratka primerjava s Slovenijo,«
                        <hi rend="italic" xml:space="preserve">Prispevki za novejšo zgodovino </hi>47,
                        št. 1 (2007): 160–2.</note> V izjemni razširjenosti poljskega podtalnega
                delovanja pa lahko vidimo tudi dediščino preteklih generacij, ki so se za ohranitev
                poljske kulture in suverenosti borile v ilegalnih strukturah že pod carsko Rusijo in
                    Prusijo.<note place="foot" xml:id="ftn12" n="10">
                        Connelly, »Why the Poles,« 774.</note>
            </p>
            <p>Poljski komunisti niso imeli možnosti zapolniti določene vrzeli v osvobodilnem
                gibanju in zavzeti podobne vloge kot njihovi jugoslovanski kolegi. Poleg pomanjkanja
                organizacijskih struktur jim je pridobivanje podpore oteževal tudi negativen odnos,
                ki ga je poljsko prebivalstvo gojilo do komunizma oziroma njegove zibelke Sovjetske
                zveze. Vzroke lahko iščemo v močni, zgodovinsko pogojeni protiruski usmerjenosti
                poljskega prebivalstva in tudi geografski bližini obeh držav. Številni Poljaki so
                bili namreč dobro seznanjeni z razmerami v Sovjetski zvezi v času velike ukrajinske
                lakote, del prebivalstva pa je v prvih dveh letih vojne na lastni koži občutil
                sovjetsko okupacijo. </p>
            <p>Poljsko komunistično gibanje in z njim povezan odpor sta upoštevanja vredna akterja
                postala šele ob podpori Moskve. Ideja o obnovitvi poljske komunistične partije je
                začela zoreti po Hitlerjevem napadu na Sovjetsko zvezo, ko so se tuji komunisti v
                sovjetskih očeh iz potencialnih sovražnikov prelevili v potencialne zaveznike. Še
                preden je Stalin spodbudil ponovno ustanovitev poljske komunistične partije, sta
                bila v juliju in avgustu 1941 podpisana dva sovjetsko-poljska sporazuma s poljsko
                vlado v izgnanstvu (kot tudi s Češkoslovaško).<note place="foot" xml:id="ftn13" n="11"> Dogovorili so se o izpustitvi poljskih vojnih ujetnikov in
                        organizaciji poljske vojske pod operativno komando Rdeče armade. Zaradi
                        nesporazumov se je poljska sekcija pod poveljstvom generala Andersa že
                        julija 1942 pridružila Britancem na Bližnjem vzhodu. Razprtije z vlado v
                        izgnanstvu, ki se ni strinjala s Stalinovimi ozemeljskimi zahtevami, so
                        povzročale nadaljnje napetosti. Konflikt je ne nazadnje močno zaostrila
                        katyńska afera – po njenem razkritju je Stalin prekinil diplomatske stike s
                        poljsko vlado v izgnanstvu. – Brzoza in Sowa, <hi rend="italic">Historia
                            Polski 1918</hi>–<hi rend="italic">1945</hi>, 525–8. Berend, <hi rend="italic">Central and Eastern Europe</hi>, 7.</note> Moskva je
                torej vodila dvotirno politiko – na eni strani je sodelovala z vladami v izgnanstvu,
                na drugi pa nadaljevala podpiranje in šolanje »narodnih komunistov«.<note place="foot" xml:id="ftn14" n="12"> Henryk Bartoszewicz,
                            <hi rend="italic">Polityka Związku Sowieckiego wobec państw Europy
                            Środkowo-Wschodniej w latach 1944-1948</hi>
                        (Warszawa: Książka i Wiedza, 1999), 8.</note>
            </p>
            <p>Konec leta 1941 je Rdeča armada pomagala prvi takšni skupini poljskih komunistov na
                območje okupirane Poljske, kjer so 5. januarja 1942 ustanovili novo Poljsko delavsko
                stranko (PPR). V imenu stranke so se izognili besedi »komunistična«, saj so se
                zavedali nenaklonjenosti poljskega prebivalstva komunizmu in Sovjetski zvezi.
                Novembra 1943 je stranka po izgubi radijske povezave z Moskvo za novega generalnega
                sekretarja izbrala Władisława Gomułko, v sestav centralnega komiteja pa je prišel
                Bolesław Bierut – dvojica, ki je v naslednjih nekaj letih (po sovjetskih navodilih)
                krojila usodo poljskih komunistov in države. </p>
            <p>PPR je na prehodu iz leta 1943 v 1944 ustanovil parlamentarno telo, imenovano Državni
                narodni svet (<hi rend="italic">Krajowa Rada Narodowa</hi> – KRN), ki naj bi bil
                dejanski politični predstavnik poljskega naroda. Kmalu zatem se je kot njegova
                oborožena sila oblikovala <hi rend="italic">Armija Ludowa</hi>. Predsedstvo KRN je
                prevzel Bierut in kmalu se je izrisal njegov konflikt z Gomułko, s katerim sta imela
                drugačen pogled na izgradnjo komunistične oblasti – medtem ko se je Gomułka zavzemal
                za postopno, administrativno izgradnjo sistema, je Bierut podpiral militantno
                sovjetizacijo s pomočjo NKVD in Rdeče armade.<note place="foot" xml:id="ftn15" n="13"> Brzoza, <hi rend="italic">Polska w czasach
                            niepodległości</hi>, 362–3. Piotr Gontarczyk, <hi rend="italic">Polska
                            Partia Robotnicza. Droga do władzy 1941-1944</hi>
                        (Warszawa: Wydawnictwo Fronda, 2006), 311, 389.</note> Novi oblastni
                organ je bil ustanovljen brez predhodnega posvetovanja z Moskvo in Stalin ga ni
                takoj priznal, saj ni želel prehitro izdati svojih načrtov o prihodnosti Poljske,
                hkrati pa ni bil prepričan, ali imajo poljski komunisti dejansko moč za uveljavitev
                svoje oblasti nad celotnim ozemljem države.<note place="foot" xml:id="ftn16" n="14"> Bartoszewicz, <hi rend="italic">Polityka Związku
                            Sowieckiego</hi>, 35.</note>
            </p>
            <p>Na osvobojenih jugoslovanskih ozemljih so prvi organi novih oblasti začeli nastajati
                prej kot na Poljskem. Že konec novembra 1942 je bil v Bihaću v Bosni pod taktirko
                komunistov ustanovljen Protifašistični svet narodne osvoboditve Jugoslavije (AVNOJ),
                ki pa prav tako kot KRN na zahtevo Kominterne oziroma Sovjetske zveze še ni postal
                predstavnik nove jugoslovanske oblasti. Leto kasneje je bil na drugem zasedanju
                Avnoja novembra 1943 v Jajcu izvoljen Nacionalni komite osvoboditve Jugoslavije
                (NKOJ) in tako je v kombinaciji z vlado v izgnanstvu prišlo do dvojne oblasti v
                Jugoslaviji. </p>
            <p>Do podobnega položaja je na Poljskem prišlo julija 1944, ko je bil ustanovljen
                Poljski komite narodne osvoboditve (<hi rend="italic">Polski Komitet Wyzwolenia
                    Narodowego</hi> – PKWN), pogosto imenovan kar lublinski komite, po mestu na
                vzhodnem Poljskem, kjer naj bi nastal. Javnosti je bila namreč predstavljena
                zavajajoča informacija, da je bila vzporedna komunistična vlada imenovana 21. julija
                z dekretom KRN v Lublinu, dejansko pa je bila oblikovana med 17. in 20. julijem pod
                Stalinovo taktirko v Moskvi.<note place="foot" xml:id="ftn17" n="15"> Ibid., 39.</note> Sovjetska stran je predlagala,
                da se beseda »vlada« izpusti iz uradnega naziva telesa, sam Vječeslav Molotov pa je
                predočil, naj se mu doda pridevnik »poljski«, da bi se tako poudarila suverenost
                ustanovljene institucije.<note place="foot" xml:id="ftn18" n="16"> Marcin Zaremba, <hi rend="italic">Komunizm,
                            legitymizacja, nacjonalizm: nacjonalistyczna legitymizacja władzy
                            komunistycznej w Polsce</hi> (Warszawa: Wydawnictwo Trio,
                        2005)<hi rend="italic" xml:space="preserve">, </hi>138. Bartoszewicz, <hi rend="italic">Polityka Związku Sowieckiego</hi>, 38.</note> Ob
                nastanku je komite izdal tudi svoj <hi rend="italic">Manifest</hi>, iz katerega so
                popolnoma izločili komunistične poudarke; v tem, kar je razglašal, se ni bistveno
                razlikoval od tistega, kar so proglašale druge politične skupine v državi ali
                    emigraciji.<note place="foot" xml:id="ftn19" n="17">
                        Zaremba, <hi rend="italic">Komunizm</hi>, 139.</note> Sovjetska zveza je
                z imenovanjem lublinskega komiteja želela mednarodno javnost predvsem opozoriti na
                dejstvo, da na Poljskem obstajata dva centra moči.</p>
            <p>Kljub vsej previdnosti in prilagoditvam pa proces komunističnega prevzema oblasti na
                poljskem ozemlju ni potekal v skladu s Stalinovimi pričakovanji. Komite in njegov
                program nista pridobila podpore Poljakov – večji del javnosti ga je dojemal kot tuje
                telo, ki ga je vsilila Sovjetska zveza.<note place="foot" xml:id="ftn20" n="18"> Bartoszewicz, <hi rend="italic">Polityka Związku
                            Sowieckiego</hi>, 48.</note> V lublinskem okrožju, kjer je imel
                komite sedež, je bilo nasprotovanje komunistom tako močno, da nobeden od tamkajšnjih
                pravnikov ni želel delati za PKWN. Dva, ki sta nazadnje privolila, sta odločitev
                kmalu obžalovala, saj so se ju prijatelji in znanci začeli izogibati – sodelovanju s
                komunistično oblastjo je pogosto sledila družbena izobčenost.<note place="foot" xml:id="ftn21" n="19"> Zaremba,
                        <hi rend="italic" xml:space="preserve">Komunizm, </hi>138.</note>
            </p></div>
            <div><head>Stalinovi načrti</head>
            <p>V zadnjem letu vojne je za Moskvo najbolj pereč evropski problem postalo prav poljsko
                vprašanje. Strateška lega Poljske med Berlinom in Moskvo je bila v Stalinovih očeh
                tesno povezana s problemom varnosti Sovjetske zveze. Bolestno se je bal ponovnega
                napada z Zahoda, hkrati pa je želel obdržati teritorialne pridobitve iz leta 1939.
                Zato je svojo pozornost usmeril v oblikovanje tamponsko-obrambne cone vzdolž zahodne
                meje Sovjetske zveze, ki bi jo predstavljala vrsta prijateljskih držav, <hi rend="italic">de iure</hi> suverenih, <hi rend="italic">de facto</hi> pa
                odvisnih od Moskve. Podreditev Poljske, največje države srednjevzhodne Evrope, bi
                bistveno olajšala tudi podreditev ostalih držav tega območja. Vendar Sovjetska zveza
                zaradi šibkega položaja komunističnih gibanj ni imela nobenega vpliva na notranje
                zadeve svojih zahodnih in jugozahodnih sosed. Le v industrijskih področjih Češke,
                kjer je bil delavski razred številčnejši kot drugod v regiji, in v Jugoslaviji, kjer
                je bila partija asociirana z zmagovitim partizanskim odporom, so imeli komunisti
                nekaj, kar je spominjalo na množično podporo.<note place="foot" xml:id="ftn22" n="20"> Bartoszewicz, <hi rend="italic">Polityka
                            Związku Sowieckiego</hi>, 8. Tony Judt, <hi rend="italic">Postwar: a
                            history of Europe since 1945</hi> (London: William Heinemann, 2005),
                        130, 135.</note> Zato Stalin svojega cilja ni mogel realizirati v vseh
                državah srednje-vzhodne Evrope z enakimi metodami in enakim tempom.</p>
            <p>Hugh Seton-Watson je razdelil komunistični vzpon na oblast v tri faze: fazo pristnih
                koalicij, ki sta ji sledila faza lažnih koalicij in na koncu prehod v enopartijski
                    režim.<note place="foot" xml:id="ftn23" n="21">
                        Seton-Watson, <hi rend="italic">The East European revolution</hi>, 170–171.
                        O tem tudi: Berend, <hi rend="italic">Central and Eastern Europe</hi>, 22.
                        Anne Applebaum, <hi rend="italic">Iron Curtain: the crushing of Eastern
                            Europe 1944</hi>–<hi rend="italic">56</hi> (London in New York: Allen
                        Lane, 2012), xxx.</note> Za prvo fazo so bili značilni pluralnost
                političnih strank s svojimi lastnimi strankarskimi organizacijami, velika svoboda
                govora in zborovanj ter cenzura, omejena le na Sovjetsko zvezo. Ta faza se na
                Poljskem ni nikoli do popolnosti razvila. Po kratkem obdobju omejenega pluralizma ob
                koncu vojne je bila oblikovana lažna koalicija, ki pa se je dejansko razkrila šele
                poleti 1946, ko je vodja poljske opozicije Stanisław Mikołajczyk zapustil vlado,
                katere član je bil le formalno. Do prehoda v tretjo fazo komunističnega prevzema
                oblasti je na Poljskem prišlo jeseni 1947. Za to fazo je bilo značilno zatrtje vse
                prave opozicije; njeni voditelji so bodisi pobegnili na tuje bodisi so bili
                aretirani kot »vohuni zahodnih imperialistov« ter usmrčeni ali obsojeni na dolge
                zaporne kazni.<note place="foot" xml:id="ftn24" n="22">
                        Seton-Watson, <hi rend="italic">The East European revolution</hi>,
                        170–1.</note> V tem modelu komunističnega vzpona na oblast je
                Jugoslavija predstavljala izjemo – tretjo fazo je namreč dosegla že leta 1945.
                Jugoslovanski komunisti so svojo oblast vzpostavili brez neposredne pomoči Sovjetske
                zveze, samovoljno uvedli enopartijski režim in še pred sprejetjem nove ustave
                utrdili moč partije.</p>
            <p>Vzpostavitev sovjetske oblasti v državah srednje-vzhodne Evrope je deloma olajšala
                povojna diskontinuiteta oblasti. Stare politične elite so bile v vojni vihri
                odstranjene in ponekod so bili Sovjeti sprejeti kot osvoboditelji. Napredovanje
                Rdeče armade je spremljalo zaostrovanje odnosov z zahodnimi zavezniki, ki so veliko
                pozornosti namenjali poljskemu vprašanju. Prizadevali so si za demokratično Poljsko
                in Stalinu, ki je takrat še želel obdržati medvojno zavezništvo, se zato ni mudilo
                izkoristiti priložnosti za takojšnjo ekspanzijo sovjetskega komunizma, ki ga je
                ponujala prisotnost Rdeče armade v srednje-vzhodni Evropi.<note place="foot" xml:id="ftn25" n="23"> Leta 1944 je sovjetski zunanji
                        minister Ivan Majski predvidel izgradnjo vzhodnoevropskega komunizma v treh
                        ali štirih desetletjih. – Applebaum, <hi rend="italic">Iron Curtain</hi>,
                        xxx.</note> Komunističnim partijam je tako naročil, naj bodo zmerne, saj
                je sprva želel ohraniti vsaj videz in do neke mere tudi realnost demokratične
                izbire. Raven politične svobode je variirala od države do države, a povsod, kjer se
                je Rdeča armada pojavila kot »osvoboditeljica«, so se začeli pojavljati določeni
                ključni elementi komunističnega prevzema oblasti: komunisti so prevzeli nadzor nad
                ministrstvi za obrambo in notranje zadeve, s pomočjo NKVD so ustanovili varnostno
                službo (ki je takoj začela s selektivnim nasiljem nad političnimi sovražniki in
                določenimi etničnimi manjšinami), na čelo množičnih medijev (predvsem radia) so
                nastavili zaupanja vredne ljudi in omejili civilno družbo (predvsem z nadzorom nad
                mladinskimi organizacijami).<note place="foot" xml:id="ftn26" n="24"> Berend, <hi rend="italic">Central and Eastern
                            Europe</hi>, 21. Applebaum, <hi rend="italic">Iron Curtain</hi>, xxxii,
                        94.</note> Značaj in predvsem čas vzpostavitve sovjetske dominacije v
                določeni državi sta bila odvisna od njenega strateškega, političnega in
                gospodarskega pomena za Sovjetsko zvezo. Pri vzponu komunistov na oblast so se
                razlike tako pojavljale predvsem v tempu in odvisnosti posameznih držav od
                    Moskve.<note place="foot" xml:id="ftn27" n="25">
                        Bartoszewicz, <hi rend="italic">Polityka Związku Sowieckiego</hi>,
                    340.</note>
            </p></div>
            <div><head>Prevzem oblasti</head>
            <p>V zadnjem letu vojne je bil eden izmed glavnih Stalinovih ciljev sprejetje
                komunističnega lublinskega komiteja kot pristojne poljske vlade. Ta je do tedaj
                služil kot orodje za realizacijo sovjetske politike na Poljskem, tako na strateškem
                kot na političnem področju. Že nekaj dni po uradni ustanovitvi je komite s sovjetsko
                vlado sklenil sporazum (26. julija 1944), ki je prinesel formalno odobritev
                prisotnosti Rdeče armade na poljskem ozemlju. Dan kasneje so poljski komunisti
                priznali Curzonovo linijo kot novo vzhodno mejo države, v zameno pa se je Sovjetska
                zveza obvezala, da bo pri določanju meje med Poljsko in Nemčijo podpirala razmejitev
                vzdolž Odre in Nise (tedaj ni bilo definirano, ali gre za Lužiško ali Kłodsko
                    Niso).<note place="foot" xml:id="ftn28" n="26"> Lužiška
                        in Kłodska Nisa sta leva pritoka reke Odre. Kłodska Nisa se vanjo izlije v
                        zgornjem toku, in če bi poljsko-nemška meja potekala po njej, bi velik del
                        današnje Gornje Šlezije pripadel Nemčiji. – Andrzej Leon Sowa, <hi rend="italic">Historia polityczna Polski 1944</hi>–<hi rend="italic">1991</hi> (Kraków: Wydawn. Literackie, 2011), 23–4. Bartoszewicz, <hi rend="italic">Polityka Związku Sowieckiego</hi>, 40.</note>
            </p>
            <p>Do pogajanj o sovjetski vojaški pomoči Jugoslaviji je prišlo septembra 1944, med
                Titovim obiskom v Moskvi. Tedaj se je jasno pokazal razkorak v Stalinovem odnosu do
                poljskega in jugoslovanskega komunističnega vodstva – sovjetsko-jugoslovanski
                pogovori, in tudi njihovi rezultati, so v večji meri izražali odnos, značilen za
                enakopravne partnerje. Stalin je privolil, da bodo sovjetske čete v Jugoslavijo
                prišle kot zaveznice, in ne kot osvoboditeljice, ter da se bodo po zaključku
                vojaških operacij umaknile iz države.<note place="foot" xml:id="ftn29" n="27"> Branko Petranović, <hi rend="italic">Istorija
                            Jugoslavije: 1918</hi>–<hi rend="italic">1988. Knj. 3, Socijalistička
                            Jugoslavija:
                        1945</hi>–<hi rend="italic" xml:space="preserve">1988 </hi>(Beograd: Nolit,
                        1988), 347. Bartoszewicz, <hi rend="italic">Polityka Związku
                            Sowieckiego</hi>, 68.</note> Vkorakanje Rdeče armade je dejansko
                okrepilo Titov položaj v Srbiji, ni pa imelo odločilnega pomena za politične razmere
                v Jugoslaviji. Drugače je bilo na Poljskem (in kasneje tudi na Češkoslovaškem), kjer
                je prisotnost sovjetske vojske odločila o razvoju političnega položaja. Z
                napredovanjem sovjetske vojske in krepitvijo poljskega komunističnega odpora je na
                poljskih tleh prišlo tudi do »uvoza« državljanske vojne.<note place="foot" xml:id="ftn30" n="28"> Seton-Watson, <hi rend="italic">The East European revolution</hi>, 169.</note> Z okrepitvijo bitke
                proti <hi rend="italic">Armiji Krajowi</hi> in organom poljske podzemne države – kar
                se je najočitneje pokazalo med varšavsko vstajo avgusta in septembra 1944 – so
                želeli oslabiti mednarodni položaj Mikołajczykove vlade v izgnanstvu, hkrati pa
                prepričati zaveznike, da poljska vlada nima več vpliva v domovini, kjer
                administracijo nad osvobojenimi ozemlji izvaja lublinski komite.<note place="foot" xml:id="ftn31" n="29"> Bartoszewicz, <hi rend="italic">Polityka Związku Sowieckiego</hi>, 52.</note>
            </p>
            <p>Na prehodu iz leta 1944 v 1945 je prišlo do pretvorbe lublinskega komiteja v Začasno
                vlado Republike Poljske (<hi rend="italic">Rząd Tymczasowy Rzeczpospolitej
                    Polskiej</hi> – RTRP). S to odločitvijo je Stalin na predvečer jaltske
                konference želel okrepiti položaj poljskih komunistov – v očeh zaveznikov in tudi v
                boju proti političnim nasprotnikom na Poljskem. Sovjetska stran se je trudila, da bi
                mednarodna javnost priznala obstoj novega komunističnega predstavniškega telesa, a
                zahodne zaveznice niso podlegle pritisku.<note place="foot" xml:id="ftn32" n="30"> Ibid., 80.</note> Položaj RTRP se je nekoliko
                okrepil s sklenitvijo dvajsetletne prijateljske pogodbe o medsebojni pomoči in
                sodelovanju s Sovjetsko zvezo 21. aprila 1945, o kateri je poročala tudi
                jugoslovanska <hi rend="italic">Borba</hi> in pri tem poudarjala predvsem
                demokratično naravo nove poljske oblasti.<note place="foot" xml:id="ftn33" n="31"> Paweł Wawryszuk, »Stosunki polsko-jugosłowiańskie w
                        latach 1956–1971« (doktorska disertacija, Bydgoszcz, 2014), 12.</note>
                Jugoslavija je pogodbo o prijateljstvu s Sovjetsko zvezo podpisala deset dni prej,
                11. aprila. Njen podpisnik na sovjetski strani je bil zunanji minister Molotov,
                medtem ko se je pod poljsko-sovjetsko prijateljsko pogodbo podpisal sam Stalin. To
                dejstvo je močno odmevalo med politiki, diplomati in v tisku. Po mnenju številnih je
                sovjetski vodja s tem želel pokazati, kako pomembno mesto zavzema Poljska v evropski
                politiki Sovjetske zveze. Med zahodnimi zaveznicami je sklenitev pogodbe naletela na
                močno nasprotovanje, saj je do podpisa prišlo brez posvetovanja s poljsko vlado v
                izgnanstvu oziroma katerokoli drugo demokratično silo.<note place="foot" xml:id="ftn34" n="32"> Treba je opozoriti, da Molotova v
                        času podpisa poljsko-sovjetskega sporazuma ni bilo v državi, kar pa ne
                        izključuje možnosti, da je Stalin želel zahodnim velesilam pokazati, kako
                        velik pomen pripisuje mestu Poljske v sovjetski interesni sferi. –
                        Bartoszewicz, <hi rend="italic">Polityka Związku Sowieckiego</hi>,
                        128–30.</note></p>
            <p>Zapletenost poljskega položaja se je pokazala tudi pri oblikovanju združene vlade.
                Poljski in jugoslovanski komunisti so na to vezana pogajanja z zavezniki začeli v
                drugi polovici leta 1944. Tito in Šubašić sta dogovor dosegla že 1. novembra in 7.
                marca 1945 je bila oblikovana začasna vlada Demokratične federativne
                    Jugoslavije.<note place="foot" xml:id="ftn35" n="33">
                        Petranović, <hi rend="italic">Istorija Jugoslavije</hi>, 349,
                    353.</note> Ta je 30. marca sprejela odločitev o priznanju začasne poljske
                vlade in poleg Češkoslovaške postala edina država, ki je navezala uradne diplomatske
                stike z novo poljsko oblastjo.<note place="foot" xml:id="ftn36" n="34"> Bogdan Popović, ur., <hi rend="italic">Dokumenti o
                            spoljnoj politici Socijalističke Federativne Republike Jugoslavije:
                            1945</hi> (Beograd: Jugoslovenski pregled, 1984), 22.</note></p>
            <p>Na poljski strani so spomladi 1945 še vedno potekala vroča pogajanja med
                Mikołajczykowo vlado v izgnanstvu in zahodnimi zavezniki na eni strani ter novo
                komunistično oblastjo pod Stalinovim okriljem na drugi. Sovjetska stran je bila
                mnenja, da bi se moral RTPR preoblikovati po vzoru že izvedenega jugoslovanskega
                primera, čemur so se predstavniki vlade v izgnanstvu trdovratno upirali, saj bi to
                pomenilo le simbolično razširitev obstoječega sestava, ki je v državi že izvrševal
                    oblast.<note place="foot" xml:id="ftn37" n="35">
                        Bartoszewicz, <hi rend="italic">Polityka Związku Sowieckiego</hi>,
                    127.</note> Kompromis je bil nazadnje dosežen 28. junija 1945 z
                ustanovitvijo Začasne vlade narodne enotnosti (<hi rend="italic">Tymczasowy Rząd
                    Jedności Narodowej</hi> – TRJN), ki naj bi predstavljala »združitev vseh
                demokratičnih in protifašističnih elementov«.<note place="foot" xml:id="ftn38" n="36"> Mikołajczykova ljudska stranka (PLS) je imela v
                        vladi eno tretjino delegatov (7 od 21, komunisti le 3, ampak do tedaj so se
                        v ozadju že polastili prej naštetih položajev moči). – Sowa, <hi rend="italic">Historia Polityczna Polski</hi>, 53.</note> V kratkem
                so jo priznale vse velesile, ki so tako odtegnile priznanje poljski vladi v
                izgnanstvu, a tej je kljub temu v domovini ostajala zvesta vojska okoli pol milijona
                mož. Gverilske skupine so še leta ostale v gozdovih in njihove akcije so poljske
                komuniste na začetku resnično skrbele, a ko so vzpostavili močno policijo in
                varnostne sile, je obstoj gverile zanje postal pravi blagoslov. Gverilsko nevarnost
                so uporabili kot izgovor za represivne ukrepe proti demokratičnim strankam, ki so v
                tem času obnovile svoje delovanje.<note place="foot" xml:id="ftn39" n="37"> Seton-Watson, <hi rend="italic">The East European
                            revolution</hi>, 174.</note></p>
            <p>V Jugoslavijo in na Poljsko so se predstavniki predvojnih demokratičnih sil vrnili
                kot rezultat pritiska zahodnih zaveznikov. V Jugoslaviji niso imeli možnosti, da bi
                se organizirali kot realna sila, medtem ko so bili na Poljskem nekaj časa precej
                uspešni. Mikołajczyk je na temeljih stare kmečke stranke ustanovil novo Poljsko
                ljudsko stranko (PSL) in dve leti predstavljal močno opozicijo komunistom. Eden
                izmed razlogov za razliko med državama je bil ta, da je bila Mikołajczykova stranka
                veliko bolj priljubljena in živa organizacija, kot so bile stare demokratične
                stranke v Jugoslaviji, kjer ni bilo močne in karizmatične osebnosti, ki bi lahko
                konkurirala Titu in okoli sebe zbrala opozicijske sile. Poleg tega ne smemo
                pozabiti, da je jugoslovansko partizansko gibanje vzklilo na domačih tleh, medtem ko
                je bil lublinski komite sovjetska marioneta.<note place="foot" xml:id="ftn40" n="38"> Ibid., 169. </note>
            </p>
            <p>V Jugoslaviji je še najpomembnejšo opozicijo vladajočim komunistom predstavljala
                Demokratska stranka Milana Grola, ki je zasedal mesto podpredsednika vlade. Ta je
                kmalu spoznal, kako šibek položaj so imeli politiki, ki so po sporazumu Tito-Šubašić
                sicer nominalno zasedali visoke položaje. Enako taktiko so uporabljali komunisti na
                Poljskem in v drugih vzhodnoevropskih državah – na vodilne, a brezvplivne funkcije
                so postavili posamezne predstavnike demokratičnih strank, ki so (nenamerno) dajali
                vtis, da predstavljajo vso stranko. Tako poljska kot jugoslovanska komunistična
                oblast je delovanje opozicije onemogočala s politično policijo, preprečevanjem
                tiskanja glasil in motenjem javnih zborovanj. Jugoslovanski komunisti so bili
                uspešni z vključevanjem ljudi v množične organizacije Ljudske fronte in jih tako
                odtegovali starim strankarskim vplivom, poleg tega pa jim je s podpiranjem frakcij
                uspelo spodbuditi razpadanje opozicijskih strank na dva dela. V nasprotju s Poljsko
                je bilo strankarstvo v Jugoslaviji le navidezno, saj je bilo delovanje politične
                opozicije omejeno na ozek krog vodstev nekaterih strank v Beogradu.<note place="foot" xml:id="ftn41" n="39"> Jerca Vodušek
                        Starič, <hi rend="italic">Prevzem oblasti
                        1944</hi>–<hi rend="italic" xml:space="preserve">1946 </hi>(Ljubljana:
                        Cankarjeva založba, 1992), 367. Aleš Gabrič, »Ljudska fronta,« v: <hi rend="italic">Slovenska novejša zgodovina 1848</hi>–<hi rend="italic">1992</hi>. <hi rend="italic">Od programa Zedinjena Slovenija do
                            mednarodnega priznanja Republike Slovenije, 2. zvezek</hi>, ur. Jasna
                        Fischer et al. (Ljubljana: Inštitut za novejšo zgodovino in Mladinska
                        knjiga,
                    2005)<hi rend="italic" xml:space="preserve">, </hi>849–50.</note></p>
            <p>Sovjetska pomoč in prisotnost Rdeče armade na poljskem ozemlju je poljskim komunistom
                sicer zagotovila oblast, ni pa jim mogla prinesti legitimacije. Komunisti so se
                zavedali, da se morajo sami organizacijsko in institucionalno okrepiti, uničiti
                opozicijo in pridobiti podporo družbe. Slednja je bila pomembna iz več razlogov:
                doktrinalnih (domnevno množično sodelovanje v revolucionarnem gibanju) in
                psiholoških (občutek osamljenosti vladajoče ekipe). Nova oblast je legitimacijo
                potrebovala tudi zaradi zahtev mednarodne skupnosti. V skladu z jaltskim sporazumom
                so bili komunisti obvezani izvesti svobodne in demokratične volitve, a ugoden izid
                bi bilo težko doseči, če bi večina naroda novo oblast dojemala kot novega
                okupatorja. Prav zato so komunistični voditelji pri izbiri argumentov za svojo
                legitimacijo vsaj do določene mere morali upoštevati odnos družbe.<note place="foot" xml:id="ftn42" n="40"> Zaremba, <hi rend="italic">Komunizm</hi>, 135–6.</note></p>
            <p>Da bi prepričali ljudi, da je nova poljska država resnično »suverena« in »neodvisna«,
                je bilo treba uporabiti veliko sredstev institucionalnega in propagandnega značaja.
                Nabor je bil zelo širok: obkrožanje z narodnimi simboli, uporaba jezika,
                manipulacija zgodovine, instrumentalna obdelava poljske kulturne dediščine in ne
                nazadnje krepitev ksenofobije med prebivalstvom z vzbujanjem občutkov nacionalne
                    ogroženosti.<note place="foot" xml:id="ftn43" n="41">
                        Ibid., 140.</note> Uporaba naštetih orodij je prišla najbolj do izraza
                na številnih manifestacijah, zborovanjih in obhajanjih zgodovinskih obletnic ter
                praznikov (tudi tistih neugodnih za oblast). Neločljivi vizualni atributi teh
                praznovanj so bili domovinska gesla in nacionalni simboli vseh vrst. Veliko takšnih
                shodov se je začelo z mašo, ki so se je udeleževali tudi najvišji poljski
                komunistični funkcionarji.<note place="foot" xml:id="ftn44" n="42"> Veliko takšnih manifestacij se je dejansko spremenilo
                        v protest proti oblasti. – Ibid., 141.</note> Na spremembo odnosa
                poljske družbe do komunistične oblasti naj bi imel velik vpliv tudi jezik, ki so ga
                uporabljali komunisti. Poudarek je bil na uporabi besed narod (<hi rend="italic">naród</hi>), Poljak(i) (<hi rend="italic">Polak/Polacy</hi>), svoboda (<hi rend="italic">wolność</hi>), neodvisnost (<hi rend="italic">niepodległość</hi>)
                in suverenost (<hi rend="italic">suwerenność</hi>), uporabljali pa so tudi
                terminologijo medvojne republike. Številni poljski komunisti so iskreno verjeli, da
                jim bo uspelo oblikovati drugačno pot v socializem. Tako je generalni sekretar
                partije Gomułka pogosto poudarjal, da Poljska ne gre po poti sovjetizacije, ampak
                kroji lastno, poljsko pot, brez potrebe po uvedbi diktature proletariata, brez
                kolektivizacije. PPR se tako naj ne bi borila za socialistično ureditev, ampak za
                ljudsko demokracijo.<note place="foot" xml:id="ftn45" n="43"> Sowa,
                        <hi rend="italic" xml:space="preserve">Historia Polityczna Polski, </hi>33<hi rend="italic" xml:space="preserve">. </hi>Zaremba,
                            <hi rend="italic">Komunizm</hi>, 146–7.</note>
            </p>
            <p>V želji po pridobitvi legitimne podobe so poljski komunisti izkoriščali tudi skupna
                družbena čustva; pri tem je največji učinek imel protinemški argument.<note place="foot" xml:id="ftn46" n="44"> Organizacija sistema
                        legitimacije okoli nemške grožnje se je izkazala za enega najbolj trajnih
                        elementov v procesu pridobivanja pravnomočnosti komunistične vlade na
                        Poljskem, vse do konca njene vlade. – Zaremba,
                        <hi rend="italic" xml:space="preserve">Komunizm, </hi>162.</note>
                Ustvarjanje vzdušja nemške nevarnosti je šlo z roko v roko s poudarjanjem pomena
                »ponovno pridobljenih ozemelj« na zahodu in izpostavljanjem, da je njihova ohranitev
                v mejah poljske države mogoča samo v okviru obstoječega političnega reda. Podobno je
                bila utemeljena potreba zavezništva s Sovjetsko zvezo, ki naj bi bila edina
                porokinja in braniteljica meje na Odri in Lužiški Nisi ter edina sila, ki se je
                lahko zoperstavila zahtevam po revindikaciji.<note place="foot" xml:id="ftn47" n="45"> Ibid.<hi rend="italic">,</hi>161.</note></p>
            <p>Zdi se, da so se poljski komunisti znašli pred dilemo, v kateri sta se izrisovali dve
                mogoči poti. Prvo je označevala njihova revolucionarna mentaliteta, ki je težila k
                popolnemu prelomu s preteklostjo. Drugo pot je označevala politična realnost. Velik
                del poljskih komunistov se je zavedal, da je popoln odmik od tradicije
                revolucionarna utopija, torej mogoča le v teoriji. Če so želeli ohraniti
                revolucionarno identiteto in pri tem obdržati možnosti za vzpostavitev in ohranitev
                oblasti, so morali na neki način povezati obe poti.<note place="foot" xml:id="ftn48" n="46"> Ibid.<hi rend="italic">,</hi>164.</note>
                Podobna legitimacijska strategija je bila potrebna večini komunističnih partij v
                srednje-vzhodni Evropi, ki so pri svoji propagandi izkoriščale tkivo domače narodne
                kulture in narodne zamere. Težko je reči, v kolikšni meri je to strategijo vodil
                Kremelj in koliko je bila posledica samostojnega premisleka vodilnih elit posameznih
                partij. </p>
            <p>Veliko izjemo na tem področju so predstavljali jugoslovanski komunisti. Partija, ki
                je bila najbolj neodvisna od Moskve in je imela največ podpore med lastnim
                prebivalstvom, že med vojno ni skrivala svojih simbolov, ciljev in idealov (kar je
                Stalin v jeseni 1944 označil za preuranjeno). Na shodih novih jugoslovanskih
                političnih sil so se do pomladi 1945 razmeroma enakopravno pojavljali zastave in
                simboli vseh velesil protihitlerjevske koalicije, v zadnjih mesecih vojne pa se je
                tehtnica jugoslovanske zunanjepolitične naslonitve vidno nagnila proti Vzhodu.<note place="foot" xml:id="ftn49" n="47"> Gabrič, »Politični
                        monopol,« v: <hi rend="italic">Slovenska novejša zgodovina 1848</hi>–<hi rend="italic">1992, 2.,</hi> 844.</note> Nasprotno od poljskih
                kolegov so zmanjševali pomen nacionalne identitete (kar ni izključevalo sovraštva do
                Nemcev) in zatirali vsako manifestacijo narodnih obeležij – poljski tiskovni ataše v
                Jugoslaviji je kmalu po obisku Tita v Varšavi marca 1946 ujel pogovor med
                jugoslovanskimi oficirji, ki so se posmehovali poljskim odlikovanjem v obliki
                    križa.<note place="foot" xml:id="ftn50" n="48"> PL AMZS,
                        21, f. 52, map. 737, Raport prasowy št. 9, 8. april 1946. Wawryszuk,
                        »Poljsko-jugoslovenski odnosi,« 74.</note> Jugoslovanski komunisti so
                imeli dovolj podpore med lastnim prebivalstvom, da so lahko zavestno in načrtno
                poudarjali diskontinuiteto s predvojnim sistemom. Z izrazom »staro« so redno
                označevali ustanove Kraljevine Jugoslavije, kar je že <hi rend="italic">a
                    priori</hi> pomenilo, da so te odpravljene.<note place="foot" xml:id="ftn51" n="49"> Izjemoma so v Sloveniji vse do srede leta 1946
                        srbsko besedo narodni (ljudski) prevajali kar v narodni, da ne bi prizadeli
                        slovenskih narodnih občutkov. – Vodušek Starič,
                        <hi rend="italic" xml:space="preserve">Prevzem oblasti, </hi>6,
                    12.</note> Ni jim bilo treba iskati lastne poti v socializem, kar je na
                notranjepolitičnem področju vodilo v zvesto posnemanje sovjetske ureditve.</p>
            <p>Kljub neprimerno večji legitimaciji, ki so jo jugoslovanski komunisti imeli v
                primerjavi s poljskimi kolegi, pa ne smemo pozabiti, da KPJ formalno ni prijavila
                svojega delovanja in je tako ostala na pol v ilegali. Odločitve njenih vodilnih
                politikov so javno zaživele šele v sklepih Ljudske fronte in njenih množičnih
                organizacij. Čeprav je jugoslovanska komunistična oblast leta 1945 dejansko še imela
                veliko podporo ljudstva, pred volitvami v ustavodajno skupščino ni ničesar želela
                prepustiti naključju. Z ustanovnim kongresom Ljudske fronte avgusta 1945 je KPJ
                utrdila svoj politični položaj, saj si je zagotovila podporo številnih pomembnih
                nekomunističnih strankarskih prvakov in pospešila razcep opozicijskih sil. Začasna
                ljudska skupščina (Avnoj je bil avgusta na svojem tretjem zasedanju razširjen s
                poslanci, ki se niso kompromitirali s sodelovanjem z okupatorjem) je bila tako
                sklicana takrat, ko so komunisti že imeli v rokah vse vzvode oblasti. Maloštevilna
                opozicija je zaradi občutka nemoči sklenila, da ne bo več sodelovala v farsi, ki naj
                bi spominjala na uresničevanje sporazuma Tito-Šubašić. Podpredsednik Milan Grol je
                Titu avgusta podal svojo izstopno izjavo, septembra 1945 pa je opozicija razglasila,
                da ne bo sodelovala na volitvah. Te so bile izpeljane 11. novembra 1945. Volilo je
                več kot 88 odstotkov volilnih upravičencev, od tega več kot 90 odstotkov teh za
                Ljudsko fronto. Volitve so bile bolj podobne referendumu za Titov režim oziroma
                proti njemu.<note place="foot" xml:id="ftn52" n="50">
                        Gabrič, »Politični monopol,« v:
                        <hi rend="italic" xml:space="preserve">Slovenska novejša zgodovina 1848–1992, 2., </hi>846,
                        848, 850. Gabrič, »Volitve v ustavodajno skupščino,« v:
                        <hi rend="italic" xml:space="preserve">Slovenska novejša zgodovina 1848–1992, 2., </hi>856–7.</note></p>
            <p>Poljska diplomacija je pozorno spremljala volitve v Jugoslaviji, saj so te
                predstavljale praktično lekcijo za poljsko komunistično oblast.<note place="foot" xml:id="ftn53" n="51"> Paweł Wawryszuk,
                        »Poljsko-jugoslovenski odnosi 1945–1948,« <hi rend="italic">Istorija 20.
                            veka</hi> 34, št. 2 (2016): 71.</note> Ta se je z zavedanjem, da
                izgublja že tako majhno podporo, odločila, da volitve odloži do konca leta 1947.
                Javno mnenje se je odločila preveriti z referendumom, katerega namen je bil
                prisiliti ljudi, da se odločijo za ali proti Mikołajczyku. Zastavljena so bila tri
                referendumska vprašanja, ki so se dotikala: 1) ukinitve senata, 2) zemljiške reforme
                in nacionalizacije velike industrije ob ohranitvi zasebne posesti in 3) zadržanja
                novih poljskih ozemelj ob zahodni meji. Komunisti so oblikovali predvolilno kampanjo
                s preprostim sloganom: <hi rend="italic">3x TAK</hi> (3x DA).<note place="foot" xml:id="ftn54" n="52"> Sowa, <hi rend="italic">Historia
                            Polityczna Polski</hi>, 86.</note> Njihov cilj je bil, da ustvarijo
                vtis o soglasju in tako podkrepijo argument v prid enotne liste za prihajajoče
                parlamentarne volitve. Mikołajczyk je svoje privržencev pozval, naj glasujejo <hi rend="italic">ne</hi> pri prvem vprašanju; ne zato, ker bi imel kakršnokoli
                posebno vero v senat, ampak enostavno zato, da bi se pokazala prava volja
                    ljudi.<note place="foot" xml:id="ftn55" n="53">
                        Seton-Watson, <hi rend="italic">The East European revolution</hi>,
                    176.</note> Pred referendumom se je pritisk policije proti podpornikom PSL
                povečal, prav tako je eskalirala uporaba nacionalistične retorike za legitimizacijo
                nove oblasti. Komunisti so se zavedali, kolikšno podporo ima PSL, kljub vsem svojim
                ukrepom in trudu, ki so ga vložili v propagando.<note place="foot" xml:id="ftn56" n="54"> Zaremba, <hi rend="italic">Komunizm</hi>,
                        152–3.</note> Arhivsko gradivo kaže, da je 30. junija 1946 okoli tri
                četrtine (73,1 odstotka) Poljakov na vsaj enega od referendumskih vprašanj
                odgovorilo z <hi rend="italic">ne</hi>. To pomeni, da je od skoraj 12 milijonov
                ljudi, ki so se udeležili glasovanja, skoraj tri četrtine teh izrazilo svoje
                neodobravanje komunistom. Deset dni kasneje so komunisti objavili rezultate, ki so
                razmerje glasov obrnili, 68 odstotkov naj bi jih glasovalo 3x DA.<note place="foot" xml:id="ftn57" n="55"> Andrzej Paczkowski, ur., <hi rend="italic">Referendum z 30 czerwca 1946 r.: przebieg i wyniki</hi>
                        (Warszawa: Instytut Studiów Politycznych Polskiej Akademii Nauk, 1993),
                        11–4. </note></p>
            <p>Tako so poljski komunisti spoznali, da nimajo možnosti za zmago na volitvah. Namesto
                Ljudske fronte, kot drugod po vzhodnoevropskih državah, so oblikovali Demokratični
                blok, v katerem sta se PPR poleg socialistov pridružili še dve satelitski stranki.
                Kmečke glasove je komunistična oblast želela pridobiti tako, da je dvema manjšima
                strankama dovolila, da predlagata svoje kandidate neodvisno od vladnega bloka. Temu
                je edino pravo opozicijo predstavljala PSL in Mikołajczyk se je trdovratno upiral
                pritiskom, naj se pridruži vladnemu bloku. Množična podpora njegovi stranki je bila
                namreč očitna tako dolgo, kolikor je bilo stranki dovoljeno imeti sestanke. Izvirala
                je od kmetov, meščanov in delavcev. Vladna propaganda je PLS neprestano
                predstavljala kot legalno fasado za reakcionarno gverilo podzemnega gibanja,
                Mikołajczyka pa kot marioneto v službi zahodnih kapitalistov in imperialistov.
                Podobno stališče je zavzela jugoslovanska diplomacija, ki je PLS v času volilne
                kampanje opisovala kot legitimno skupino teroristov in fašistov londonskih
                    oblasti.<note place="foot" xml:id="ftn58" n="56">
                        Seton-Watson, <hi rend="italic">The East European revolution</hi>, 177.
                        Wawryszuk, »Stosunki polsko-jugosłowiańskie,« 23–4.</note> Volitve so se
                nazadnje izvedle 19. januarja 1947 in po uradnih rezultatih je Demokratični blok
                dobil 80,1 odstotka glasov.<note place="foot" xml:id="ftn59" n="57"> Sowa, <hi rend="italic">Historia Polityczna
                            Polski</hi>, 91–4.</note> V znak protesta je Mikołajczyk odstopil iz
                vlade in parlament je izbral Bolesława Bieruta za predsednika države, za predsednika
                vlade pa socialista Józefa Cyrankiewicza, ki si je prizadeval za združitev svoje
                stranke s komunisti.<note place="foot" xml:id="ftn60" n="58">Applebaum, <hi rend="italic">Iron Curtain</hi>, 219.</note> Ceremonial
                na predsedniški inavguraciji 2. februarja 1947 je bil do potankosti enak tistemu iz
                časa medvojne republike, Bierut pa je svojo prisego izpovedno končal s
                tradicionalnimi besedami: <hi rend="italic">Tako mi Bog pomagaj</hi>.<note place="foot" xml:id="ftn61" n="59"> Zaremba, <hi rend="italic">Komunizm</hi>, 143–4.</note></p>
            <p>Dve leti po koncu vojne je bila na Poljskem uničena vsa resnična opozicija
                komunističnemu režimu in Mikołajczyk je oktobra v strahu za življenje zapustil
                    državo.<note place="foot" xml:id="ftn62" n="60"> Judt,
                            <hi rend="italic">Postwar,</hi> 136.</note> Poljski komunisti so
                svoj vzpon na oblast zaključili z združitvijo PPR s stranko poljskih socialistov
                (PPS) in tako je konec decembra 1948 nastala Združena poljska delavska stranka
                (PZPR), ki je na oblasti ostala do padca komunizma. V letu 1949 je prišlo še do
                obračuna v partijskem vodstvu, v katerem je bil odstranjen generalni sekretar
                partije Gomułka s svojo frakcijo, ki se je zavzemala za poljsko pot v socializem.
                Tako se je na Poljskem začelo obdobje sovjetizacije, a treba je poudariti, da se ta
                ni nikoli izvedla v tolikšni meri kot v sosednjih državah »ljudskih demokracij«.</p></div>
<div>            <head>Zaključek</head>
            <p>Primerjava komunističnega prevzema oblasti na Poljskem in v Jugoslaviji nas pripelje
                do sklepa, da je v obeh primerih družbeni in historični kontekst pogojeval dogodke,
                ki so na prvi pogled podobni, a ravno zaradi samega konteksta drugačni. Med vojnim
                in povojnim položajem na Poljskem in v Jugoslaviji obstajajo sicer številne
                analogije, a ravno razlike najbolje osvetlijo realnost, kateri sta komunistični
                partiji obeh držav morali prilagoditi svoj vzpon na oblast. </p>
            <p>Jugoslovansko komunistično gibanje si je med narodnoosvobodilno borbo pridobilo
                široko družbeno podporo, medtem ko poljski komunistični partiji ni uspelo najti
                podobnega mesta v boju proti okupatorju, niti pridobiti naklonjenosti protirusko in
                posledično protikomunistično nastrojenega prebivalstva. Poljaki so novo komunistično
                oblast dojemali kot naslednjo v vrsti okupacij, ki so jih doživeli v preteklem
                stoletju in pol. Poljski komunisti so upoštevanja vreden dejavnik lahko bili le ob
                izdatni podpori Moskve, v katere načrtih je geostrateška lega Poljske zavzemala
                pomembno mesto. Posledično je partijsko linijo poljske PPR oblikoval Stalin –
                poljsko komunistično vodstvo se je med letoma 1944 in 1947 z njim srečevalo vsaj
                enkrat, če ne celo dvakrat na mesec. </p>
            <p>Na drugi strani je jugoslovanski partiji v odnosu do Sovjetske zveze uspelo
                oblikovati najbolj neodvisno politiko v regiji. Jugoslovanski komunisti so bili
                dovolj močni in samozavestni, da so lahko naredili oster prelom s predvojno
                realnostjo, medtem ko je poljske komuniste pomanjkanje kontinuitete in
                legitimizacije sililo v navezovanje na obstoječo narodno tradicijo. Obe partiji sta
                pri prevzemanju ključnih položajev v državnih oblastnih organih in pri obračunu z
                opozicijo uporabljali podobne metode, a jugoslovanski komunisti so v nasprotju s
                poljskimi na notranjepolitičnem področju zvesto sledili sovjetskemu modelu. Tako je
                poljski minister za informacije in propagando septembra 1945 v pogovoru z
                jugoslovanskim ambasadorjem pravilno opažal, da je demokracija na Poljskem drugačna
                od jugoslovanske – prva je bližja zahodni, druga pa sovjetski.<note place="foot" xml:id="ftn63" n="61"> Wawryszuk, »Poljsko–jugoslovenski
                        odnosi,« 73.</note> Na drugi strani so poljski komunisti zaradi
                številnih družbenih specifik morali iskati svojo lastno pot v socializem – a ne mimo
                Stalina ali proti njemu; če ne na njegovo pobudo, pa vsaj z njegovim
                privoljenjem.</p></div>
        </body>
        <back>
         <div type="bibliography">
             <head>Seznam virov in literature</head>
             <list type="unordered">
                 <head>Arhivski viri:</head>
                <item>PL AMSZ, Archiwum Ministerstwa Spraw Zagranicznych RP: <list type="unordered">
                    <item>AMSZ 21 – Departament Prasy i Informacji.</item>
                </list></item>
            </list>
            <listBibl>
                <head>Literatura:</head>
                <bibl>Applebaum, Anne. <hi rend="italic">Iron Curtain: the crushing of Eastern
                    Europe 1944-56.</hi> London in New York: Allen Lane, 2012.</bibl>
                <bibl>Bartoszewicz, Henryk. <hi rend="italic">Polityka Związku Sowieckiego wobec
                    państw Europy Środkowo-Wschodniej w latach 1944-1948.</hi> Warszawa:
                    Książka i Wiedza, 1999.</bibl>
                <bibl>Berend, Ivan T. <hi rend="italic">Central and Eastern Europe, 1944-1993: detour from the
                    periphery to the peripher.</hi> New York: Cambridge University Press,
                    1996.</bibl>
                <bibl>Brzoza, Czesław in Andrzej Leon Sowa.<hi rend="italic">Historia Polski 1918–1945</hi>.Kraków: Wydawnictwo Literackie, 2009.</bibl>
                <bibl>Brzoza, Czesław. <hi rend="italic">Polska w czasach niepodległości i II wojny
                    światowej (1918–1945).</hi> Kraków: Fogra, 2001.</bibl>
                <bibl>Bernhard Chiari. »Die Heimatarmee als Spiegelbild polnischer nationaler
                    Identität.« V: <hi rend="italic">Die polnische Heimatarmee: Geschichte und
                        Mythos der Armia Krajowa seit dem Zweiten Weltkrieg</hi>, ur. Bernhard
                    Chiari in Jerzy Kochanowski, 1-28.
                    München: R. Oldenbourg, 2003.</bibl>
                <bibl>Connelly, John. »Why the Poles Collaborated so Little: And Why That Is No
                    Reason for Nationalist Hubris.« <hi rend="italic">Slavic Review</hi> 64, št. 4
                    (2005): 771-81.</bibl>
                <bibl>Davies, Norman. <hi rend="italic">God's playground. Vol. 2: a history of
                    Poland: 1795 to the present.</hi> Oxford: Oxford University, 2005.</bibl>
                <bibl>Gabrič, Aleš. »Ljudska fronta.« V: <hi rend="italic">Slovenska novejša
                    zgodovina. Od programa Zedinjena Slovenija do mednarodnega priznanja
                    Republike Slovenije: 1848-1992</hi>, ur. Jasna Fisher et al., 847-9. Ljubljana: Mladinska knjiga in Inštitut
                    za novejšo zgodovino, 2006.</bibl>
                <bibl>Gabrič, Aleš. »Politični monopol.« V: <hi rend="italic">Slovenska novejša
                    zgodovina. Od programa Zedinjena Slovenija do mednarodnega priznanja
                    Republike Slovenije: 1848-1992</hi>, ur. Jasna Fisher et al., 844-7. Ljubljana: Mladinska knjiga in Inštitut
                    za novejšo zgodovino, 2006.</bibl>
                <bibl>Gabrič, Aleš. »Volitve v ustavodajno skupščino.« V: <hi rend="italic">Slovenska novejša zgodovina. Od programa Zedinjena Slovenija do
                    mednarodnega priznanja Republike Slovenije: 1848-1992</hi>, ur. Jasna
                    Fisher et al., 854-8. Ljubljana: Mladinska
                    knjiga in Inštitut za novejšo zgodovino, 2006.</bibl>
                <bibl>Gontarczyk, Piotr. <hi rend="italic">Polska Partia Robotnicza. Droga do władzy
                    1941-1944</hi>.
                    Warszawa: Wydawnictwo Fronda, 2006.</bibl>
                <bibl>Judt, Tony. <hi rend="italic">Postwar: a history of Europe since 1945.</hi>
                    London: William Heinemann, 2005.</bibl>
                <bibl>Materski, Wojciech in Tomasz Szarota. <hi rend="italic">Polska 1939–1945.
                    Straty osobowe i ofiary represji pod dwiema okupacjami.</hi> Warszawa:
                    Instytut Pamięci Narodowej, 2009.</bibl>
                <bibl>Mlakar, Boris. »Ideološke osnove kolaboracije v Evropi med drugo svetovno
                    vojno ter kratka primerjava s Slovenijo.« <hi rend="italic">Prispevki za novejšo
                        zgodovino</hi> 47, št. 1 (2007): 151-67.</bibl>
                <bibl>Petranović, Branko. <hi rend="italic">Istorija Jugoslavije: 1918-1988. Knj. 3,
                    Socijalistička Jugoslavija: 1945</hi>-<hi rend="italic" xml:space="preserve">1988. </hi>Beograd: Nolit,
                    1988.</bibl>
                <bibl>Pirjevec, Jože. <hi rend="italic">Jugoslavija: nastanek, razvoj ter razpad
                    Karadjordjevićeve in Titove Jugoslavije</hi>. Koper: Lipa, 1995.</bibl>
                <bibl>Pirjevec, Jože. <hi rend="italic">Tito in tovariši.</hi> Ljubljana: Cankarjeva
                    založba, 2011.</bibl>
                <bibl>Seton-Watson, Hugh. <hi rend="italic">The East European revolution.</hi> New
                    York in Washington: Frederick A. Praeger, 1968.</bibl>
                <bibl>Sowa, Andrzej Leon. <hi rend="italic">Historia polityczna Polski 1944-1991.</hi> Kraków:
                    Wydawn. Literackie, 2011.</bibl>
                <bibl>Vodušek Starič, Jerca. <hi rend="italic">Prevzem oblasti 1944</hi>-<hi rend="italic" xml:space="preserve">1946. </hi>Ljubljana: Cankarjeva
                    založba, 1992.</bibl>
                <bibl>Wawryszuk, Paweł. »Poljsko-jugoslovenski odnosi 1945-1948.« <hi rend="italic">Istorija 20. veka</hi> 34, št. 2 (2016): 63-82.</bibl>
                <bibl>Wawryszuk, Paweł. »Stosunki polsko-jugosłowiańskie w latach 1956-1971.« Doktorska disertacija – tipkopis.
                    Bydgoszcz, 2014.</bibl>
                <bibl>Zaremba, Marcin. <hi rend="italic">Komunizm, legitymizacja, nacjonalizm:
                    nacjonalistyczna legitymizacja władzy komunistycznej w Polsce.</hi>
                    Warszawa: Wydawnictwo Trio, 2001.</bibl>
                <bibl>Žerjavić, Vladimir. <hi rend="italic">Gubici stanovništva Jugoslavije u drugom
                    svjetskom ratu.</hi> Zagreb: Jugoslovensko viktimološko društvo,
                    1989.</bibl>
            </listBibl>
            <listBibl>
                <head>Objavljeni viri:</head>
                <bibl>Paczkowski, Andrzej, ur.
                    <hi rend="italic" xml:space="preserve">Referendum z 30 czerwca 1946 r.: przebieg i wyniki. </hi>Warszawa:
                    Instytut Studiów Politycznych Polskiej Akademii Nauk, 1993.</bibl>
                <bibl>Popović, Bogdan, ur. <hi rend="italic">Dokumenti o spoljnoj politici
                    Socijalističke Federativne Republike Jugoslavije: 1945.</hi> Beograd:
                    Jugoslovenski pregled, 1984.</bibl>
                <bibl><hi rend="italic">Sprawozdanie w przedmiocie strat i szkód wojennych Polski w
                    latach 1939-1945.</hi> Warszawa: Biuro Odszkodowań Wojennych przy Prezydium Rady
                    Ministrów, 1947.</bibl>
            </listBibl></div>
            <div type="summary" xml:lang="en">
                <docAuthor>Maja Lukanc</docAuthor>
            <head>THE COMMUNIST RISE TO POWER: COMPARISON BETWEEN POLAND AND YUGOSLAVIA</head>
            <head>SUMMARY</head>
            <p>Poland and Yugoslavia were characterised by a similarly destructive experience during
                World War II, which broke away from the continuity of the pre-war period and thus
                opened the door for new political forces. Despite many analogies, the communist
                takeover of power in both countries proceeded very differently. These very
                differences best reveal the reality to which the Polish and Yugoslav Communist
                Parties had to adapt their ascent. </p>
            <p>The Polish Communist Party had been abolished in 1938, and therefore it was
                completely debilitated and lacked any party organisation at the beginning of the
                war. On the contrary, the disciplined Party structure allowed the Yugoslav
                communists to quickly assume the leading role in the National Liberation Movement
                and secure widespread popular support. A complex underground state, led by the
                Polish government-in-exile and its armed forces, was established in Poland. Unlike
                the Yugoslav military detachments, the Polish military remained loyal to their
                government-in-exile and did not compromise itself by working with the occupiers.
                Thus the Polish communists could not fill a certain gap in their liberation movement
                like their Yugoslav colleagues managed to do. Their attempts to secure the popular
                support were also impeded by the negative attitude that the Polish people felt
                towards communism and its origins in the Soviet Union. The reasons can be found in
                the strong, historically-conditioned anti-Russian orientation of the Polish people,
                as well as in the geographic proximity of the two countries.</p>
            <p>The Polish communists only became a significant factor after they received abundant
                support from Moscow. Consequently the Party line of the newly-formed Polish Workers'
                Party was under a profound Soviet influence. Quite the opposite, the Yugoslav
                communists managed to assert their power without the direct assistance of the Soviet
                Union. Furthermore, they managed to establish one of the most independent policies
                in the region with regard to the Soviets. The single-party regime had already been
                completely consolidated by the end of 1945. Power and self-confidence allowed the
                Yugoslav communists to carry out a radical rupture with the pre-war reality, while
                the Polish communists were forced to establish relations with the existing national
                tradition due to the lack of continuity and legitimisation. Nevertheless, a
                significant part of the Polish population saw the new communist authority as simply
                another one in a row of occupations that they had experienced in the past century
                and a half.</p>
            <p>In their assumption of the key positions in the state authority bodies as well as in
                their retaliation against the opposition, the Communist Parties of both states
                resorted to similar methods. However, unlike the Polish communists, the Yugoslav
                Party could afford to closely adhere to the Soviet model. On the other hand, due to
                the numerous societal specifics the Polish communists had to find their own way
                towards socialism. As it was, the renewed political parties in Poland were not
                merely fictitious: the opposition represented a realistic force that the communists
                managed to repress by the end of 1947. Thus the period of Sovietisation also began
                in Poland, though it was never carried out to the same degree as in its neighbouring
                »people's democracies«.</p></div>
        </back>
    </text>
</TEI>