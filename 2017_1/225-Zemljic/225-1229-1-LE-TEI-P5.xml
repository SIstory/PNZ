<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Nataša Kandus – sedemdesetletnica</title>
                <author>
                <name>
                    <forename>Igor</forename>
                    <surname>Zemljič</surname>
                </name>
                </author>
            </titleStmt>
            <editionStmt>
                <edition><date>2017-05-17</date></edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Kongresni trg 1</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/225</pubPlace>
                <date>2016</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">57</biblScope>
                <biblScope unit="issue">1</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <revisionDesc>
            <listChange>
                <change>
                    <date>2017-05-25</date>
                    <name>Neja Blaj Hribar</name>
                    <desc>Pretvorba iz DOCX v TEI, dodatno kodiranje</desc>
                </change>
            </listChange>
        </revisionDesc>
    </teiHeader>
    <text>
        <front>
            <docAuthor>Igor Zemljič</docAuthor>
        </front>
        <body>
            <figure>
                <graphic url="slika1.jpg" height="350px"/>
            </figure>  
            <p>Vsak dokaj reden in vsaj malo pozoren obiskovalec naše hiše bo znal povedati, da
                blizu Kazine pogosto srečuje živahno Ljubljančanko na belem damskem kolesu. Nihče ne
                ve, ali je namenjena k uram grščine ali pa se že vrača iz restavratorske delavnice,
                ali je že prevzela iskano v arhivu ali pa se ji mudi na kakšno drugo dobrodelno
                delo, je pa vsem njenim nekdanjim sodelavcem zagotovo jasno le to, da se ji mudi,
                saj je to naša bibliotekarka in dolgoletna vodja knjižnice Nataša Kandus. In prav ta
                njena osebna lastnost, da nikoli ne miruje, ampak zmeraj išče nove poti do znanja in
                dela, je zelo opazno zaznamovala njeno delovno pot v naši knjižnici in na Inštitutu
                za novejšo zgodovino. Čeprav gre za rojeno Ljubljančanko, je Nataša imela prednike v
                prepišni Vipavski dolini in nam je sodelavcem večkrat (s ponosom) omenjala sorodnike
                iz Vrtovina ter se na glas vpraševala, ali so tja res prišli iz kakšnega furlanskega
                mesteca. </p>
            <p>Danes se nekateri ne zavedajo, da Inštitut za novejšo zgodovino ne bi bil to, kar je,
                če v svojem sestavu ne bi imel svoje knjižnice, zagotovo pa lahko tudi trdim, da
                knjižnica Inštituta za novejšo zgodovino ne bi bila takšna, kot je, če ne bi v njej
                vrsto let delala bibliotekarka Nataša Kandus. Nataša je študirala zgodovino in
                geografijo, v njenem letniku pa je bilo kar nekaj zgodovinarjev, ki so pustili vidno
                sled v našem zgodovinopisju; naj najprej omenim njenega dolgoletnega sodelavca in
                prijatelja Borisa Mlakarja, v tisti generaciji pa so bili še Primož Heinz, Milko
                Mikola, Dušan Nećak, Vanja Stergar, Irena Vilfan in drugi.</p>
            <p>Nataša je prišla na inštitut leta 1972 po obdobju manjšega zastoja knjižnične
                dejavnosti, ko so nekateri zmotno menili, da lahko tovrstna znanstvena knjižnica
                deluje že kot interna knjižnica inštituta. Na srečo so v začetku sedemdesetih let
                prejšnjega stoletja na inštitutu vendarle sprevideli, da specialna znanstvena
                knjižnica ne sme biti le interno skladišče knjig, ampak mora v njej delati oseba s
                širokim znanjem in poznavanjem knjižničarske stroke, zgodovinopisja, tujih jezikov
                in širše humanistične razgledanosti. Naši jubilantki je s svojim ažurnim in
                vsestranskim delom uspelo, da je knjižnica Inštituta za novejšo zgodovino med letoma
                1972 in 2008 postala mesto, kjer nisi dobil le časopisov in knjig, ampak tudi
                številne ostale informacije, ki so zelo pomembne za raziskovalce in zgodovinarje. </p>
            <p>Po opravljenem strokovnem izpitu se je lotila širjenja knjižnice, ki je sprva
                obsegala le eno sobo. Po šestintridesetih letih njenega delovanja pa so bili
                rezultati več kot očitni. Iz skromne pomožne čitalnice se je knjižnica pod njenim
                vodstvom spremenila v moderno biblioteko z več kot dvajsetimi čitalniškimi mesti, ki
                je ob njeni upokojitvi štela več kot 22.000 knjig, vključenih v vzajemni katalog
                COBISS. Pod njenim vodstvom je knjižnica zvesto sledila novim tehnološkim in
                strokovnim načelom v knjižničarski stroki. Rezultat te težnje pa je tudi dejstvo, da
                je Nataša Kandus licenco za vnašanje v vzajemno bazo COBISS dobila že avgusta leta
                1994. V bazo COBIB je tako vnesla podatke o 4228 knjigah, 1903 člankih (skupaj je
                kreirala kar 6146 zapisov, od česar je bilo le 2235 bibliografskih enot v slovenskem
                jeziku).</p>
            <p>Še bolj kot formalni vidiki pa so pomembne njene vsebinske spremembe. Med svojim
                dolgoletnim delom je Nataša Kandus namreč povsem spremenila značaj knjižnice.
                Knjižnica, ki naj bi po predstavah z začetka sedemdesetih let prvenstveno zbirala in
                ohranjala le gradivo o zgodovini »delavskega gibanja«, je pod njenim vodstvom
                postopoma, a vztrajno povsem prerasla tedanjo vsebinsko omejitev. Razvila se je
                namreč v najpomembnejšo zbirko knjig in časopisov o novejši zgodovini Slovencev. Že
                od konca sedemdesetih let, še posebej pa po letu 1991 si je prizadevala, da
                knjižnično gradivo ni bilo ideološko enostransko, in je skušala dobiti vse pomembne
                publikacije, ne glede na državo izvora. Zato se je vztrajno trudila širiti obseg
                knjižničnega fonda, vanj pa je vključevala pomembno gradivo – od lokalnih publikacij
                do širokega spektra monografskih in periodičnih tiskov iz domovine in emigracije.
                Današnja knjižnica tako raziskovalcem različnih družboslovnih in humanističnih strok
                iz vse Slovenije in tujine omogoča kakovosten študij politične, gospodarske,
                socialne in kulturne zgodovine Slovencev in v znatni meri tudi prostora nekdanjih
                držav, v katerih so živeli Slovenci. Dokaz pravilnosti njene usmeritve je bilo
                nenehno povečevanje števila uporabnikov knjižnice, ki so prihajali z vseh slovenskih
                univerz, iz zamejstva in celo iz drugih držav.</p>
            <p>Ob tem pa moramo poudariti še drugo plat delovanja Nataše Kandus. Že leta 1980 je
                objavila bibliografijo <hi rend="italic">Letopisa Muzeja narodne osvoboditve</hi> in
                    <hi rend="italic">Prispevkov za zgodovino delavskega gibanja</hi> do leta 1980.
                Čez nekaj let (1988) pa še bibliografijo <hi rend="italic">Prispevkov</hi> do leta
                1985. Leta 1989 je skupaj z Zdenkom Čepičem in Damijanom Guštinom pripravila
                biobibliografije sodelavcev Inštituta za novejšo zgodovino ob njegovi
                tridesetletnici. Ob raznih obletnicah je uredila še osebne bibliografije Franceta
                Škerla, Dušana Bibra, Franceta Klopčiča, Toneta Ferenca, Ivana Križnarja in Milice
                Kacin-Wohinz. Vsekakor pa ne smemo pozabiti mednarodne objave za kongres
                zgodovinarjev v Kanadi z naslovom <hi rend="italic">Slovenian historiography in
                    foreign languages, published from 1918–1993: on the occasion of the 18th
                    International Congress of Historical Sciences, Montréal 1995</hi>, ki jo je
                pripravila skupaj z Olgo Janša-Zorn in Evo Holz v uredništvu Sergija Vilfana, ter ob
                tem še njenega bibliografskega dela pri zajetni dvodelni monografiji <hi
                    rend="italic">Slovenska novejša zgodovina</hi>, ki je izšla leta 2005. Nataša
                Kandus je pripravila tudi več tematskih bibliografij o osamosvajanju, holokavstu,
                španski državljanski vojni, nacizmu in fašizmu ter o Judih na Slovenskem. Prav
                zaradi svojega zgodnjega zanimanja za vse, kar je bilo povezano z Judi na
                Slovenskem, je vrsto let veljala za eno boljših poznavalk Judov v Ljubljani in še
                posebej njihovih osebnih zgodb in usod med drugo svetovno vojno. </p>
            <p>Njena obča razgledanost pa je še precej presegala strokovno področje knjižnice in je
                segala od likovne umetnosti, glasbe, literature do znanja tujih jezikov, kar ji je
                omogočalo suvereno svetovanje raznovrstnim uporabnikom o gradivu in pri razreševanju
                njihovih vprašanj. </p>
            <p>Ob pomembnem jubileju naši Nataši nekdanji sodelavci iskreno čestitamo in ji želimo,
                da bi še naprej ostala tako aktivna kot doslej.</p>
        </body>
    </text>
</TEI>
