<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Bogo Zupančič, <hi rend="italic bold"
                    >Plečnikovi študenti in drugi jugoslovanski arhitekti v Le Corbusierovem
                    ateljeju</hi><hi rend="italic" xml:space="preserve">. </hi>Ljubljana: Muzej za
                    arhitekturo in oblikovanje (MAO): KUD Polis, 2017, 232 strani</title>
                <author>
                    <name>
                        <forename>Mojca</forename>
                        <surname>Šorn</surname>
                    </name>
                </author>
            </titleStmt>
            <editionStmt>
                <edition><date>2018-11-20</date></edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Kongresni trg 1</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/308</pubPlace>
                <date>2018</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">58</biblScope>
                <biblScope unit="issue">3</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <revisionDesc>
            <listChange>
                <change>
                    <date>2018-12-25</date>
                    <name>Neja Blaj Hribar</name>
                    <desc>Pretvorba iz DOCX v TEI, dodatno kodiranje</desc>
                </change>
            </listChange>
        </revisionDesc>
    </teiHeader>
    <text>
        <front>
            <docAuthor>Mojca Šorn</docAuthor>
        </front>
        <body>
            <figure>
                <graphic url="slika3.jpg" height="350px"/>
            </figure>
            <p>Arhitekturni zgodovinar dr. Bogo Zupančič (1960), muzejski svetnik v Muzeju za
                arhitekturo in oblikovanje v Ljubljani, je pionir in nosilec raziskovanja zbirk MAO
                s področja arhitekture 20. stoletja. Na osnovi arhivskega gradiva je pripravil
                številne razstave in napisal več monografij, ki odstirajo pomemben del slovenske
                arhitekturne zgodovine. Za svoje plodno publicistično delo je prejel dve Plečnikovi
                medalji (2006, 2018). Zadnjih deset let se poglobljeno ukvarja s tematiko
                Plečnikovih in drugih študentov arhitekture na izpopolnjevanju v Parizu. Rezultat
                njegovega dela sta mdr. razstava in znanstvena monografija <hi rend="italic"
                    >Plečnikovi študenti in drugi jugoslovanski arhitekti v Le Corbusierovem
                    ateljeju</hi> (2017). </p>
            <p>Jože Plečnik (1872‒1957) in Charles-Édouard Jeanneret (1887‒1965), znan pod
                psevdonimom Le Corbusier, sta imela več stičnih točk. Pripadnika iste generacije sta
                v lokalnem in tudi univerzalnem prostoru nastopala kot nenadomestljiva akterja in
                sta kot taka (so)zaznamovala arhitekturno dogajanje 20. stoletja. Kljub temu se
                njune poti niso nikoli neposredno križale. Plečnik, ki se je vse bolj navduševal nad
                klasičnimi prvinami in načeli arhitekture, je Le Corbusieru, »guruju modernizma«, ki
                se je zavzemal za prelom s starim, očital, da s svojimi funkcionalističnimi
                zamislimi negira arhitekturo, in dejal: »Ko gledam moderne tokove, dobim občutek, da
                smo se v Evropi izgubili.«<note place="foot" xml:id="ftn1" n="1"> Peter Krečič, <hi rend="italic">Jože Plečnik</hi>
                        (Ljubljana: Državna založba Slovenija, 1992), 138.</note> Posreden stik
                med dvema velikanoma pa so predstavljali njuni študenti. Sposobnejši Plečnikovi
                učenci so se namreč po zaključku študija, ko so pridobili klasične osnove
                arhitekture, usmerili na pot modernizma, saj je bil »tako rekoč edina oprijemljiva
                oblikovna in konceptualna alternativa«.<note place="foot" xml:id="ftn2" n="2"> Ibid., 142.</note> Več slovenskih mladih
                arhitektov se je v iskanju novih tendenc tako pridružilo Le Corbusierju, saj
                Vurnikova šola, ko je bilo govora o moderni, ni pomenila prave konkurence.</p>
            <p>Znanstvena monografija
                <hi rend="italic" xml:space="preserve">Plečnikovi študenti in drugi jugoslovanski arhitekti v Le Corbusierovem ateljeju, </hi>ki
                temelji na arhivskem gradivu ter številnih ustnih virih, znanstveni in strokovni
                literaturi, obsega tri vsebinske sklope. V prvem se avtor z vso minucioznostjo
                posveti življenju in delu sedmih Plečnikovih študentov arhitekture: Miroslavu
                Oražmu, Milanu Severju, Hrvoju Brnčiću, Marjanu Tepini, Jovanu Kruniću, Edvardu
                Ravnikarju in Marku Župančiču, ki so bili v letih od 1929 do 1940 v Le Corbusierovem
                pariškem ateljeju na Rue de Sèvres 35. V drugem vsebinskem sklopu s kratkimi, a
                povednimi življenjepisi predstavi ostale slovenske arhitekte in gradbenike, ki so se
                med letoma 1925 in 1938 izpopolnjevali v Parizu in so skupaj z Le Corbusierovimi
                plečnikovci tvorili nerazdružljivo celoto. Ker avtor arhitektov ne želi deliti le po
                narodni pripadnosti, v tretjem vsebinskem sklopu obravnava tudi hrvaške in srbske
                arhitekte, ki so se izpopolnjevali na »35 S« in so bili skupaj s slovenskimi v
                Parizu obravnavani kot <hi rend="italic">architectes yougoslaves</hi>.</p>
            <p>Zupančič Plečnikove študente, ki so ustvarjali v Le Corbusierovem ateljeju, postavi v
                širši časovni, prostorski in družbeni kontekst. Opozori, da so že pred odhodom v
                Pariz naredili marsikaj pomembnega, spremlja pa tudi njihovo življenje in delo po
                vrnitvi v domovino, ko so konec 30. in v začetku 40. let 20. stoletja stopili na pot
                funkcionalistične arhitekture. Predstavi njihovo udejstvovanje v času druge svetovne
                vojne, ko so se opredelili za narodnoosvobodilno gibanje in se kasneje posvetili
                ustvarjanju spominske arhitekture. Pri tem poudarjeno opomni, da se Le Corbusier s
                spomeniško in nagrobno arhitekturo ni dosti ukvarjal, kar pomeni, da so njegovi
                praktikanti našli pot samostojnega oblikovanja, neodvisnega od vzora velikega
                švicarsko-francoskega arhitekta. Seveda to nikakor ne pomeni, da Le Corbusierova
                šola ni imela vpliva na graditev socialistične Jugoslavije. Prav njegovi učenci so
                po koncu druge svetovne vojne v družbeni klimi, ki je bila naklonjena novostim in
                spremembam, pripomogli k uveljavitvi modernizma. Ta je postal »[g]lavna smer
                modernističnih arhitektov, pod vodstvom Edvarda Ravnikarja«, ki si je »izborila
                posebno mesto, se uveljavila, vendar ne s slepim posnemanjem vzorov«. (str. 124) </p>
            <p>Plečnikovi »corbusierovci« (Ravnikar, Sever, Tepina, Krunić, Župančič), otovorjeni z
                znanjem obeh mojstrov, so kot nosilci novih arhitekturnih smernic, usmerjenih v
                funkcionalizem, nekateri tudi po svojih študentih, hitro in korenito širili ideje
                »novega časa«. V nasprotju s slovenskim arhitekturnim dogajanjem je bilo dogajanje v
                Zagrebu in Beogradu usmerjeno v masovno gradnjo novih mestnih četrti in velikih
                blokovskih kompleksov ter tako v bolj neposredno prenašanje corbusierovskih vzorov
                na jugoslovanska tla. </p>
            <p>Kljub začetnemu navdušenju je v drugi polovici 50. let 20. stoletja že zaznati
                odvrnitev vodilnih slovenskih arhitektov od Le Corbusierovih in drugih
                modernističnih idej. To velja predvsem za Edvarda Ravnikarja in njegov krog.
                Porajale in utrdile so se ideje, povezane s kritičnim regionalizmom, začelo se je
                navdušenje nad skandinavsko arhitekturo, strukturalizmom itd. </p>
            <p>Znanstveno delo Boga Zupančiča nam torej oriše pot od ideje do prevlade
                modernističnih konceptov urbanističnega načrtovanja ter arhitekturnega oblikovanja v
                slovenskem in jugoslovanskem prostoru po končani drugi svetovni vojni. Razmere in
                napetosti v arhitekturi v Sloveniji in Jugoslaviji v obdobju, ko je bilo
                arhitekturno gibanje razpeto med tradicionalizmom in modernizmom, med lokalnim in
                univerzalnim, osvetli na osnovi dela, prepričanj, razmerij ter omrežij dveh velikih
                arhitektov, Plečnika in Le Corbusiera, pri čemer se osredini na Plečnikove študente,
                ki so se izpopolnjevali v Le Corbusierovem ateljeju in njegove zamisli vpletli v
                proces modernizacije družbe.</p>
            <p>Med vsemi jugoslovanskimi arhitekti, ki so se pred drugo svetovno vojno
                izpopolnjevali pri Le Corbusieru, je največ slovenskih, kar deset od sedemnajstih,
                od teh desetih pa le trije niso bili Plečnikovi učenci. Trdimo torej lahko, da je za
                švicarskimi, francoskimi in severnoameriškimi arhitekti v ateljeju »35 S« delalo
                največ slovenskih, kar je »v svetovnem merilu svojevrsten fenomen, ki je lahko
                osnova za upravičeno samozavest«. (str. 208) </p>
            <p>Med deli Plečnikovih študentov, ki so bili pri Le Corbusieru, tako po obsegu in
                količini del kot po izjemnosti izstopa arhitekturni, urbanistični in publicistični
                opus arhitekta prof. Edvarda Ravnikarja. Slovensko arhitekturno dogajanje je (bilo)
                prav zaradi Ravnikarja in njegovega kroga ter tudi drugih kakovostnih arhitektov v
                2. polovici 20. stoletja prepoznano kot eno najmočnejših žarišč sodobne arhitekture
                v Jugoslaviji.</p>
            <p>Znanstvena
                monografija<hi rend="italic" xml:space="preserve"> Plečnikovi študenti in drugi jugoslovanski arhitekti v Le Corbusierovem ateljeju</hi>
                z vsebino, členjeno v 27 poglavij, podano na 232 straneh, opremljeno s 170 načrti,
                številnimi fotografijami, skicami in z drugim slikovnim gradivom, s skoraj 400
                opombami, povzetkom v angleškem jeziku, seznamom literature in virov ter z imenskim
                kazalom ne skriva, kako veliko dela in znanja je bilo vloženega vanjo. Delo dr. Boga
                Zupančiča, ki odgovori na mnoga in večplastna vprašanja, nedvomno predstavlja
                pomemben, domišljen in zrel prispevek k zgodovini slovenske, jugoslovanske ter
                evropske moderne arhitekture. </p>
        </body>
    </text>
</TEI>
