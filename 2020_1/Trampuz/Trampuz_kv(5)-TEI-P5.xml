<?xml version="1.0" encoding="UTF-8"?><TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Delovanje ilegalne KPJ v času šestojanuarske diktature (primer celjskega
                    okrožja v letih 1932–1933)</title>
                <author>
                    <name>
                        <forename>Lilijana</forename>
                        <surname>Trampuž</surname>
                        <roleName>Mag. zgodovine v pokoju</roleName>
                        <email>lilijana.trampuz@amis.net</email>
                    </name>
                </author>
            </titleStmt>
            <editionStmt>
                <edition><date>2019-01-11</date></edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Kongresni trg 1</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/315</pubPlace>
                <date>2020</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">60</biblScope>
                <biblScope unit="issue">1</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <profileDesc>
            <langUsage>
                <language ident="sl"/>
                <language ident="en"/>
            </langUsage>
            <textClass>
                <keywords xml:lang="en">
                    <term>Communist Party of Yugoslavia</term>
                    <term>January 6th dictatorship</term>
                    <term>Celje</term>
                    <term>Branko Diehl</term>
                    <term>Slavko Šlander</term>
                </keywords>
                <keywords xml:lang="sl">
                    <term>Komunistična partija Jugoslavije</term>
                    <term>šestojanuarska diktatura</term>
                    <term>Celje</term>
                    <term>Branko Diehl</term>
                    <term>Slavko Šlander</term>
                </keywords>
            </textClass>
        </profileDesc>
        <revisionDesc>
            <listChange>
                <change>
                    <date>2020-05-04</date>
                    <name>Neja Blaj Hribar</name>
                    <desc>Pretvorba iz DOCX v TEI, dodatno kodiranje</desc>
                </change>
            </listChange>
        </revisionDesc>
    </teiHeader>
    <text>
        <front>
            <docAuthor>Lilijana Trampuž<note place="foot" xml:id="ftn1" n="*"><hi rend="bold">Mag.
                        zgodovine v pokoju,</hi>
                    <ref target="mailto:lilijana.trampuz@amis.net"><hi rend="bold">lilijana.trampuz@amis.net</hi></ref></note></docAuthor>
            <docImprint>
                <idno type="cobissType">Cobiss Type: 1.01</idno>
                <idno type="UDC">UDC: </idno>
            </docImprint>
            <div type="abstract">
                <head>IZVLEČEK</head>
                <p><hi rend="italic" style="font-size:10pt">Avtorica predstavlja obnovo
                        komunističnega delovanja na Celjskem po tem, ko je šestojanuarski režim to
                        gibanje ohromil in so bili številni komunisti v zaporu ali pa v tujini.
                        Predstavljene so komunistične akcije, kot jih je zaznala policija. V
                        razpravi so pojasnjene nejasnosti v zvezi z imenovanjem sekretarja celjskega
                        okrožja. To naj bi bil Branko Diehl, in ne Slavko Šlander. Ob tem so
                        predstavljene razlike med javnim in arhiviranim spominom. Iz gradiva okrožne
                        konference je razvidno načrtovanje, a tudi že postopno odpiranje delovanja
                        komunistov iz zaprtosti v legalne organizacije na strokovnem, kulturnem,
                        stanovskem področju. Težišče njihovega dela se je začelo prenašati od
                        usmeritve za oborožen boj proti diktaturi na boj za vsakodnevne zahteve
                        delavcev in kmetov, za izboljšanje njihovega ekonomskega, socialnega pa tudi
                        političnega položaja.</hi></p>
                <p><hi rend="italic" style="font-size:10pt" xml:space="preserve">Ključne besede: Komunistična partija Jugoslavije, šestojanuarska diktatura, Celje, Branko Diehl, Slavko Šlander</hi></p>
            </div>
            <div type="abstract" xml:lang="en">
                <head>ABSTRACT</head>
                <head>THE ACTIVITIES OF THE BANNED COMMUNIST PARTY OF YUGOSLAVIA DURING THE JANUARY
                        6<hi rend="superscript">TH</hi> DICTATORSHIP(THE EXAMPLE OF THE CELJE
                    DISTRICT BETWEEN 1932 AND 1933)</head>
                <p><hi rend="italic" style="font-size:10pt">The author presents the restoration of
                        the communist activities in the Celje district after the January 6</hi><hi rend="italic superscript" style="font-size:10pt">th</hi><hi rend="italic" style="font-size:10pt" xml:space="preserve"> regime had crippled this movement and many communists had been imprisoned or left the country. The communist actions, as detected by the police, are described. The discussion clarifies the ambiguities regarding the appointment of the Celje district secretary, revealing that this position was allegedly assumed by Branko Diehl rather than Slavko Šlander. The differences between the public and archived memory concerning this issue are presented. The district conference materials attest to the planning as well as the actual processes involved in the gradual reorientation of the communist activities towards establishing legal organisations in the expert, cultural, and professional field. The focus of the communists’ endeavours started to shift from the armed struggle against the dictatorship to the struggle for the everyday demands of workers and peasants and the improvement of their economic, social, and political position. </hi></p>
                <p><hi rend="italic" style="font-size:10pt">Keywords: Communist Party of Yugoslavia,
                        January 6</hi><hi rend="italic superscript" style="font-size:10pt">th</hi><hi rend="italic" style="font-size:10pt" xml:space="preserve"> dictatorship, Celje, Branko Diehl, Slavko Šlander</hi></p>
            </div>
        </front>
        <body>
            <p>Januarja 1929 je jugoslovanski kralj Aleksander Karađorđević z uvedbo osebne
                    diktature<note place="foot" xml:id="ftn2" n="1"> Več o Aleksandrovi diktaturi Jure Gašparič,
                            »Uvedba diktature kralja Aleksandra,«
                            <hi rend="italic" xml:space="preserve">Prispevki za novejšo zgodovino, </hi>46,
                            št. 1 (2006): 241–24. Jure Gašparič<hi rend="italic">, SLS pod kraljevo diktaturo: Diktatura kralja
                                Aleksandra in politika Slovenske ljudske stranke v letih
                                1929</hi><hi rend="color(0F0F0F)">–</hi><hi rend="italic">1935</hi>
                            (Ljubljana: Modrijan, 2017). </note> posegel v politične
                razmere v državi. Komunistična stranka, ki je že od leta 1921 delovala v ilegali, je
                bila edina stranka, ki se je diktaturi uprla in je z različnimi letaki pozvala k
                oboroženemu uporu proti diktaturi. Sledile so množične aretacije komunistov in
                obsodbe pred novoustanovljenim sodiščem za zaščito države. Del članov pokrajinskega
                    vodstva<hi rend="Znaki_sprotnih_opomb"><note place="foot" xml:id="ftn3" n="2"> Decembra 1928 so bili v PK KPJ za Slovenijo
                            izvoljeni: tajnik Jaka Žorga, Dragutin Gustinčič, France Klopčič, Ivan
                            Zver (umrl avgusta 1930), Josip Šenica, Alojz Kusold in Lazar Nešič.
                            Zastopnik SKOJ je bil Vinko Preželj ali Maks Strmecki. – France Filipič,
                            »KPJ v Sloveniji v času VIII. konference zagrebških komunistov,« <hi rend="italic">Zgodovinski časopis</hi>, 32, št. 3 (1978): 315.
                        </note></hi> so aretirali, drugi del<note place="foot" xml:id="ftn4" n="3"> V tujino
                            sta se umaknila France Klopčič, ki je bil po aretaciji Žorge sekretar
                            PK, in Viktor Koleša, organizacijski sekretar CK KPJ.</note> pa
                se je skupaj s člani centralnega vodstva pravočasno umaknil v tujino. Oblast je tako
                razbila velik del komunističnih organizacij in vodstev ter ohromila komunistično
                dejavnost. Iz dosedanjih raziskovanj<hi rend="Znaki_sprotnih_opomb"><note place="foot" xml:id="ftn5" n="4"> Alenka Nedog,
                            »Viri za zgodovino KPJ na Slovenskem: Četrta pokrajinska konferenca KPJ
                            za Slovenijo 1934: Neobjavljen elaborat.« Hrani INZ (Ljubljana: Inštitut
                            za novejšo zgodovino, 1975). France Filipič<hi rend="italic">, Poglavja
                                iz revolucionarnega boja jugoslovanskih komunistov 1919</hi>–<hi rend="italic">1939</hi> (Ljubljana:
                            Založba Borec, 1981), dve knjigi, zlasti razpravi: »Partijska
                            organizacija v Sloveniji v obdobju ustanovnega kongresa KPS« (<hi rend="italic">knjiga 2</hi>) in »Tito v mariborski kaznilnici in čas
                            obnove KPJ v Sloveniji« (<hi rend="italic">knjiga 2</hi>). Edvard
                                Kardelj<hi rend="italic">, Zbrana dela: Prva knjiga maj-junij
                                1928-</hi> <hi rend="italic">december 1934</hi>, ur. France Filipič (Ljubljana:
                            Državna založba Slovenije, 1989). Boris Kidrič, <hi rend="italic">Zbrana
                                dela 1</hi>, ur. France Filipič (Ljubljana: Državna založba
                            Slovenije in ČZDO Komunist, 1987). Lilijana Trampuž, »KPJ na Slovenskem
                            v obdobju šestojanuarske diktature 1929–1934 s poudarkom na začetnem delu priprave pokrajinske
                            konference: Magistrsko delo« (Ljubljana: Univerza v Ljubljani,
                            Filozofska fakulteta 1992). </note></hi> je razvidno, da so se mnoge
                celice ohranile in samoiniciativno, kljub nasilju, širile letake ali celo iskale
                zveze s centralnim komitejem Komunistične partije Jugoslavije (CK KPJ) na Dunaju. V
                takratni Sloveniji, Dravski banovini, se je komunistična organizacija razmeroma
                hitro obnovila, saj je bilo obdobje, ko se je pretrgala kontinuiteta delovanja
                stranke in je ta ostala brez vodstva, kratko, dejansko le leta 1930. Konec tega leta
                so se začeli zbirati in povezovati partijski člani. Najprej skojevci na univerzi,
                nato po študentih še po drugih krajih Slovenije, zlasti v industrijskih središčih.
                Sredi leta 1931 se je iz skupine, ki se je na lastno pobudo lotila obnavljanja
                partijskih organizacij, izoblikovalo začasno pokrajinsko vodstvo<note place="foot" xml:id="ftn6" n="5"> Po spominu nekaterih udeležencev naj bi bili člani
                            začasnega PK KPJ za Slovenijo: Janez Perenič, Boris Kidrič, Danilo
                            Jejčič, Martin Mencej, Drago Hartner, Jože Dolenc, Zdenka Armič in
                            verjetno Janez Marentič. Februarja 1932 se jim je pridružil še Edvard
                            Kardelj. Sekretar je bil najprej Janez Perenič - Jaka, sredi leta 1932
                            ga je zamenjal Boris Kidrič - Peter. –
                            Nedog, »Viri za zgodovino KPJ na Slovenskem,« 11.</note>,
                ki je sprva delovalo brez zveze s centralnim vodstvom. Prve neposredne stike s CK
                KPJ so poskusili dobiti po komunistih iz skupine primorskih emigrantov<note place="foot" xml:id="ftn7" n="6"> Več o delovanju primorskih emigrantov – komunistov
                            Lilijana Trampuž, »Primorski emigranti-komunisti v Ljubljani v času
                            šestojanuarske diktature,« v: <hi rend="italic">Zbornik Janka
                                Pleterskega</hi>, ur. Oto Luthar in Jurij Perovšek (Ljubljana: ZRC
                            SAZU, 2003), 349.</note> in jeseni 1932 je bila vzpostavljena
                neposredna zveza. Sredi tega leta je imelo pokrajinsko vodstvo že zveze z vsemi
                organizacijami v Sloveniji. V večjih krajih so delovali mestni komiteji, ki so
                usmerjali delo celic. Te so sestavljali povprečno trije člani KSJ.<note place="foot" xml:id="ftn8" n="7"> Komunistična stranka Jugoslavije. Slovenski
                            komunisti so v obravnavanem obdobju večinoma uporabljali slovenski izraz
                            – stranka. A ne izključno, gl. SI AS 1515, 1934/film LXXXIII/2915-2917,
                            t. e. 9. Širitev uporabe izraza partija pa bolj sledi retrogradnemu
                            načelu, kot pojasnjuje Vida Deželak Barič, »Stranke marksističnega
                            idejnopolitičnega tabora na Slovenskem 1894–1941,« <hi rend="italic">Prispevki za novejšo zgodovino,</hi> 57, št. 1 (2017): 90.
                        </note> Največ celic je bilo uličnih in vaških, manj pa
                tovarniških. Obstajalo je že šest okrožnih komitejev (OK: Ljubljana, Jesenice,
                Trbovlje, Novo mesto, Notranjska, Maribor), v Celju pa so OK jeseni 1932 ravno
                ustanavljali. V evidenci so imeli okrog 450 članov.</p>
            <p>S tem, ko je bila komunistična stranka konec leta 1932 spet vzpostavljena in je
                delovala povezano od osnovnih organizacij do pokrajinskega vodstva, so se leta 1933
                začela prizadevanja, da bi prodrli iz ozkih strankinih okvirov delovanja.
                Preusmeritev na množično delo je bila težavna, ker so se še trdovratno zadrževala
                stara gledanja, tj. potreba po samoizoliranosti. V začetku leta 1933 so začeli
                misliti na pripravo pokrajinske (oblastne) partijske konference, prve po decembru
                1928. Vse leto 1933 so tekle priprave na konferenco v pokrajinskem vodstvu, v
                okrožnih vodstvih in v osnovnih organizacijah. Avgusta 1933 sta se sestali že prvi
                okrožni konferenci, celjska in trboveljska.</p>
            <p>Na Celjskem je komuniste prepoved leta 1921 občutno prizadela in se jim dolgo ni
                uspelo povezati, šele leta 1926 so se oblikovale prve celice. V Celju je bil
                organizator France Klopčič. Podobno kot velja za širše slovensko področje, je bilo
                tudi delovanje komunistov na Celjskem z diktaturo odkrito in zaradi aretacij za
                nekaj časa ohromljeno.<note place="foot" xml:id="ftn9" n="8"> Več o tem Anton Kotnik, <hi rend="italic">Komunistična partija: v revolucionarnem delavskem
                                gibanju Savinjske doline 1920</hi>–<hi rend="italic color(0F0F0F)">1</hi><hi rend="italic">941</hi> (Žalec:
                            Občinska kulturna skupnost, 1975). </note> Ponovno so se
                komunisti tu začeli zbirati leta 1931, se trdneje organizirali jeseni 1932, ko so
                ustanovili že omenjeni OK. Celice so se oblikovale v Celju, spodnji Savinjski
                dolini, stike pa so imeli še s komunisti v Mežiški dolini, Slovenj Gradcu, Laškem,
                Konjicah in Rogaški Slatini.<hi rend="Znaki_sprotnih_opomb"><note place="foot" xml:id="ftn10" n="9">SI AS 1589/IV, t. e. 4453,
                            Branko Diehl.</note></hi>
            </p>
            <p>Organiziranje prvih okrožnih konferenc predpostavlja, da sta bili na Celjskem in v
                Revirjih v tistem času najmočnejši organizaciji. Potrditev tega mnenja dobimo v
                poročilu Edvarda Kardelja (Levca), datiranem s 23. oktobrom 1933, kjer celjsko
                okrožje uvršča takoj za najmočnejšo trboveljsko organizacijo. S
                »tehničnoorganizacijskega stališča« pa kot najboljšo presoja prav celjsko okrožno
                    organizacijo.<note place="foot" xml:id="ftn11" n="10"> Kardelj<hi rend="italic">, Zbrana dela</hi>,
                            133.</note></p>
            <p>Jeseni 1932 se je na območju Celja, Št. Pavla pri Preboldu (danes vključenega pod
                Prebold, op. L. T.) in Slovenj Gradca izoblikovala organizacija z okrožnim komitejem
                v Celju, vezana na Ljubljano kot središče partijske obnove in na Rogaško Slatino.
                Delovala je do konca novembra 1933, ko so se v zvezi s policijskimi vdori v nekatere
                organizacije KPJ v Ljubljani začele tudi aretacije članov celjske organizacije.<note place="foot" xml:id="ftn12" n="11"> Kidrič<hi rend="italic">, Zbrana dela</hi>,
                            21.</note></p>
            <p>Dva akterja sta svoj spomin na delovanje objavila: Franc Hribar in Anton Kotnik
                opisujeta začetke partijskega delovanja v času Aleksandrove diktature.<note place="foot" xml:id="ftn13" n="12"> Stane Terčak, ur., <hi rend="italic">Med Mrzlico
                                in Dobrovljami</hi> (Celje: s.
                            n., 1955), posebej Franc Hribar - Savinjšek: »Tovarna Prebold in
                            njeno delavstvo.« Kotnik, <hi rend="italic">Komunistična partija</hi>,
                            na str. 45 omenja, da je krajevni komite KP v Preboldu nosil ilegalno
                            ime »Marks«, na str. 6 pa, da je bil sekretar krajevnega komiteja Franc
                            Hribar. Nikjer ne omenja imena lastne celice Dnjeprostroj, čeprav navaja
                            več imen drugih celic. </note> Osrednja osebnost pri obeh je
                Slavko Šlander, doma iz Št. Pavla pri Preboldu, ki je bil zaposlen v Celju in je
                nato še doma začel spodbujati somišljenike za komunistično delo. Simptomatično pri
                njunih spominih je dejstvo, da oba izpuščata spomin na Branka Diehla, ki je bil v
                času diktature poleg Slavka Šlandra najbolj aktiven komunist na Celjskem in širše.
                Diehl je bil med vojno zaprt v Dachauu, po vojni obsojen v dachavskih procesih in
                usmrčen. In postavlja se vprašanje, ali je v spominih takratnih komunistov izbrisan
                tudi za nazaj. Vsaj javno. Namen naše obravnave je vsaj nekoliko bolj osvetliti
                nejasnosti v zvezi z navajanjem sekretarja okrožja ter analizirati gradivo okrožne
                konference in s tem predstaviti samoiniciativnost, samokritičnost in kritičnost
                takratnih komunistov. Pa tudi predstaviti dvojnost spominjanja: javno in
                arhivirano.</p>
            <p>Predstojništvo mestne policije v Celju, policijske postaje v Celju, Št. Pavlu pri
                Preboldu in Slovenj Gradcu so v letih 1932 in 1933 zaznali komunistične akcije, ki
                so zajemale zlasti širjenje propagandnega materiala. Istočasnost teh akcij na raznih
                območjih je policijske organe navajala k sklepu, da gre za dobro izdelano tajno
                komunistično organizacijo.<note place="foot" xml:id="ftn14" n="13"> ZI_ZAC/0609 sign. Kzp
                            815/1933, a. š. 125a, kazenski spis (KS) Emil Kocmur. </note>
                Delovanju celjskih komunistov je policija sledila vse leto; njena odkritja spoznamo
                iz obširne obrazložitve obtožnice in bolj strnjeno v sodbi, ki jo je izreklo Okrožno
                sodišče v Celju 9. aprila 1934. V času od 1. novembra 1932 do 21. oktobra 1933 je
                policija v Celju in okolici registrirala naslednjih 12 akcij:</p>
            <list type="ordered">
                <item>V noči med 31. oktobrom in 1. novembrom 1932 so bili po delavskih naseljih na
                    periferiji mesta Celja in v okolici raztreseni letaki za proslavo 15. obletnice
                    ruske revolucije. Letake je izdala komunistična stranka Jugoslavije, oblastni
                    komite za Slovenijo. Sodba takole podaja vsebino letakov: »V letakih se slavi
                    ruska revolucija, se hvali boljševiški družabni red, prikazujejo gospodarski
                    uspehi 5 letnega načrta ter poziva delavski in kmečki stan na organiziranje
                    delavsko-kmetskih revolucijonarnih odborov in zbiranje orožja za oboroženo
                    vstajo delavnega ljudstva.«</item>
                <item>Dne 1. novembra 1932 so letake po pošti prejeli železniški uslužbenci na
                    postaji v Celju.</item>
                <item>Dne 12. decembra je uprava celjske železniške postaje zasegla pošiljko <hi rend="italic">Rdečih signalov</hi>,<hi rend="Znaki_sprotnih_opomb"><note place="foot" xml:id="ftn15" n="14"> Ilegalni
                                mesečnik študentov komunistov ljubljanske univerze. Izhajal v letih
                                    1932–1934.
                                – France Filipič,
                                »Rdeči signali,« v<hi rend="italic">: Enciklopedija Slovenije</hi>,
                                    <hi rend="italic">10</hi> (Ljubljana: Mladinska knjiga, 1996),
                                122.</note></hi> št. 2 za december 1932. V izvlečku vsebine
                    časopisa sodba navaja poziv na zbiranje orožja in na vstop v rdečo fronto ter
                    oris ustaškega gibanja v Liki kot komunističnega.</item>
                <item>Dne 10. decembra 1932 sta na gimnazijo v Celju prispeli pismi z letaki, ki jih
                    je izdala Komunistična stranka Jugoslavije, mestni komite za Ljubljano, v
                    katerih se »poziva slovenska mladina k snovanju komunističnih celic in krožkov
                    ter k teoretični in praktični pripravi za revolucijonarno delo«.</item>
                <item>Dne 12. decembra 1932 je bilo osmošolcem na celjsko gimnazijo poslanih pet
                    zgoraj omenjenih letakov.</item>
                <item>V noči s 26. na 27. december 1932 sta bila v Celju najdena en izvod <hi rend="italic">Proletarca</hi>,<note place="foot" xml:id="ftn16" n="15"> Glasilo CK
                                KPJ, 1929–1942; Kardelj, <hi rend="italic">Zbrana dela</hi>, 127.</note> št. 1 za
                    mesec januar 1933, ter en izvod <hi rend="italic">Rdečega prapora</hi>,<note place="foot" xml:id="ftn17" n="16"> Ilegalno glasilo PK KPJ za Slovenijo, izhajalo
                                občasno v Ljubljani 1932–1934.
                                – France Filipič,
                                »Rdeči prapor,« v: <hi rend="italic">Enciklopedija Slovenije</hi>,
                                    <hi rend="italic">10</hi> (Ljubljana: Mladinska knjiga, 1996),
                                122. </note> št. 3 za leto 1932.</item>
                <item>Dne 31. decembra 1932 je bilo v vlaku najdeno glasilo <hi rend="italic">Rdeči
                        prapor</hi>, št. 3 za leto 1932. V vsebini se iz dveh člankov poudarja poziv
                    na pripravo oborožene vstaje.</item>
                <item>Med 10. in 15. januarjem 1933 je bilo v Celju najdenih več izvodov omenjenega
                        <hi rend="italic">Proletarca</hi> in <hi rend="italic">Rdečega prapora</hi>,
                    trije izvodi celo v farni cerkvi. </item>
                <item>V noči z 21. na 22. april 1933 in ponoči 28. aprila 1933 so bili po Celju
                    raztreseni letaki, prirejeni za 1. maj kot delavski praznik. »V njih se poziva
                    delovno ljudstvo<hi rend="Znaki_sprotnih_opomb"><note place="foot" xml:id="ftn18" n="17"> Pojem delovno ljudstvo
                                komunisti tega časa natančneje ne opredeljujejo. Iz uporabe v
                                časopisju lahko sklepamo, da mislijo s pojmom na industrijske
                                delavce in kmete ali tiste, ki se preživljajo s »fizičnim« delom.
                                Kot navaja Kermit E. McKenzie, <hi rend="italic">Comintern e
                                    rivoluzione mondiale 1928</hi><hi rend="color(0F0F0F)">–</hi><hi rend="italic color(0F0F0F)">1</hi><hi rend="italic">943</hi>
                                (Firenze: Sansoni S. p., 1969), 226, komunisti manj definirajo
                                uporabljene pojme.</note></hi> v enotno fronto in skupen boj
                    proti obstoječemu režimu ter političnemu in socijalnemu redu v državi.«</item>
                <item>V nočeh s 13. na 14. in s 14. na 15. avgust 1933 so po Celju raztrosili veliko
                    letakov in <hi rend="italic">Rdeči prapor</hi>, št. 8 iz julija 1933. V obširnem
                    opisu vsebine sodba navaja poziv delovnemu ljudstvu, da naj, če bo dobilo v roke
                    puške, te obrne proti onim, ki jih bodo dali. Nadalje sodba navaja kritiko
                    delovanja komunistov v strankah (legalnih op. L. T.), kritizira trboveljske
                    rudarje, da so premalo borbeni, poziva žene k antimilitarističnemu delovanju, k
                    pristopu k Rdeči pomoči.<hi rend="Znaki_sprotnih_opomb"><note place="foot" xml:id="ftn19" n="18"> Rdeča pomoč – del
                                Mednarodne organizacije pomoči revolucionarjem, ki je v Jugoslaviji
                                delovala ilegalno v okviru KPJ.
                                <hi rend="color(0F0F0F)" xml:space="preserve">– </hi>Kardelj, <hi rend="italic">Zbrana dela</hi>, 237.</note></hi> Sodba
                    poudarja, da iz letakov »izzveni isti refren – oborožen upor proti sedanjemu
                    političnemu in gospodarskemu redu ter uvedba komunističnega sistema«.</item>
                <item>Dne 14. oktobra 1933 so bili pri Cinkarni najdeni trije izvodi <hi rend="italic">Rdečega prapora</hi>, št. 9 iz septembra 1933. Iz vsebine
                    sodba navaja poziv k širšemu delovanju komunistov v strokovnih organizacijah, k
                    organizaciji rdeče sindikalne opozicije<hi rend="Znaki_sprotnih_opomb"><note place="foot" xml:id="ftn20" n="19"> RSO – rdeča
                                strokovna opozicija, imenovana tudi revolucionarna sindikalna
                                opozicija, je bila ena od oblik za delovanje komunistov v legalnih
                                sindikalnih organizacijah. CK je izdal direktivo o formiranju RSO
                                sredi leta 1932 in je bila v veljavi še nadaljnji dve leti. Praksa
                                pa je pokazala, da so ostajale skupine RSO zaprte in niso našle
                                širšega stika z delavci.
                                <hi rend="color(0F0F0F)" xml:space="preserve">– </hi>Kardelj, <hi rend="italic">Zbrana dela</hi>, 133.</note></hi>, borbi
                    proti provokatorjem.</item>
                <item>Dne 21.oktobra 1933 so v predmestju in mestu Celje našli več letakov
                    pokrajinskega komiteja KPJ za Slovenijo, v »katerih se agitira za rdečo listo
                    kot predstavnico skupne 'antifašistične fronte' pri volitvah v Delavsko
                    zbornico«.</item>
            </list>
            <p>Sodba navaja podobne podatke za štiri komunistične akcije v Št. Pavlu pri Preboldu in
                okoliških vaseh, dve akciji v Slovenj Gradcu in Štorah, tri akcije v Mozirju in
                okolici ter eno akcijo na območju Litije.</p>
            <p>Ob aretacijah savinjskih komunistov konec leta 1933 je policija zaplenila tudi precej
                dokaznega gradiva. Med drugim je našla sedem odgovorov na vprašalne pole, objavljene
                v ilegalnem organizacijskem glasilu PK KSJ za Slovenijo <hi rend="italic">Celica</hi>. Po mnenju, podanem v sodbi, je bil »očividen namen teh vprašalnih
                pol zbrati statistične podatke organizacije in tako dobiti vpogled v razmere in
                delovanje pojedinih celic« oziroma je vprašalne pole uporabil pokrajinski komite za
                pripravo okrožnih konferenc in pokrajinske konference.<hi rend="Znaki_sprotnih_opomb"><note place="foot" xml:id="ftn21" n="20"> SI_ZAC/0609, KS Emil Kocmur, sodba, str. 10.
                            Nedog, »Viri za zgodovino KPJ na Slovenskem,« dok. št. 7, op.
                        1.</note></hi></p>
            <p>Navedena sodba ugotavlja avtorje odgovorov: »Kakor se je ugotovilo po priznanjih
                obtožencev samih, so izdelali referate (mišljeni so odgovori na vprašalne pole, op.
                L. T.): Kazimir Koželj - Rugelj za vaško-mešano celico 'Njiva' (Gotovlje), Franc
                Hribar za celico 'Marks' v Št. Pavlu, Anton Kotnik za celico 'Dnjeprostroj' istotam,
                Anton Rader za celico v Slovenj Gradcu, Legnu in Trobljah ter Karol Barle za svojo
                celico v Šmartnem pri Slovenj Gradcu, dočim je Branko Diehl oskrbel referat glede
                celice v Gaberju po ključavničarskem pomočniku Ignacu Javoršku. Podatki teh
                referatov že sami kažejo na obstoj teh osnovnih edinic komunistične stranke v gori
                navedenih krajih.«<hi rend="Znaki_sprotnih_opomb"><note place="foot" xml:id="ftn22" n="21"> SI AS 1477, Ot. 24/25, kazenski spis (KS)
                            Feuerberg Izak in tovariši, 1933, policijski zapisnik str. 781–-03.
                            Navedbe iz sodbe ne moremo preveriti po policijskem zaslišanju, ker je v
                            kazenskem spisu Feuerberg ohranjen le del tega zapisnika. A po
                            dosedanjih izkušnjah sodbe verodostojno in natančno povzemajo iz
                            policijskih zapisnikov zaslišanj ter dokaznega
                    materiala.</note></hi>Hribar in Kotnik navajata za začetnega organizatorja
                KSJ Slavka Šlandra. Ta navedba bo verjetno držala za organiziranje komunistov jeseni
                1932 v Št. Pavlu, od koder je bil Šlander doma. Po podatkih, ki jih razberemo iz
                gradiva obtožnice, sodbe in prilog,<hi rend="Znaki_sprotnih_opomb"><note place="foot" xml:id="ftn23" n="22"> SI_ZAC/0609, KS
                            Kocmur Emil.</note></hi> posebej pa iz policijskega zapisnika
                    zaslišanj,<note place="foot" xml:id="ftn24" n="23"> SI AS, 1477, KS Feuerberg, policijski
                            zapisnik, 781–803.</note> pa je
                slika za Celje in okrožje v celoti nekoliko drugačna.</p>
            <p>Iz izjav Branka Diehla in Slavka Šlandra v omenjenem zapisniku je razvidno, da je bil
                pravi organizacijski pobudnik delovanja celjske organizacije Karel Barle, ki je bil
                po ugotovitvah Franceta Filipiča<hi rend="Znaki_sprotnih_opomb"><note place="foot" xml:id="ftn25" n="24"> Kardelj, <hi rend="italic">Zbrana dela</hi>, 135.</note></hi> od pomladi 1932 do novembra
                1933 član univerzitetnega komiteja KSJ v Ljubljani, leta 1933 pa član mestnega
                komiteja (MK) Ljubljana. Po podatkih, zbranih v kazenskem spisu Feuerberg in
                tovariši, je bil Barle ena ključnih osebnosti pri vzpostavljanju organizacije v
                Ljubljani v povezavi s sekretarjem PK Marinkom.<hi rend="Znaki_sprotnih_opomb"><note place="foot" xml:id="ftn26" n="25"> Miha Marinko se
                            je 11. marca 1933 po dolgih letih odsotnosti vrnil v Slovenijo kot
                            inštruktor CK KPJ z nalogo, da v roku šestih mesecev pomaga pri
                            organizaciji najprej okrožnih konferenc, nato pa še pokrajinske
                            konference. Doma je bil iz Zagorja, po legalizaciji, prijavi na policiji
                            je bil konfiniran v Braslovče. Edini okrožni konferenci, ki sta bili
                            izvedeni poleti 1933, celjska in trboveljska, sta bili z njim osebno
                            povezani. Marinko je bil od leta 1924 član KPJ, od leta 1925 v
                            emigraciji, rudar v Franciji, leta 1931 je čez Berlin odšel v Moskvo na
                            partijsko šolo.
                            – Miha Marinko, <hi rend="italic">Moji spomini</hi> (Ljubljana: Mladinska knjiga,
                            1971).</note></hi></p>
            <p>Tako postane razumljivo Marinkovo pismo centralnemu komiteju 2. decembra 1933, kjer
                obvešča, da bodo v zvezi s policijskim vdorom – provalo dveh celic v Slovenj Gradcu
                morali poslati enega študenta ven, da bo tam nadaljeval študij, provala pa bo
                    lokalizirana.<note place="foot" xml:id="ftn27" n="26"> SI AS, 1551, 1933/311. t. e. 8., Poročilo
                            Poldija, 3. 12. 1933.</note></p>
            <p>Kot kaže, je Barle na pobudo pokrajinskega vodstva začel iskati stike s celjskimi
                komunisti, izkoristil svoje in Diehlovo skupno znanstvo z Alešem Beblerjem,<note place="foot" xml:id="ftn28" n="27">Aleš Bebler, <hi rend="italic">Čez drn in strn:
                                Spomini</hi> (Koper: Založba Lipa, 1981). Aleš Bebler je bil
                            komunist od leta 1929 na Univerzi in Diehlov mladostni prijatelj. Osebno
                            pri omenjenih zvezah ni sodeloval, saj piše, da je bil leta 1932 in 1933
                            v tujini, najprej v Parizu, nato pa je preko Nemčije potoval v Sovjetsko
                            zvezo. Diehl v zapisniku zaslišanja na policiji omenja, da se je z
                            Beblerjem pogovarjal o komunizmu. V povojnih spominih pa Diehl navaja,
                            da so zvezo z Ljubljano iz Celja dobili pri Viljemu
                    Povodnu.</note> da je prišel z Diehlom sploh v stik. Ko je Diehl
                privolil v sodelovanje in je na sestanke z Barletom pritegnil še Slavka Šlandra, je
                to Diehl označil »za začetek najinega ilegalnega delovanja v Celju«.<note place="foot" xml:id="ftn29" n="28"> SI AS, 1477, KS Feuerberg, policijski zapisnik,
                            str. 789. Diehl je v povojnih spominih bolj konkreten in omenja, da je
                            njegov oče izgubil premoženje, sam pa je doštudiral s podporo
                            sorodnikov. Po Živkovićevi diktaturi je uvidel, da ne bo nobena druga
                            politika rešila ne nacionalnega ne socialnega vprašanja, zato se je
                            vedno bolj bližal liniji komunistične partije.
                            <hi rend="color(0F0F0F)" xml:space="preserve">– </hi>SI AS 1589/IV, t.
                            e. 4453, Branko Diehl.</note> Tu se zdi pomembno opozoriti na
                izjavi Diehla in Šlandra, da sta se že dolgo zanimala za socialna vprašanja. Na
                zaslišanju sta o vzrokih za svoje komunistično udejstvovanje navedla: »Obtoženi
                Diehl opravičuje svoje delovanje v prid komunistične stvari z navedbo, da ga je pri
                tem vodila le želja probuditi pri delavcih razredno zavednost, nekoliko so pri njem
                vplivale, kakor pravi, tudi neugodne domače gmotne prilike vrhu tega pa še okolnost,
                da mu vkljub dovršenim visokošolskim študijam ni uspelo dobiti nikjer primerne
                zaposlitve.« O Šlandrovih začetkih pa naslednje: »Ker je bila baš v tistem času
                (jeseni 1932) zobotehnikom vzeta možnost osamosvojitve in so bile po trditvi
                obtoženca brezuspešne vse intervencije njih strokovnih organizacij, je obtoženec,
                kakor se izraža, uvidevši, da režim ubija vsako gibanje, krenil v svojem prepričanju
                povsem v levo in pristal na pram Diehlu in Barletu v ilegalno delovanje.«<note place="foot" xml:id="ftn30" n="29"> SI_ZAC/0609 KS Kocmur Emil, sodba str. 13,
                        14.</note>
            </p>
            <p>Seveda bi tu lahko pripomnili, da sta Diehl in Šlander preložila odgovornost za
                začetek delovanja na Barleta, ki ga policija ni aretirala, saj se je umaknil v
                    Avstrijo.<note place="foot" xml:id="ftn31" n="30"> Kardelj, <hi rend="italic">Zbrana dela</hi>,
                            135.</note> Ker tudi Kotnik<note place="foot" xml:id="ftn32" n="31"> Kotnik
                            sicer postavlja čas začetka organiziranega dela na zgodnjo pomlad 1932,
                            v nasprotju s številnejšimi navedbami, ki govorijo o jeseni 1932, v:
                            Kotnik: <hi rend="italic">Komunistična partija</hi>, 6. </note>
                kot začetek delovanja navaja leto 1932, ko so dobili stik s pokrajinskim vodstvom,
                je zveza z Barletom kar precej verjetna. Tak razplet je razviden tudi iz <hi rend="italic">Poročila o splošnem političnem delovanju in organizacijskem
                    delu</hi> okrožnega komiteja za celjsko okrožje, ki ga je na okrožni konferenci
                avgusta 1933 podal »Robnik«.<note place="foot" xml:id="ftn33" n="32"> Nedog, »Viri za zgodovino KPJ
                            na Slovenskem,« dok. št. 5. Poročilo o političnem delovanju in
                            organizacijskem delu na okrožni partijski konferenci za Savinjsko dolino
                            avgusta 1933.</note> V njem namreč pravi: »Pred letom dni je
                dobilo nekaj tukajšnjih, že deloma izgrajenih marksistov prve stike s kom/unistično/
                organizacijo. Od početka so se samo izobraževali, tvorili celico, pridobivali novih
                članov in delovali v akcijah. Pozneje smo ustanovili celice v drugih krajih deloma
                pa dobili zvezo s celicami od drugod. Najprej je bil ustanovljen mestni,<note place="foot" xml:id="ftn34" n="33"> Mišljen je mestni komite KPJ Celje. Njegovi člani
                            so bili: Slavko Šlander, Mirko Koželj in Branko Diehl, gl. SI AS, 1872,
                            Anton Kotnik, Razvoj delavskega gibanja in organizacije KP v Preboldu do
                            1934.</note> pozneje pa še okrožni komite. Njegovo delovanje se
                razteza na velik del bivše Štajerske in Koroške. Okr/ožni/ kom/ite/ opravlja tudi
                posle mestn/ega/ kom/iteja/. O.K. je skrbel za povezanost celic, oskrboval
                literaturo, vzdrževal stike in dajal navodila za pravilno delo.«</p>
            <p>V gradivu Kominterne (KI) sta o delovanju celjskih komunistov v tem obdobju dva
                podatka. V organizacijskem poročilu slovenskega pokrajinskega vodstva centralnem
                komiteju iz julija 1932 je razvidno, da deluje v Celju ena skupina komunistov.<note place="foot" xml:id="ftn35" n="34"> SI AS, 1551, 1932/49, t. e. 6, Pismo sodruga X,
                            19. 7. 1932.</note> Za osvetlitev začetkov delovanja celjskega
                okrožja pa je ilustrativno poročilo <hi rend="italic">Gorkiča</hi>, člana začasnega
                vodstva KPJ, iz septembra 1932, ki ob naštevanju okrožnih komitejev v Sloveniji
                navaja: »Sada rade na osnivanju OK v Celju.«<note place="foot" xml:id="ftn36" n="35"> SI AS, 1551,
                            1932/97, t. e. 6, Poročilo Milana Gorkića – Sommerja, 12. 9.
                        1932.</note>
            </p>
            <p>V okrožnem komiteju Celje so po doslej znanih podatkih delovali: Branko Diehl, Slavko
                Šlander, Kazimir Koželj - Rugelj in verjetno Alfonz Pečovnik.<hi rend="Znaki_sprotnih_opomb"><note place="foot" xml:id="ftn37" n="36"> SI AS, 1872, Anton Kotnik: Razvoj delavskega
                            gibanja in organizacije KP v Preboldu do 1934. Kotnik ima več izvodov
                            spominov – v vseh je Diehl omenjen. SI AS,
                            1872, Peter Stante: Kako se je v letih 1932–1933 partija v Celjskem
                            okrožju rehabilitirala od udarcev Aleksandrove diktature. Stante (letnik
                            1914) se je leta 1933 vključil v komunistično gibanje, a v aretacijah
                            tistega leta ni bil zajet. V spominu pa je navajal med člane vodstva še
                            Viktorja Eržena, a za to ni nikakršnih dodatnih potrdil. Tu uporabljenih
                            spominov pa zdaj v arhivu ni več, ostaja zapis le v seznamu in na
                            kartotečnih listkih. Peter Stante – Skala ima obširnejši spominski zapis
                            v SI AS 1551, t. e. 63, ki je bolj literarne narave in osredotočen na
                            kasnejši čas.</note></hi></p>
            <p>Težje je določiti funkcije v samem okrožnem komiteju. Če vzamemo za izhodišče
                ilegalna imena in referate, ki so jim pripisani na okrožni konferenci, lahko
                ugotovimo: <hi rend="italic">Robnik</hi> je imel že omenjeni politični in
                organizacijski referat. <hi rend="italic">Poljanec</hi> naj bi podal poročilo o
                kmečkem vprašanju, a poročilo za zdaj ni znano. <hi rend="italic">Stopnik</hi> je
                podal poročilo o sindikalnem delovanju, ki je ohranjeno v šifrah, te nam je sicer
                uspelo razrešiti, a žal ne pojasnjujejo imena referenta.<note place="foot" xml:id="ftn38" n="37"> Nedog, »Viri za zgodovino KPJ na Slovenskem,« dok.
                            št. 6, Poročilo o delovanju KS na strokovnem polju v Dgnltmgo (Celjskem
                            op. L. T. – ključ za šifro: premik dveh črk abecede) okrožju, nedat.
                            Šifrirano poročilo je bilo v arhivu označeno kot »Ptujsko« ter vloženo
                            časovno napačno. Alenka Nedog je z analizo dokumenta poročilo časovno in
                            krajevno pravilno uvrstila. Tudi njena predvidevanja pri razreševanju
                            šifer so bila velikokrat točna in so olajšala dešifriranje, ki je bilo
                            izdelano na podlagi različnih opisov šifriranj v spominih predvojnih
                            udeležencev.</note>
            </p>
            <p>Alenka Nedog je pravilno predvidevala, da je bil sekretar »Robnik«, vendar to ime
                pogojno pripisuje Slavku Šlandru.<hi rend="Znaki_sprotnih_opomb"><note place="foot" xml:id="ftn39" n="38"> Ibid., op. 7.</note></hi>
                France Filipič navaja kot sekretarja Slavka Šlandra, a brez navedbe vira.<note place="foot" xml:id="ftn40" n="39">
                            Kardelj,<hi rend="italic" xml:space="preserve"> Zbrana dela</hi>, 133,
                            op. 16. France Filipič omenja Šlandra kot sekretarja MK Celje ob
                            aretaciji novembra 1933, Diehla pa kot sekretarja MK Celje v letu 1932
                            in 1933. – »Slavko Šlander - Aleš,« v: <hi rend="italic">Enciklopedija
                                Slovenije, 13</hi> (Ljubljana: Mladinska knjiga, 1999), 122, in
                            »Branko Diehl. v: <hi rend="italic">Enciklopedija Slovenije, 2</hi>
                            (Ljubljana: Mladinska knjiga, 1987), 258. </note> Ime »Robnik«
                pa se pojavi v policijskem zapisniku zaslišanja Vilijema Šlandra, kjer ta to ime
                pripisuje Branku Diehlu.<hi rend="Znaki_sprotnih_opomb"><note place="foot" xml:id="ftn41" n="40"> SI AS, 1477, KS Feuerberg,
                            policijski zapisnik, str. 797, 798. Sam Diehl je v povojnih spominih
                            zapisal: »Vršil sem funkcijo organiz. sekretarja celjskega
                            okraja.«.– SI AS
                            1589/IV, t. e. 4453, Branko Diehl.</note></hi> Na sekretarstvo
                Branka Diehla nas usmerja tudi sodba Okrožnega sodišča v Celju z dne 9. aprila
                    1934,<note place="foot" xml:id="ftn42" n="41"> SI_ZAC/0609 KS Kocmur Emil, sodba, str. 11–13.</note> kjer dovolj
                verodostojno, s precej dokaznega materiala in izpovedovanjem obtožencev, Branku
                Diehlu pripisujejo komunistično delovanje na območju Celja, Savinjske doline in
                Slovenj Gradca, kot nedokazano mu pripisujejo tudi stike s komunisti v Rogaški
                    Slatini.<hi rend="Znaki_sprotnih_opomb"><note place="foot" xml:id="ftn43" n="42"> Ibid.</note></hi> Slavku Šlandru in
                Kazimirju Koželju pa sodba pripisuje komunistično delovanje le v Celju in Savinjski
                dolini. Prav širina delovanja Branka Diehla najbolj govori v prid trditvi, da je on
                bil sekretar OK KPJ Celje.<hi rend="Znaki_sprotnih_opomb"><note place="foot" xml:id="ftn44" n="43"> Ibid. Iz sodbe, str. 12, je
                            razvidno, da je Diehl šel s Šlandrom dvakrat na sestanek v Št. Pavel,
                            kjer je na prvem sestanku predaval večji skupini o komunističnem
                            delovanju in dajal navodila za pridobivanje novih članov, na drugem
                            sestanku pa naj bi govoril o francoski revoluciji in razvoju delavskega
                            gibanja.</note></hi> Poleg razlike v izobrazbi in starosti, kot bomo
                še videli. Verjetno pa so tudi povojni razpleti osebnih usod Diehla in Barleta
                precej prispevali k tako težkemu razjasnjevanju njihove vloge v predvojnem
                komunističnem gibanju.<hi rend="Znaki_sprotnih_opomb"><note place="foot" xml:id="ftn45" n="44"> Branko Diehl in Karl Barle
                            sta bila 26. 4. 1948 v prvem dachavskem procesu obsojena na smrt in
                            usmrčena. Pravno sta bila rehabilitirana julija 1978, politično pa
                            aprila 1986. Več v <hi rend="italic">Dachauski procesi: raziskovalno
                                poročilo z dokumenti</hi> (Ljubljana: Komunist 1990)<hi rend="italic">.</hi> Peter Vodopivec, »Prispevek za zgodovino
                            represije na Slovenskem po 2. svetovni vojni: Neobjavljen intervju z
                            Vlastom Kopačem iz leta 1986,«
                            <hi rend="italic" xml:space="preserve">Prispevki za novejšo zgodovino, </hi>52,
                            št. 2 (2012): 275–94. Med preverjanji signatur v prispevku sem odkrila, da imata Franc Hribar in Anton Kotnik svoje (a dopolnjene) spomine na predvojno komunistično udejstvovanje ohranjene tudi v arhivskem gradivu. –SI AS 1550, t.
                                e. 36, Franc Hribar - Savinjšek, Okrožni komite KPS v Celju 1932/33
                                in SI AS 1872, Anton Kotnik, Razvoj delavskega gibanja in
                                organizacije KP v Preboldu do 1934. Oba med takratne akterje
                                vključujeta tudi Branka Diehla. Sproža se vrsta novih vprašanj, od
                                cenzure, samocenzure, moralnih dilem (med lojalnostjo in osebno
                                etiko).
                            V arhivu so še druga spominska besedila iz obravnavanega obdobja, ki spomin na Diehla obravnavajo različno, od ignoriranja (Rudi Hribar) do neobremenjeno pozitivnega spomina (Branko Rudolf). Vse kaže na določene osebne zavrtosti, ki bodo mogoče kdaj predmet obravnave kakšnega 'psihozgodovinarja'. </note></hi>
            </p>
            <p>»Stopnik«, poročevalec o sindikalnem vprašanju na okrožni konferenci, bi lahko bil
                Kazimir Koželj, saj Slavko Šlander v policijskem zapisniku zaslišanja omenja
                sestanek 10. oktobra 1933 v Št. Pavlu, ki so se ga udeležili še Franc in Rudolf
                Hribar, Josip Turk in Vilijem Šlander. Šlander navaja, da je »na tem sestanku dajal
                    Koželj<hi rend="italic">,</hi><hi rend="bold" xml:space="preserve"> ki se bolj razume na sindikalne organizacije </hi>(podč.
                L. T.) navodila za volitve v delavsko zbornico«.<hi rend="Znaki_sprotnih_opomb"><note place="foot" xml:id="ftn46" n="45"> SI AS
                            1477, KS Feuerberg, policijski zapisnik, str. 795.</note></hi> O
                drugih članih okrožne konference ni podatkov, ki bi omogočali identifikacijo.</p>
            <p>O tehničnem poteku konference obstaja en sam, že omenjeni spominski podatek Franca
                Hribarja, kjer pravi: »Poleti 1933 je bila konferenca Okrožnega komiteja, ki so se
                je poleg drugih udeležili še Tone Rader iz Slovenj Gradca in dva, ki ju nisem
                poznal. Glavni referent je bil Miha Marinko,<hi rend="Znaki_sprotnih_opomb"><note place="foot" xml:id="ftn47" n="46"> Gl. op.
                        25.</note></hi> tedaj ilegalec, ki sem ga takrat prvič videl. Ta
                konferenca je bila v nekem opuščenem mlinu pod Hudičevim grabnom. Tam nas je zmotil
                neki celjski lovec, pa smo se pomaknili nato nekoliko proti Laškemu.«<hi rend="Znaki_sprotnih_opomb"><note place="foot" xml:id="ftn48" n="47">
                            <hi rend="italic">Med Mrzlico in Dobrovljami</hi>, str. 24. V spominskem
                            zapisu v arhivu Franc Hribar natančneje navaja prisotne (poleg
                            objavljenih še Slavko Šlander, Branko Diehl in Kazimir Koželj) ter
                            vsebino Marinkovega prispevka; govoril naj bi o svetovni gospodarski
                            krizi kapitalizma ter nakazal imperialistično svetovno vojno, ki je
                            kasneje izbruhnila. »Po obširni razpravi so bili sprejeti sklepi da je
                            treba pojačati delo v sindikatih in doseči večjo povezavo s kmečkimi
                            množicami v duhu smernic Ljudske fronte in borbe proti fašizmu.« <hi rend="color(0F0F0F)">–</hi> SI AS 1550, t. e. 36, Franc Hribar -
                            Savinjšek, Okrožni komite KPS v Celju 1932/33. </note></hi></p>
            <p>Robnik – Branko Diehl je na konferenci podal politično in organizacijsko poročilo.<hi rend="Znaki_sprotnih_opomb"><note place="foot" xml:id="ftn49" n="48"> Nedog, »Viri za zgodovino KPJ na Slovenskem,« dok.
                            št. 5.</note></hi> V prvem je orisal najprej položaj delavcev, nato
                kmetov, podal pregled aktualnih nalog okrožne organizacije, sledila je pred
                zaključkom še kritika pokrajinskega komiteja.</p>
            <p>Poročilo začenja z ugotovitvijo: »Položaj delavstva je brez izjeme zelo slab. Povsod
                so bile redukcije mezd. Dela se pri skrajšanem delovnem času. Brezposelni ne
                dobivajo nikake podpore.« Tako zaostren prikaz položaja delavcev je povzetek poročil
                oziroma odgovorov na vprašalno polo. Razumljiv je seveda tudi sklep, ki sledi temu
                prikazu: »Ni čuda, da postaja delavstvo vedno bolj revolucionarno.« Poročilo nato s
                konkretnim primerom ilustrira željo po aktivnosti med delavstvom, kar spet pripelje
                do sklepa, »da hoče delavstvo nastopati aktivno, da pa nima aktivnih voditeljev«. Ta
                sklep pa vodi poročevalca do usmeritve: »Voditelj delavstva mora postati
                kom/unistična/ stranka. Zato glejte, da razširite naš pokret med maso, da pridobite
                nov (kader, op. L. T.) partijcev in simpatizerjev, da z legalnim in ilegalnim delom
                dokažete delavstvu, da ga samo pot, ki jo gremo mi, reši kapitalističnega jarma.«
                Potrebno se zdi opozoriti, da poročilo navaja potrebo po legalnem in ilegalnem delu,
                to pa je bila taktika, ki si je med komunisti šele začenjala utirati pot po uvedbi
                diktature.</p>
            <p>Sledi kratka, v komunističnem gibanju takrat splošno sprejeta negativna oznaka
                socialistov, ki da izgubljajo oporo tudi v kulturnih in strokovnih organizacijah.
                Delavstvo naj bi štelo »socialistične voditelje za potrebno zlo, ker pač ni drugih«,
                in se ob nameravani ustanovitvi nove socialistične stranke o socialističnih
                voditeljih Topaloviču, Uratniku, Svetku in Erženu izražalo »prezirljivo in
                sovražno«.</p>
            <p> Tudi to mnenje je večkrat ponovljeno v ohranjenih odgovorih na vprašalno polo.</p>
            <p>Glede »kršč/anskih/ socialcev« je v poročilu prisotno mnenje, da imajo »nekaj
                vpliva«, »kar pa se imajo zahvaliti svoji novi revolucionarni ideologiji. Ker imamo
                med njimi svoje partijce, jim (prav jih, op. L. T.) bomo skušali razcepiti in boljši
                element pobrati.« To stališče do krščanskih socialistov podpira tezo Janka
                    Prunka,<hi rend="Znaki_sprotnih_opomb"><note place="foot" xml:id="ftn50" n="49"> Janko Prunk, <hi rend="italic">Pot krščanskih
                                socialistov v osvobodilno fronto slovenskega naroda</hi> (Ljubljana:
                            Cankarjeva založba, 977) 123, 133, 134.</note></hi> da so komunisti
                gledali v gibanju krščanskih socialistov le taktiko SLS. Treba je opozoriti, da je
                bilo tako stališče resnično le delno, saj se v dokumentih, posebno od CK KPJ
                izrazito naglaša, da je pojav krščanskih socialistov dvojen, na eni strani označen
                kot taktika SLS, po drugi strani pa tudi kot odraz radikalizacije množic.<note place="foot" xml:id="ftn51" n="50"> To stališče je razvidno v
                            Nedog<hi rend="italic" xml:space="preserve">, </hi>»Viri za zgodovino
                            KPJ na Slovenskem,« dok. št. 12. Pismo centralnega komiteja KPJ
                            pokrajinskemu komiteju za Slovenijo, 10. 10. 1933.</note> CK
                KPJ je opozarjal, da je prav pojav krščanskih socialistov za komuniste priložnost,
                da se z njimi na podlagi skupne platforme borijo za neposredne zahteve
                <hi rend="underline" xml:space="preserve">ekonomske in politične narave </hi>(podč.
                L. T.).<hi rend="Znaki_sprotnih_opomb"><note place="foot" xml:id="ftn52" n="51"> Ibid.</note></hi> Usmeritve centralnega
                vodstva pa slovenski komunisti v tem obdobju še niso osvojili. Opozoriti velja še na
                dejstvo, ki izhaja tudi iz poročila na celjski konferenci. V tem obdobju, ko so se
                krščanski socialisti ograjevali od politike SLS, so se najradikalnejši prav leta
                1933 tudi formalno vključili v komunistično stranko (Slak, Brilej). Pomembno se zdi
                dejstvo, da so se nekatere komunisti zelo hitro vključili v pokrajinski vrh
                partijske organizacije. Mogoče je prav problem konvertitstva v tem prvem obdobju
                povzročil, da med komunisti in krščanskimi socialisti na Slovenskem (kljub
                pozitivnim usmeritvam centralnega vodstva) še ni prišlo do sodelovanja v širšem
                obsegu. To velja za skupno politično delovanje, kajti potreba po skupnem delovanju
                za ekonomske zahteve delavcev je bila med komunisti stalno prisotna, kar sledi tudi
                iz tukaj obravnavanega celjskega poročila.</p>
            <p>Glede »fašističnih organizacij« (liberalnih, op. L. T.) poročilo sledi odgovorom
                celic, da »nimajo skoro nobenih pristašev in vpliva«. Poročevalec zaključi prvi del
                poročila z besedami: »Kakor vidimo, je delavstvo revolucionarno in nima zaupanja v
                nobeno desedanjo politično organizacijo. Naše delovanje bo pa imelo uspeh, če si
                bomo znali pridobiti ugled /med/ mas/ami/ s pravim revolucionarnim masovnim
                    delom.«<hi rend="Znaki_sprotnih_opomb"><note place="foot" xml:id="ftn53" n="52"> S tem sklepom je deloma v opreki usmeritev:
                            »O.K. si je prizadeval ustvariti skupno fronto vsega proletariata.
                            Delalo se je po tozadevnih navodilih /v/ bivših soc/ialističnih/
                            organizacijah in imeli smo stika s kršč/anskimi/ socialisti, ki so nam
                            obljubili, da nastopimo pri <hi rend="underline">ekonomskih vprašanjih
                                skupno</hi>.« (podč. L. T.).</note></hi></p>
            <p>V nadaljevanju pisec poročila ocenjuje položaj kmetov. Bolj konkretno, kot vemo, naj
                bi bilo poročilo <hi rend="italic">Poljanca</hi>, ki pa še ni znano. <hi rend="italic">Robnik</hi> govori o hudi zadolženosti kmetov, kar 60 odstotkov
                naj bi bilo zarubljenih. Glavna vira dohodka kmetov sta les in živina, ki pa nimata
                nobene cene. Nekoliko bolje naj bi bilo le v spodnji Savinjski dolini, kjer »bo
                hmelj dobro prodan«, a denar naj bi se porabil le za poplačilo starih dolgov. Zato
                poročevalec poudarja sovražno razpoloženje kmetov proti državni oblasti, kar dobiva
                celo nacionalistično razsežnost, saj pravi, da ker šteje kmet »upravičeno za
                predstavnike režima Srbe, se pojavlja tudi nacionalno sovraštvo do njih«. </p>
            <p>O politični usmerjenosti kmečkega prebivalstva so na konferenci ugotavljali
                prevladujoč vpliv SLS »predvsem radi svoje punktaške politike«.<hi rend="Znaki_sprotnih_opomb"><note place="foot" xml:id="ftn54" n="53"> Narodnopolitična izjava SLS, objavljena konec leta
                            1932, v kateri je stranka odločno zahtevala narodne pravice. – Janko
                            Prunk, »Punktacije,« v: <hi rend="italic">Enciklopedija Slovenije,
                                10</hi> (Ljubljana: Mladinska knjiga, 1996), 17.</note></hi>
                Njeno prevlado naj bi omejili s političnim delom med kmeti. Poudarja se domnevna
                strankina nenačelnost: »Pokazati je treba kmetu, da so klerikalci tudi sodelovali
                pri ustanovitvi sedanje diktature, proti kateri se sedaj borijo toliko časa, da ne
                vstopijo v tej ali oni obliki sami v njo.« Glede politične diferenciacije kmeta je
                opazen optimizem: »Vendar so se mnogim kmetom odprle oči. Naše akcije dosegajo
                povsod vedno večje uspehe. Kmetje odobravajo stališče kom/unistične/ stranke.«<hi rend="Znaki_sprotnih_opomb"><note place="foot" xml:id="ftn55" n="54"> Nedog, »Viri za zgodovino KPJ na Slovenskem,« dok.
                            št. 5.</note></hi> Rezultat je viden tudi nekoliko bolj konkretno,
                ko poročevalec pravi: »Nekaj vpliva je dobila v Savinjski dolini naša stranka med
                kmeti. Imamo partijce v društvu kmečkih fantov in deklet.<hi rend="Znaki_sprotnih_opomb"><note place="foot" xml:id="ftn56" n="55"> Organizacija kmečke mladine med obema vojnama, od
                            leta 1930 pod imenom Zveza kmetskih fantov in deklet.
                            – Anka Vidovič
                            Miklavčič, »Društvo kmetskih fantov in deklet,« v <hi rend="italic">Enciklopedija Slovenije,</hi> 2 (Ljubljana: Mladinska knjiga,
                            1996), 356. </note></hi> To je eno najboljših polj za naše delovanje
                med kmeti. Kjer teh društev ni, naj jih pa naši partijci osnujejo.«<hi rend="Znaki_sprotnih_opomb"><note place="foot" xml:id="ftn57" n="56"> Nedog, »Viri za zgodovino KPJ na Slovenskem,« dok.
                            št. 5. </note></hi> Poročevalec poudarja možnosti in potrebe
                delovanja komunistov med mladino, intelektualci, pa še med podeželjskimi obrtniki in
                mestnimi obrtniškimi pomočniki. </p>
            <p>Sodeč po poročilu je na okrožni konferenci sledila precej odkrita kritika
                pokrajinskega vodstva, ki je s hitro spreminjajočimi in kontraverznimi političnimi
                usmeritvami potiskalo članstvo v zadrego: »Glede Pokr/ajinskega/ K/omiteja/ bi
                omenil, da parol ne menja kar v kratkem času in ne postavlja takih kakor na primer:
                Živela zveza sov/jetskih/ soc/ialističnih/ rep/ublik/ Balkana. Drugič pa: Živela
                sam/ostojna/ sov/jetska/ Slovenija. Slabe parole, kakor tudi hitro menjanje parol
                vpliva slabo na maso. V slučaju izdavanja novih parol naj se obrne preko okr/ožnih/
                in mest/nih/ komitejev na celice, da izve mnenje. Drugače je njegovo delovanje dobro
                in zadovoljivo.« V nadaljevanju poročilo poudarja potrebo po literaturi v slovenskem
                jeziku, ki bi obravnavalo fašizem in kmečko vprašanje. To je posebej prosila celica
                v Šmartnem pri Slovenj Gradcu. Zahtevali pa so tudi, da bi delavska časopisa <hi rend="italic">Delavec</hi> in <hi rend="italic">Rdeči prapor</hi> »posvetila več
                pažnje kmetskemu vprašanju«.<hi rend="Znaki_sprotnih_opomb"><note place="foot" xml:id="ftn58" n="57"> SI_ZAC/0609 KS Kocmur Emil.
                            Edvard Kardelj je aprila 1934 pod psevdonimom Tone Brodar izdal knjižico
                            Fašizem, gl. Kardelj, <hi rend="italic">Zbrana dela</hi>, str. 205–30,
                            oktobra 1934 pa je začela izhajati <hi rend="italic">Ljudska
                                pravica</hi>, komunistični časopis, namenjen kmetom. Odzivnost
                            vodstva in kritika od spodaj – znaka idealizma gibanja?</note></hi>
                Glede »Rdeče pomoči«, organizacije za pomoč zaprtim, priznavajo, da še ni
                organizirana, da pa »bomo danes skovali načrt, kako naj se to organizira«.</p>
            <p>Zaključek <hi rend="italic">Robnikovega</hi> političnega poročila izzveni v
                optimistično napoved širjenja komunističnega vpliva v perspektivi, ta optimizem pa
                se prepleta s trdno odločnostjo komunistov, da se tej nalogi popolnoma posvetijo:
                »Iz vsega vidimo, da je med delavci, kakor med kmeti položaj za revolucionarno delo
                zelo ugoden. Napeti pa je treba vse sile da dobimo položaj v svoje roke mi. To bo
                mogoče samo z vstrajnim, intenzivnim delom, kajti nič ne pride samo od sebe, tudi
                revolucija ne, še najmanj.«</p>
            <p>Organizacijsko poročilo, ki naj bi ga tudi podal <hi rend="italic">Robnik</hi>, je
                bilo deloma že predstavljeno.<hi rend="Znaki_sprotnih_opomb"><note place="foot" xml:id="ftn59" n="58"> Nedog, »Viri za zgodovino KPJ
                            na Slovenskem,« dok. št. 5.</note></hi>
            </p>
            <p>Njegov drugi del pa se ukvarja z metodami delovanja komunistov. Ugotavlja, da
                komunisti delujejo v delavskem društvu Svoboda, v strokovnih organizacijah in
                športnih društvih. Mnenje poročevalca je, da delujejo »partijci uspešno in uživajo
                ugled delavstva«. Med slabosti pa <hi rend="italic">Robnik</hi> šteje, da so celice
                ulične in ne »obratne« ter da je »delovanje preveč sektaško namesto masovno«, torej
                omejeno le na delo znotraj komunističnih organizacij. Teh napak se zavedajo in jih
                bodo skušali popraviti.</p>
            <p>Prikaz delovanja posameznih celic je zaradi izpuščanja ključnih mest, ki naj bi bila
                /naknadno/ šifrirana, precej okrnjen. Z analizo vsebine lahko identificiramo le
                ilustrativen opis dela celice v Št. Pavlu pri Preboldu, ki se v tem času kaže kot
                najbolje organizirana. »Štev. 2. Tu je bila organizirana tekom tega leta tako močna
                organizacija, da jo lahko smatramo za masovno. Nahajamo mnogo celic in sicer
                obratnih, uličnih in kmetskih. Naši partijci uživajo zaupanje industrijskega in
                kmečkega prebivalstva. Delujejo kot odborniki raznih delov/skih/ društvih in društva
                kmetskih fantov in deklet. Partijci so se vrgli na legalno delo. Ustanovljena je
                bila strok/ovna/ organizacija, ki je v naših rokah. Tudi pri volitvah v del/avsko/
                zbornico postavijo svojega kandidata. Po njih inicijativi se je začel štrajk v
                tekstilni tovarni v štev. 2, ki je končal uspešno za delavstvo, čeprav je trajal le
                malo časa. Svoje delovanje so raztegnili na okolico in sicer ... Ustanovljen je bil
                tudi mestni komite.«<hi rend="Znaki_sprotnih_opomb"><note place="foot" xml:id="ftn60" n="59"> Ibid.</note></hi></p>
            <p>Sledi Stopnikovo sindikalno poročilo.<hi rend="Znaki_sprotnih_opomb"><note place="foot" xml:id="ftn61" n="60">
                            Nedog<hi rend="italic" xml:space="preserve">, </hi>»Viri za zgodovino
                            KPJ na Slovenskem,« dok. št. 6.</note></hi> Opisuje konkretno delo
                od ustanovitve partijske celice v Celju. Tu se dejansko vidi delo komunistov, ko še
                niso bili obremenjeni s ponavljajočimi neposrednimi usmeritvami in potrebami po
                legalnem delu, ustanavljanju revolucionarne sindikalne organizacije; kot sledi iz
                dokumentov naslednje leto, pa so vse te potrebe že sami čutili in jih tudi že
                poskušali uresničevati.</p>
            <p>Opis dela v Zvezi privatnih nameščencev Jugoslavije spada prav v področje legalnega
                dela v sindikatih; tam so bili, kot sami pravijo, »močna radikalna opozicija«.
                Pomembna se zdi ugotovitev poročevalca: »Dosegli smo precejšnje vzvalovanje teh
                ljudi, mnogo govorjenja in razburjenja duhov«, torej politizacijo ljudi in
                ustvarjanje nemirnih razmer. Komunisti pa dela v omenjeni Zvezi niso nadaljevali,
                ker so ocenili, da bodo več dosegli drugje. Centralni komite<hi rend="Znaki_sprotnih_opomb"><note place="foot" xml:id="ftn62" n="61">
                            Nedog<hi rend="italic" xml:space="preserve">, </hi>»Viri za zgodovino
                            KPJ na Slovenskem,« dok. št. 12. </note></hi> je to aktivnost
                Celjanov ocenil kot »sektaško«, kljub temu da so ga tako že v svojem poročilu
                označili celjski komunisti sami. </p>
            <p>Tudi z akcijo ob izvolitvi v upravo društva stanovanjskih nameščencev so bili celjski
                komunisti zadovoljni s svojim obrobnim položajem, ki jim je dal možnost nadzora in
                vpliva. Zanimiv je odgovor CK, ki je predstavil svoje mnenje o vlogi komunistov, ki
                ni v tihi podpori nasprotnikov in obstranskem vplivu nanje, ampak v razkrinkovanju
                nasprotnikovih nepravilnosti pred javnostjo. CK je tudi pozval k takojšni kritiki
                nepravilnega postopanja, saj da bo s tem borba proti
                <hi rend="underline" xml:space="preserve">odstopanju od partijske linije </hi>(podč.
                L. T.) uspešnejša in dvignila se bo raven »aktiva in članstva«.<hi rend="Znaki_sprotnih_opomb"><note place="foot" xml:id="ftn63" n="62"> Ibid.</note></hi> In spet je CK mnenja, da je
                praksa celjskih komunistov »sektaška«.</p>
            <p>Poročevalec samokritično poroča še o drugih manjših komunističnih akcijah med
                uradniki, a je mnenja, da ni uspehov, ker ljudje za revolucijo še niso zreli: »Toda
                ljudje niso zgrajeni in njihovo revolucijonarno razpoloženje je zelo potlačeno.«
                Ponosen pa je na aktivnost majhne skupine komunistov, saj posebej poudarja, da je
                omenjene akcije vršilo članstvo ene same celice s pomočjo nepovezanih članov in
                simpatizerjev. </p>
            <p rend="Blok besedila1">V poročilu nato sledi predstavitev sindikalnega dela na terenu
                v okrožju, ki je postala laže razumljiva po tem, ko nam je uspelo razrešiti šifre.
                Poročilo govori o močnem delovanju med tekstilci v Št. Pavlu, kjer si obetajo uspeh
                kandidata za volitve v Delavsko zbornico, o slabi povezavi članov stranke v
                Prevaljah, Mežici in premogovniku Leše. Opisani so kraji, kjer komunisti dobivajo
                zveze, v premogovnikih Huda jama, Zabukovica in med železarji v Štorah. V poročilu
                je omenjen še kraj Konjice, kjer so komunisti zvezo izgubili, omenjeni pa so še
                kraji, kjer ni strokovnih organizacij, Slovenj Gradec ter Žalec – Gotovlje.
                Poročevalec posebej poudarja, da ne omenja krajev, industrij in strok, kjer
                komunisti še niso aktivni, samokritično ugotavlja pomanjkljivosti poročila, to je
                pomanjkanje statistike, in vzroke zanje pripisuje premajhni vestnosti celic in
                neusklajenem delu z ostalimi poročevalci. </p>
            <p>V zaključku poročevalec računa na razumevanje vodstva, čeprav bi zaslužili kritiko,
                saj se jim zdijo razmere posebne: »Naj sprejme KSJ to poročilo njenih najnovejših
                članov. Prepričan sem, da bo imela razumevanje za položaj v katerem delamo, čeravno
                pade naše delo in nedelo še pod tako kritiko, mi smo pripravljeni nanjo. Nanjo in na
                vse bodoče naloge, dokler v koncernu s proletarijatom vsega sveta ne zvalimo s
                svojih ramen to breme težko ...«<hi rend="Znaki_sprotnih_opomb"><note place="foot" xml:id="ftn64" n="63">
                            Nedog<hi rend="italic" xml:space="preserve">, </hi>»Viri za zgodovino
                            KPJ na Slovenskem,« dok. št. 6.</note></hi></p>
            <p>Stopnikovo strokovno poročilo se zdi dober pokazatelj razmer. Iz njega je jasno
                razvidno delo samoiniciativne skupine komunistov, ki se je izoblikovala na manjšem
                teritoriju. Ta skupina je sama sproti samostojno analizirala in prilagajala svoje
                delo. Iz poročila se razbere zavedanje poročevalca, da komunisti začenjajo delo z
                ničelne točke, kar je čas po uvedbi kraljeve diktature dejansko tudi bil. Komunisti
                so presodili, da je vsako delovanje, tudi če je še tako neznatno (ali celo
                neuspešno), boljše kot pa pasivno opazovanje. V razmerah ilegale je vsaka akcija, in
                nato analiza te akcije, pomenila nabiranje izkušenj. Prav teh pa je komunistom
                primanjkovalo. Iz poročil je razvidno prizadevanje za prodor iz zaprtosti med
                množice. Leta 1933 so se komunisti že pojavili v javnem političnem življenju z
                nastopi na volitvah v Delavsko zbornico,<hi rend="Znaki_sprotnih_opomb"><note place="foot" xml:id="ftn65" n="64"> Kot se spominja
                            Franc Hribar in navaja tudi Kotnik, so oktobra 1933 na volitvah v
                            Delavsko zbornico v tekstilni tovarni v Preboldu na rdeči listi
                            socialistične Strokovne komisije izvolili komunista Franca Hribarja, ki
                            pa je bil mesec dni kasneje zaradi komunistične dejavnosti zaprt.
                                <hi rend="color(0F0F0F)" xml:space="preserve">– </hi><hi rend="italic">Med Mrzlico in Dobrovljami</hi>, 25. Kotnik: <hi rend="italic">Komunistična partija</hi>, str. 10,
                    11.</note></hi> delavskih zaupnikov in na občinskih volitvah. Vidi se že
                jasnejša usmeritev komunistov glede dela zlasti v sindikatih in med kmeti. Za oboje
                so forsirali posebne skupine za množično delovanje, ki se kot oblike sicer niso
                obnesle, kljub temu pa so prinesle nove izkušnje in spoznanja.<hi rend="Znaki_sprotnih_opomb"><note place="foot" xml:id="ftn66" n="65"> Nedog, »Viri za zgodovino KPJ na Slovenskem,« 18,
                            19.</note></hi></p>
            <p>Delegati okrožne konference so ob zaključku na podlagi referatov in diskusije
                sprejeli tudi sklepni dokument ali resolucijo. V njem so na sedmih straneh
                predstavili svoj pogled na gospodarski položaj v svetu, Jugoslaviji, takratni
                Sloveniji in na Celjskem. Poudarili so gospodarsko razsulo, imperialistična
                nasprotja, razredne spopade, napad mednarodnega kapitalizma na »delovno ljudstvo«.
                Navedene ocene nedvoumno izhajajo iz kominternskih stališč oziroma kongresa KPJ iz
                leta 1928, saj resolucija enako poudarja krizo imperializma, nevarnost
                imperialističnega napada na SZ, diktaturo kot izhod iz krize. V uvodni oceni stanja
                svetovnih dogodkov se celjskim komunistom kaže sledeče stanje: v svetovni krizi, ki
                je zajela vse plasti družbe, se buržoazija rešuje, ne z demokracijo (liberalizmom),
                ampak z okrepljenim izkoriščanjem šibkejših (delovnih množic, podrejenih narodov).
                Za komuniste sta »demokracija« in »liberalizem« kapitalizma le »maska«, ki pa se
                marsikje odlaga, zato je vedno več fašističnih diktatur. Z njimi se stopnjujeta
                teror in izkoriščanje delovnega ljudstva. Vsem pa je skupno obvladati krizo na račun
                »prve proletarske države ZSSR« (str. 1). Socialistične stranke so povezane z
                buržoazijo. V tako negativistični oceni situacije je razumljiv sklep, da
                komunistično gibanje uživa »vedno večje simpatije širokih množic«. Logična se zdi
                postopnost do sklepa, da je »njena (komunistična) revolucionarna taktika /.../ vedno
                očitneje edina pot do vlade delavcev in kmetov, do diktature proletariata in do
                (cilja, op. L. T.) socializma« (str. 2).</p>
            <p>Podčrtati velja zavedanje, da je diktatura proletariata le sredstvo, torej le etapa
                do cilja. Ta cilj pa je socializem, ki naj bi bil družba enakopravnih.</p>
            <p>Analiza stanja v Jugoslaviji je v resoluciji izrazito negativistična do oblasti in
                vseh akterjev kraljeve diktature. Komunisti v razmerah gospodarske krize poudarjajo
                eksistenčno krizo delavcev in kmetov (nižanje plač, brezposelnost, dolgovi) pa tudi
                pritisk nad buržoazijo nesrbskih narodov in odrinjenost nižjih slojev srbske
                buržoazije. Porast množičnih stavk (Huda jama, Št. Pavel) ocenjujejo kot porast
                revolucionarnosti množic. Vse pa je priložnost za komunistično stranko, ki je
                poklicana za njeno vodenje, a še ni dovolj usposobljena.<hi rend="Znaki_sprotnih_opomb"><note place="foot" xml:id="ftn67" n="66"> SI AS, 1551, 1934 /290, t. e. 9, Resolucija
                            konference celjske okrožne organizacije KSJ. Dokument je v arhivu
                            uvrščen v leto 1934, a je Alenka Nedog odkrila neustrezno uvrščenost.
                        </note></hi></p>
            <p>Opozoriti gre še na en vidik delovanja obravnavane skupine komunistov – socialno
                stanje in starost. Začetno in hkrati vodilno jedro celjskih komunistov so
                predstavljali: Branko Diehl – »diplomirani filozof«,<hi rend="Znaki_sprotnih_opomb"><note place="foot" xml:id="ftn68" n="67"> Filozof,
                            inženir kemije. Študij kemije v Ljubljani je potekal med vojnama na
                            filozofski fakulteti.</note></hi> letnica rojstva 1905, Slavko
                Šlander – »zobotehnik«, 1909, Kazimir Rugelj – Koželj – »trgovski nameščenec«, 1907,
                in Alfonz Pečovnik – »zasebni uradnik«, 1910.<hi rend="Znaki_sprotnih_opomb"><note place="foot" xml:id="ftn69" n="68"> Podatki
                            posameznikov so vzeti iz sodbe v kazenskem spisu Emil Kocmur,
                            SI_ZAC/0609.</note></hi>
            </p>
            <p>Središčno začetno delovanje omenjenih celjskih komunistov je bilo v Zvezi privatnih
                nameščencev, torej na neproletarskem področju. Šele po začetnem in neuspešnem delu v
                meščanskih krogih so – po analizi tega dela – svoje napore usmerili tja, kjer naj bi
                imeli več odmeva. Iz predstavljenih poročil izhaja, da so se celjski komunisti
                zavedali, da je področje primerno za njihovo delovanje, delo med delavci in kmeti.
                Ti so bili, po oceni komunistov, zaradi izredno slabega ekonomskega položaja bolj
                naklonjeni radikalnejšim – revolucionarnim rešitvam. Ekonomska komponenta delovanja
                je v ospredju tudi v ohranjenih odgovorih celic na vprašalne pole. V njih lahko
                opazimo, da vse celice pri vprašanju, katere so glavne zahteve delavcev in kmetov,
                opozarjajo na ekonomske zahteve. Med odgovori po izčrpnosti izstopata dva: odgovor
                Branka Diehla za celico Gaberje in odgovor Franca Hribarja za celico »Marks«.<hi rend="Znaki_sprotnih_opomb"><note place="foot" xml:id="ftn70" n="69"> Ibid.</note></hi> Na zgoraj omenjeno vprašanje
                o zahtevah delavcev prvi odgovarja: »Industrijski delavci zahtevajo 40 urni
                delavnik, zak./onsko/ določitev eksistenčnega minimuma, zvišanje plač na istega,
                polna zaposlitev. Obrtni delavci isto. Brezposelni: Delo ali redno brezposelno
                podporo od strani države.« Hribar pa poleg ekonomskih in socialnih zahtev postavlja
                tudi politične: »za svobodo organiziranja«.<hi rend="Znaki_sprotnih_opomb"><note place="foot" xml:id="ftn71" n="70">
                    Ibid.</note></hi></p>
            <p>Če si pogledamo še starost omenjenih komunistov, opazimo, da je v razponu od 23 do 28
                let. To pomeni, da niso bili več zelo mladi, imeli so že nekaj življenjskih
                izkušenj, saj so bili vsi, razen Diehla, tudi zaposleni. Ob tem gre opozoriti, da je
                bil Diehl od Šlandra starejši in je imel višjo izobrazbo. Oboje podpira tezo o
                njegovi vodilni funkciji v okrožju.</p>
            <p>Jeseni 1933 je policiji uspelo med komuniste v Ljubljani vtihotapiti dva svoja
                sodelavca, ki sta med slovenskimi komunisti konec leta 1933 in v začetku leta 1934
                sprožila obširne aretacije. Aretacije so se začele 19. novembra med komunisti v
                Slovenj Gradcu in se nato do 4. decembra razširile še na komuniste v Celju in
                Savinjski dolini. Od 3. do 6. aprila 1934 je pred Okrožnim sodiščem v Celju tekla
                razprava proti skupini 22 komunistov, ki so bili 9. aprila obsojeni zaradi članstva
                v »tajni komunistični stranki Jugoslavije, torej v društvu, ki ima namen propagando
                komunizma in terorizma<hi rend="Znaki_sprotnih_opomb"><note place="foot" xml:id="ftn72" n="71"> Po Zakonu o zaščiti države se
                            pojem komunizem pojavlja istočasno s pojmom terorizem. Če ta pojem
                            opredeljujemo v najširšem smislu kot ustrahovanje, to je grožnjo z
                            nasiljem, potem seveda drži, saj komunisti odkrito pozivajo na upor
                            proti »nasilni« oblasti z nasiljem, za uvedbo diktature proletariata. V
                            današnjem smislu, ko se terorizem pojmuje predvsem kot nasilje nad
                            civilnim, tj. nedolžnim, nebojujočim prebivalstvom (več o tem v knjigi
                                <hi rend="italic">Terorizem, filozofska vprašanja</hi>, ur. Igor
                            Primorac, Ljubljana: Krtina, 2005), pa komunizem Marxove usmeritve ne bi
                            bil več vključen. </note></hi> ter nelegalno prilastitev oblasti«.
                Obsojeni so bili še razširjanja časopisov in letakov, katerih vsebina »meri na to,
                da se ljudstvo naščuva zoper državna oblastva in da se ogrozi javni mir ter spravi v
                nevarnost javni red, s čimer so istočasno vršili pismeno propagando, da je treba
                izpremeniti politični in socijalni red v državi z zločinstvom, nasiljem in
                terorizmom ...«</p>
            <p>Na tri leta robije – težke ječe, so bili obsojeni trije: Branko Diehl, Slavko Šlander
                in Anton Rader. Kazimir Koželj in Franc Hribar sta bila obsojena na dve leti in šest
                mesecev robije, Viljem Šlander, Rudolf Hribar ter Josip F. Turk na dve leti in tri
                mesece robije, deset obsojencev je dobilo od 4 do 14 mesecev strogega zapora, štirje
                so bili oproščeni.<hi rend="Znaki_sprotnih_opomb"><note place="foot" xml:id="ftn73" n="72"> SI_ZAC/0609, KS Kocmur
                Emil</note></hi></p>
            <p>Aretacije konec leta 1933 niso zajele le celjskih komunistov, ampak tudi jeseniške,
                notranjske, ljubljanske, mariborske in ptujske. Po številu zaprtih so bile najbolj
                množične v vsem obdobju diktature. Niso pa prizadele pokrajinskega vodstva in
                priprave na pokrajinsko konferenco so bile odložene na prihodnje poletje.
                Konferenca, ki je bila izvedena septembra 1934 v Goričanah, je ocenila izkušnje
                obnavljanja in utrdila organizacijo. Tudi Celjani so na njej imeli svojega delegata
                (Peter Stante), kar je bil dokaz, da aretacije komunističnega gibanja niso
                uničile.</p>
            <p rend="footnote text"><hi style="font-size:12pt">Danes, ko sledimo podrobnim korakom
                    delovanja predvojnih komunistov, opazimo neizmerno vero, požrtvovalnost
                    politične usmerjenosti »vernikov za boljši jutri«. Vidimo pa tudi tragične
                    izkušnje vojne (taborišča) in povojnih razmer (krivična obsodba na smrt). In
                    zaradi povojne usode je prisoten tudi (ideološki ali človeški?) javni izbris
                    spomina na delovanje za nazaj (Diehl). A v arhivu so se ohranili spomini –
                    zavoljo mirnejše vesti posameznikov ali pa zato, da bo zgodovina pravičneje
                    sodila?</hi></p>
        </body>
        <back>
           <div type="bibliography">
            <head>Seznam virov in literature</head>
            <list type="unordered">
                <head>Arhivski viri:</head>
                <item>SI AS, Arhiv Republike Slovenije:<list type="unordered">
                    <item>SI AS 1477, Zbirka sodnih spisov o komunistih in delavskem
                        gibanju.</item>
                    <item>SI AS 1550, Spominsko gradivo.</item>
                    <item>SI AS 1551, Zbirka kopij dokumentov o komunističnem in delavskem
                        gibanju 1869–1990.</item>
                    <item>SI AS 1589/IV, CK ZKS. </item>
                    <item>SI AS 1872, Zbirka spominskega gradiva o delavskem gibanju
                        1918–1945.</item>
                </list></item>
                <item>SI_ZAC, Zgodovinski arhiv Celje:<list type="unordered">
                    <item>SI_ZAC/0609, Okrožno sodišče Celje.</item>
                </list></item>
            </list>
            <listBibl>
                <head>Objavljeni viri:</head>
                <bibl>Kardelj,
                    Edvard.<hi rend="italic" xml:space="preserve"> Zbrana dela: Prva knjiga maj-junij 1928 </hi>–
                    <hi rend="italic">december 1934</hi>, ur. France Filipič. Ljubljana: Državna
                    založba Slovenije, 1989. </bibl>
                <bibl>Kidrič, Boris.<hi rend="italic" xml:space="preserve"> Zbrana dela 1,</hi> ur.
                    France Filipič. Ljubljana: Državna založba Slovenije in ČZDO Komunist,
                    1987.</bibl>
            </listBibl>
            <listBibl>
                <head>Neobjavljeni viri:</head>
                <bibl>Nedog, Alenka. »Viri za zgodovino KPJ na Slovenskem: Četrta pokrajinska
                    konferenca KPJ za Slovenijo 1934: Neobjavljen elaborat.« Hrani INZ. Ljubljana:
                    Inštitut za zgodovino delavskega gibanja, 1975. </bibl>
            </listBibl>
            <listBibl>
                <head>Literatura:</head>
                <bibl>Bebler, Aleš. <hi rend="italic">Čez drn in strn: Spomini</hi>. Koper: Lipa,
                    1981.</bibl>
                <bibl><hi rend="italic" xml:space="preserve">Dachauski procesi: Raziskovalno poročilo z dokumenti, </hi>ur.
                    Martin Ivanič. Ljubljana: Komunist, 1990.</bibl>
                <bibl>Filipič, France. »KPJ v Sloveniji v času VIII. Konference zagrebških
                    komunistov.« <hi rend="italic">Zgodovinski časopis,</hi> 32, št. 3 (1978):
                    295–317.</bibl>
                <bibl>Filipič, France. <hi rend="italic">Poglavja iz revolucionarnega boja
                    jugoslovanskih komunistov 1919</hi>–<hi rend="italic">1939: 1. in 2.
                        knjiga</hi>. Ljubljana: Borec, 1981.</bibl>
                <bibl>Filipič, France. »Rdeči prapor.« V: <hi rend="italic">Enciklopedija Slovenije,
                    10</hi>, 122. Ljubljana: Mladinska knjiga, 1996.</bibl>
                <bibl>Filipič, France. »Rdeči signali.« V: <hi rend="italic">Enciklopedija
                    Slovenije, 10</hi>, 122. Ljubljana: Mladinska knjiga, 1996.</bibl>
                <bibl>Filipič, France. »Branko Diehl.« V: <hi rend="italic">Enciklopedija Slovenije,
                    2</hi>, 258. Ljubljana: Mladinska knjiga, 1987.</bibl>
                <bibl>Filipič, France. »Slavko Šlander-Aleš.« V: <hi rend="italic">Enciklopedija
                    Slovenije, 13</hi>, 61. Ljubljana: Mladinska knjiga, 1999.</bibl>
                <bibl>Gašparič, Jure. »Uvedba diktature kralja Aleksandra.« <hi rend="italic">Prispevki za novejšo zgodovino</hi> 46, št. 1 (2006): 241–54.</bibl>
                <bibl>Gašparič, Jure<hi rend="italic">. SLS pod kraljevo diktaturo: Diktatura kralja
                    Aleksandra in politika Slovenske ljudske stranke v letih 1929</hi>–<hi rend="italic">1935</hi>. Ljubljana: Modrijan, 2007.</bibl>
                <bibl>Hribar, Franc – Savinjšek. »Tovarna Prebold in njeno delavstvo.« V: <hi rend="italic">Med Mrzlico in Dobrovljami</hi>, ur. Stane Terčak, 17–40.
                    Celje: s. n., 1955.</bibl>
                <bibl>Kotnik, Anton – Robida. »Slavko Šlander in razvoj progresivnega gibanja v
                    Preboldu«. V:<lb/>
                    <hi rend="italic">Med Mrzlico in Dobrovljami</hi>, ur. Stane Terčak, 55–60.
                    Celje: s.n., 1955.</bibl>
                <bibl>Kotnik, Anton<hi rend="italic">. Komunistična partija v revolucionarnem
                    delavskem gibanju Savinjske doline (1920</hi>–<hi rend="italic">1941).</hi>
                    Žalec: Občinska kulturna skupnost, 1975.</bibl>
                <bibl>Marinko, Miha. <hi rend="italic">Moji spomini</hi>. Ljubljana: Mladinska
                    knjiga, 1971.</bibl>
                <bibl>McKenzie, Kermit E. <hi rend="italic">Comintern e rivoluzione mondiale
                    1928</hi>–<hi rend="italic">1943</hi>. Firenze: Sansoni S.p., 1969. </bibl>
                <bibl>Prunk,
                    Janko<hi rend="italic" xml:space="preserve">. Pot krščanskih socialistov v osvobodilno fronto slovenskega naroda. </hi>Ljubljana:
                    Cankarjeva založba, 1977.</bibl>
                <bibl>Prunk, Janko. »Punktacije.« V: <hi rend="italic">Enciklopedija Slovenije,
                    10</hi>, 17. Ljubljana: Mladinska knjiga, 1996. </bibl>
                <bibl><hi rend="italic">Terorizem: filozofska vprašanja</hi>, ur. Igor Primorac.
                    Ljubljana: Krtina, 2005.</bibl>
                <bibl>Trampuž, Lilijana. »KPJ na Slovenskem v obdobju šestojanuarske diktature
                    1929–1934. S posebnim poudarkom na pripravi pokrajinske konference: Magistrsko
                    delo.« Ljubljana: Univerza v Ljubljani, Filozofska fakulteta, 1992.</bibl>
                <bibl>Trampuž, Lilijana. »Primorski emigranti-komunisti v Ljubljani v času
                    šestojanuarske
                    diktature.<hi rend="italic" xml:space="preserve">«  </hi>V:<hi rend="italic" xml:space="preserve"> Zbornik Janka Pleterskega</hi>,
                    ur. Oto Luthar in Jurij Perovšek, 349–54. Ljubljana: ZRC SAZU, 2003. </bibl>
                <bibl>Vidovič Miklavčič, Anka. »Društvo kmetskih fantov in deklet.« V: <hi rend="italic">Enciklopedija Slovenije, 2</hi>, 356, 357. Ljubljana:
                    Mladinska knjiga, 1996.</bibl>
                <bibl>Vodopivec, Peter. »Prispevek za zgodovino represije na Slovenskem po 2.
                    svetovni vojni. Neobjavljen intervju z Vlastom Kopačem iz leta 1986<hi rend="italic">.</hi>«<hi rend="italic" xml:space="preserve"> Prispevki za novejšo zgodovino, </hi>52,
                    št. 2 (2012): 275–94.</bibl>
            </listBibl></div>
            <div type="summary" xml:lang="en">
                <docAuthor>Lilijana Trampuž</docAuthor>
            <head>THE ACTIVITIES OF THE BANNED COMMUNIST PARTY OF YUGOSLAVIA 
            DURING THE JANUARY 6<hi rend="superscript">TH</hi> DICTATORSHIP (THE EXAMPLE OF THE CELJE
                DISTRICT BETWEEN 1932 AND 1933)</head>
            <head>SUMMARY</head>
            <p rend="footnote text">After the introduction of King Alexander’s dictatorship in
                Yugoslavia in January 1929, the communists operating underground rebelled and called
                for armed resistance against it. The authorities imprisoned many communists, while
                some of them retreated abroad, leaving only separate organisations and individuals
                without any leadership and connections. After the standstill, the individuals
                reconnected and set out to restore the communist organisation.</p>
            <p rend="footnote text">In the Celje district, the communists established contacts with
                the district leadership in the autumn of 1932. There, the police registered numerous
                communist actions that involved the dissemination of propaganda materials in
                particular. In these materials, the communists praised the Russian Revolution, the
                Bolshevik order, and the successes of the Russian five-year plan, while calling upon
                the workers and peasants to gather weapons for an armed uprising. They appealed to
                the Slovenian youth to establish communist cells; engage in theoretical and
                practical preparations for the revolutionary activities; and form a united front
                against the authorities as well as the political and social system in the state to
                introduce the communist system. The contents of the fliers reveal the orientation of
                the communist movement and its goals: to ensure a better economic, social, and
                political position of the workers and peasants; overthrow the authorities and “shed
                the yoke of capitalism”; and take over the power. The aim of the discussion is to
                shed light on the restoration of the communist movement in the Celje district and,
                by analysing the materials of the district conference, clarify the self-criticism
                and criticism of the contemporaneous communists as well as explain certain
                ambiguities regarding the references to the district secretary.</p>
            <p rend="footnote text">The analysis of the documents, mostly collected and commented on
                by Alenka Nedog, reveals that Branko Diehl played a significant role in the
                restoration of the communist movement in the Celje district. Others who were
                involved, however, remembered Slavko Šlander in particular. The author wonders
                whether Branko Diehl’s fate during and after the war caused the obliteration of
                memory also in retrospect –at least the public memory, as references to Diehl have
                been preserved in the archives.</p>
            <p rend="footnote text">The district conference materials attest to the planning as well
                as the actual processes involved in the gradual reorientation of the communist
                activities towards establishing legal organisations in the expert, cultural, and
                professional field, when the focus of the communists’ endeavours started to shift
                from the armed struggle against the dictatorship to the struggle for the everyday
                demands of workers and peasants and the improvement of their economic, social, and
                political position.</p></div>
        </back>
    </text>
</TEI>