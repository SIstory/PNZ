<?xml version="1.0" encoding="UTF-8"?><TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>How We Remember. The Memory of Communism.
                    Its Forms, Manifestations, Meanings. 17.–18. september 2019, Praga</title>
                <author>
                    <forename>Tjaša</forename>
                    <surname>Konovšek</surname>
                </author>
            </titleStmt>
            <editionStmt>
                <edition><date>2019-10-01</date>
                </edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Privoz 11</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/580</pubPlace>
                <date>2020</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">60</biblScope>
                <biblScope unit="issue">1</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <revisionDesc>
            <listChange>
                <change>
                    <date>2020-05-13</date>
                    <name>Neja Blaj Hribar</name>
                    <desc>Pretvorba iz DOCX v TEI, dodatno kodiranje</desc>
                </change>
            </listChange>
        </revisionDesc>
    </teiHeader>
    <text>
        <front>
            <docAuthor>Tjaša Konovšek</docAuthor>
        </front>
        <body>
            <p rend="No Spacing">V torek in sredo, 17. in 18. septembra 2019, je v prostorih
                praškega Goethejevega inštituta potekala mednarodna konferenca <hi rend="italic">How
                    we remember. The Memory of Communism. Its forms, manifestations, meanings</hi>.
                Glavni organizator, Ústav pro soudobé dějiny, je dogodek umestil v sklop mednarodne
                serije dogodkov European Network Remembrance and Solidarity (ENRS) z naslovom <hi rend="italic">1989. Changes and Challenges</hi>.<note place="foot" xml:id="ftn1" n="1">
                        <hi rend="italic">1989. Changes and
                            Challanges</hi>,
                        <ref target="https://enrs.eu/project/1989-changes-and-challenges">https://enrs.eu/project/1989-changes-and-challenges</ref>
                        (30. 9. 2019).</note></p>
            <p rend="No Spacing">Uvodni nagovori glavnih organizatorjev so nakazali rdečo nit
                konference. Oldrich Tuma (Ústav pro soudobé dějiny), Jan Rydel (ENRS), Markus Pieper
                (Bundesstiftung zur Aufarbeitung der SED-Diktatur), Tomaš Bouška
                (Heinrich-Böl-Stiftung-Prag), Angelika Ridder (Goethe-Institut-Prag) in Marketa
                Devata (Ústav pro soudobé dějiny) so svojo pozornost namenili razmisleku o razmerju
                med politiko, spominom in zgodovino. Sledilo je osrednje predavanje Jana Rubeša. V
                predavanju, ki ga je obogatil s svojim osebnim pričevanjem, je uvodoma poudaril
                spreminjanje videza okolice v zadnjih tridesetih letih. V osrednjem delu predavanja
                je ocenil razmerje med kontinuiteto in diskontinuiteto med obdobjem pred letom 1989
                in po njem ter kolektivno spominjanje (ali pozabo) preteklega socialističnega
                obdobja.</p>
            <p rend="No Spacing">Prvi sklop prispevkov se je začel z nastopom Vere Dubina. S svojim
                prispevkom je pokazala na razkorak med aktualno rusko politiko v odnosu do gulagov
                kot historičnega fenomena in raznovrstnimi civilnimi iniciativami, ki si prizadevajo
                za postavljanje spomenikov ter ustanavljanje manjših muzejev, s čimer želijo
                ohraniti emocionalno povezavo med preteklostjo in sedanjostjo. Za njo je Piotr
                Kwiatkowski govoril o kontinuiteti političnih elit, ki naj bi po njegovem mnenju –
                čeprav pod masko demokracije – še vedno ohranjale ključne elemente komunističnega
                sistema. Podobno je Valeriya Korablyova predstavila sodobno Ukrajino kot primer
                države, ki je demokratizacijo izpeljala le formalno, medtem ko so politične prakse
                ter mentaliteta ostali nespremenjeni. Zadnja v tem sklopu, Marie Černa, je
                obravnavala različne faze oblikovanja kolektivnega spomina na prisotnost sovjetske
                vojske na češkoslovaškem ozemlju od druge svetovne vojne do prelomnega leta
                1968.</p>
            <p rend="No Spacing">Drugi sklop prispevkov je bil namenjen obravnavi nekaterih
                epistemoloških vprašanj in kritiki historiografske literature. Muriel Blaive je
                obravnavala pristop avtorjev knjige <hi rend="italic">The Black Book of
                    Communism</hi>.<note place="foot" xml:id="ftn2" n="2">
                        Stéphane Courtois et al., <hi rend="italic">The Black Book of Communism</hi>
                        (Cambridge, Massachusetts, London: Harvard University Press,
                    1999).</note> Za njo je Florin Abraham obravnaval vlogo protikomunistične
                ideologije med letoma 1989 in 2019 ter njen vpliv na zgodovinopisje. Podobno je
                Attila Pok preučil madžarsko historično produkcijo zadnjih treh desetletij. Tako
                Abraham kot Pok sta poudarila delno razumevanje postsocialistične historiografije
                kot medija, ki lahko žrtvam daje glas in kot tak učinkuje terapevtsko. Ekaterina
                Pavlenko je zadnja v tem sklopu predstavila projekt <hi rend="italic">International
                    Memorial</hi>, ki izhaja iz civilne iniciative in v svojem širokem spektru
                aktivnosti med drugim zajema pomoč preživelim političnim zapornikom ter sestavlja
                podatkovno bazo žrtev politične represije.<note place="foot" xml:id="ftn3" n="3">
                        <hi rend="italic">International Memorial</hi>, <ref target="https://www.memo.ru/en-us/">https://www.memo.ru/en-us/</ref>
                        (30. 9. 2019).</note></p>
            <p rend="No Spacing">V tretjem sklopu so se Claudia-Florentina Dobre, Andras Nagy,
                Hannes Krauss in Alexander Kratochvil posvetili literaturi, umetnosti, filmu in
                gledališču. Pokazali so, kako je socializem zaznamoval celo generacijo umetnikov in
                ustvarjalcev. Hkrati so se spraševali, kje so omejitve jezika, kako upodobiti
                izkušnjo tranzicije devetdesetih let prejšnjega stoletja ali travmo političnega
                preganjanja iz desetletij po drugi svetovni vojni.</p>
            <p rend="No Spacing">Zadnji sklop prvega dne je tematsko nadaljeval prejšnji sklop. Vsi
                štirje avtorji so v svojih prispevkih obravnavali film kot sredstvo za soočanje s
                travmatično izkušnjo. Helena Ulbrechtova je predstavila prispevek, v katerem je
                obravnavala spreminjanje pokrajine v kontekstu političnih zločinov. Za njo so Reka
                Sarkozy, Kamila Zyto in Claus Loser obravnavali madžarsko, poljsko ter nemško
                produkcijo dokumentarnih filmov kot sredstva za soočanje s preteklostjo.</p>
            <p rend="No Spacing">Drugi dan konference se je začel s svežim sklopom referatov. Sabina
                Stach je v svojem inovativnem prispevku analizirala turistično ponudbo v Pragi, ki
                se tematsko dotika časa socializma. Pokazala je, da imajo turisti že pred prihodom v
                Prago izoblikovano črno-belo sliko obdobja hladne vojne in temu primerno pričakujejo
                turistično ponudbo, ki bo razkrivala grozote življenja na vzhodni strani železne
                zavese. Za njo je Albert Bing predstavil oblikovanje zgodovinskega spomina na
                Hrvaškem po razpadu Jugoslavije. Natančneje se je na kontinuiteto političnega
                sistema v srednji in vzhodni Evropi osredotočil Sandor Horvath. Poudaril je povezavo
                med politiki in zgodovinarji: vprašal se je, kdo je tisti, ki odbira in hrani
                arhivsko gradivo, ter kako to vpliva na zgodovinopisje. Kot alternativo preučevanju
                arhivskih virov je za boljše razumevanje demokratizacije nekdanjih socialističnih
                držav ponudil preučevanje družbenih mrež. Sklop je zaključila Adela Gjuričova.
                Obravnavala je spletne primere reinterpretacije simbolov, situacij in dogodkov iz
                obdobja socializma ter raztolmačila njihovo ponovno (inovativno) uporabo kot kritiko
                trenutne politične situacije.</p>
            <p rend="No Spacing">Šesti sklop prispevkov se je navezoval na spominjanje in prostor.
                Jurgen Danyel je na primeru Nemčije pokazal, kako ljudje s pomočjo umetnosti in
                subverzivnih inštalacij razumejo svojo vzhodnonemško preteklost. Jaroslav Cuhra je
                po drugi strani posvetil pozornost beleženju lokacij spomenikov in njihovemu
                postavljanju v zgodovinski kontekst. Za njim se je Mile Bjelajac posvetil srbskemu
                kolektivnemu spominu na Jugoslavijo. Pokazal je, kako nanj vplivajo nacionalizem,
                vojna, mednarodne gospodarske politične razmere in korupcija v državi. Zadnji v
                šestem sklopu je svoj prispevek predstavil Tomasz Kozlowski. V njem je analiziral
                proces umikanja spomenikov izpred leta 1989, ki je bil po njegovih ugotovitvah
                razmeroma spontan in decentraliziran. Sledili sta dve kratki predstavitvi projektov.
                Lena Ens je poslušalcem predstavila projekt <hi rend="italic">Commemorative Sites to
                    the Communist Dictatorships in Europe in the 20<hi rend="superscript">th</hi> Century</hi>, Barbora
                Latečkova pa projekt <hi rend="italic">Meaning of Democracy: Women and
                    Revolution</hi>.</p>
            <p rend="No Spacing">Predzadnji sklop se je začel s prispevkom člana Inštituta za
                novejšo zgodovino, Jurija Hadalina. V njem je opisal dvojno tranzicijo Slovenije v
                devetdesetih letih 20. stoletja: vzporedno z demokratično tranzicijo je v Sloveniji
                potekala osamosvojitev države. Očrtal je osrednji historični diskurz razumevanja
                tega obdobja in pokazal, da nostalgija in nacionalizem sooblikujeta kolektivni
                spomin na Jugoslavijo. Sledili sta predstavitvi Sandre Vokk, ki je opisala muzej
                žrtev komunizma v nekdanjem zaporu Patarei, in Petra Jaška, ki se je posvetil
                (selektivni) dostopnosti arhivskega gradiva na Slovaškem. Odnos Estonije, njene
                politike in prebivalstva do svoje preteklosti je kot zadnji nastopajoči v tem sklopu
                osvetlil Toomas Hiio.</p>
            <p rend="No Spacing">Zadnji sklop prispevkov se je dotaknil zelo različnih tem. Petra
                Chovancova se je posvetila raziskovanju lokalnih variacij spomina z metodo ustne
                zgodovine na mejnih območjih Češke in Slovaške. Za njo je Klara Kohoutova
                predstavila odnos Češkoslovaške do svoje romske manjšine ter na konkretnih primerih
                spomenikov in obeležij pokazala trenutno stanje. Za njo je Miroslav Vanek predstavil
                rezultate, pridobljene z obsežnimi intervjuji češkoslovaških aktivistov iz leta
                1969. Raziskava je pokazala, da se le majhen delež udeleženih v dogodkih tega leta
                še vedno čuti zaznamovane s preteklostjo. Mnogi od njih se ne dojemajo kot
                pripadniki specifične generacije ali sploh kot zgodovinski akterji. František
                Neupauer je s svojim prispevkom vsebinsko zaključil razmislek o vplivu osemdesetih
                let prejšnjega stoletja na dogodke leta 1969.</p>
            <p rend="No Spacing">Obsežna konferenca je s široko udeležbo zgodovinarjev iz različnih
                raziskovalnih okolij omogočila izmenjavo znanja in izkušenj. Čeprav so države
                vzhodne in srednje Evrope doživljale specifičen prehod v demokratični liberalni
                sistem, je imel njihov razvoj mnoge skupne točke. Prav tako nobena izmed držav
                devetdesetih let ni doživljala v vakuumu, temveč so bile vse vpete v kompleksno
                mednarodno dogajanje. Konferenca, kot je bila ta, je odlično ponazorila, kako lahko
                poznavanje širšega zgodovinskega in zgodovinopisnega dogajanja poglobi razumevanje
                posameznega primera države, družbe ali posameznika, ki je doživel prelomno leto
                1989.</p>
        </body>
    </text>
</TEI>