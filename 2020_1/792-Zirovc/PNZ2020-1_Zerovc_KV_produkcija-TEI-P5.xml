<?xml version="1.0" encoding="UTF-8"?><TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Spomenik žrtvam
                    vseh vojn in problematike sodobnega postavljanja javnih skulptur in spomenikov v
                    Sloveniji</title>
                <author>
                    <name>
                        <forename>Beti</forename>
                        <surname>Žerovc</surname>
                        <roleName>dr.</roleName>
                        <roleName>izredna profesorica</roleName>
                        <affiliation>Oddelek za umetnostno zgodovino
                            Filozofske fakultete Univerze v Ljubljani</affiliation>
                        <address>
                            <addrLine>Aškerčeva 2</addrLine>
                            <addrLine>SI – 1000 Ljubljana</addrLine>
                        </address>
                        <email>beti.zerovc@ff.uni-lj.si</email>
                    </name>
                </author>
            </titleStmt>
            <editionStmt>
                <edition><date>2020-02-14</date></edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Kongresni trg 1</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/792</pubPlace>
                <date>2020</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">60</biblScope>
                <biblScope unit="issue">1</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <profileDesc>
            <langUsage>
                <language ident="sl"/>
                <language ident="en"/>
            </langUsage>
            <textClass>
                <keywords xml:lang="en">
                    <term>Monument to the Victims of All
                        Wars</term>
                    <term>public sculpture</term>
                    <term>art and social responsibility</term>
                    <term>historical revisionism</term>
                    <term>collective memory</term>
                </keywords>
                <keywords xml:lang="sl">
                    <term>pomenik žrtvam vseh vojn</term>
                    <term>javna plastika</term>
                    <term>umetnost in družbena odgovornost</term>
                    <term>zgodovinski revizionizem</term>
                    <term>kolektivni spomin</term>
                </keywords>
            </textClass>
        </profileDesc>
        <revisionDesc>
            <listChange>
                <change>
                    <date>2020-06-05</date>
                    <name>Neja Blaj Hribar</name>
                    <desc>Pretvorba iz DOCX v TEI, dodatno kodiranje</desc>
                </change>
            </listChange>
        </revisionDesc>
    </teiHeader>
    <text>
        <front>
            <docAuthor>Beti Žerovc<note place="foot" xml:id="ftn1" n="*">
                <hi rend="bold">dr., izredna profesorica, Oddelek za umetnostno zgodovino
                    Filozofske fakultete Univerze v Ljubljani, Aškerčeva 2, SI-1000
                    Ljubljana, <ref target="mailto:beti.zerovc@ff.uni-lj.si">beti.zerovc@ff.uni-lj.si</ref></hi></note></docAuthor>  
            <docImprint>
                <idno type="cobissType">Cobiss tip: 1.01</idno>
                <idno type="UDC">UDK: 725.94:94(497.4)"1941/1945":316.62(497.4Ljubljana)"2000/2020"</idno>
            </docImprint>
            <div type="abstract">
                <head>IZVLEČEK</head>
                <p>
                    <hi rend="italic" style="font-size:10pt">Besedilo obravnava nekatere sodobne
                        problematike postavljanja javnih skulptur in spomenikov v Sloveniji. Osredotoča
                        se na Spomenik žrtvam vseh vojn, ki je bil poleti 2017 odkrit v središču
                        Ljubljane. Spomenik in dogajanje okoli njega zajame kot primer zapleta, v
                        katerem neustrezno ravnanje različnih deležnikov v dolgotrajnem procesu
                        nastajanja spomenika proizvaja številna družbena nesoglasja in na koncu tudi
                        problematičen spomenik. Članek problematizira historični revizionizem v odnosu
                        do druge svetovne vojne, ki se udejanja v spomeniku in skozi procese, povezane z
                        njim. Preizprašuje, kako in zakaj nastane takšen velik državni spomenik, čeprav
                        ni strokovno utemeljenega konsenza o tem, da spomeniki dejansko delujejo
                        zdravilno na travmatizirane in postkonfliktne družbe, kot tudi ni konsenza o
                        tem, da Slovenci v tem trenutku smo takšna družba. O spomeniku se pogosto govori
                        kot o spomeniku spravi, čeprav ni konsenza o nujnosti sprave, kaj šele o tem,
                        kaj naj bi ta sprava dejansko pomenila in kaj naj bi bili njeni elementi.</hi>
                </p>
                <p><hi rend="italic" style="font-size:10pt">Ključne besede: Spomenik žrtvam vseh vojn,
                    javna plastika, umetnost in družbena odgovornost, zgodovinski revizionizem,
                    kolektivni spomin</hi></p>
            </div>
            <div type="abstract" xml:lang="en">
                <head>ABSTRACT</head>
                <head>THE MONUMENT TO
                    THE VICTIMS OF ALL WARS AND THE ISSUES OF CONTEMPORARY PUBLIC SCULPTURES AND
                    MONUMENTS IN SLOVENIA</head>
                <p><hi rend="italic" style="font-size:10pt" xml:space="preserve">The text discusses some of the contemporary issues of erecting public sculptures and monuments in Slovenia. It focuses on the Monument to the Victims of All Wars, unveiled in the centre of Ljubljana in the summer of 2017. The monument and the events surrounding it are presented as an example of a predicament in which the inappropriate behaviour of the different stakeholders in the long-term process of monument creation produces numerous social disagreements and ultimately results in a problematic monument. </hi></p>
                <p><hi rend="italic" style="font-size:10pt"> The article problematises the historical
                    revisionism regarding World War II, which manifests itself in the monument and
                    through the processes associated with it. It examines how and why such a large
                    state monument can be created regardless of the absence of a professional
                    consensus that monuments actually have a therapeutic effect on traumatised and
                    post-conflict societies. Furthermore, there is also no consensus that Slovenians
                    are currently such a society at all. The monument is often referred to as a
                    tribute to reconciliation, although there is also no consensus about the
                    necessity for reconciliation, let alone about what such reconciliation may
                    actually mean and what its elements should be.</hi></p>
                <p><hi rend="italic" style="font-size:10pt">Keywords: Monument to the Victims of All
                    Wars, public sculpture, art and social responsibility, historical revisionism,
                    collective memory</hi></p>
            </div>
        </front>
        <body>
           <div><p><hi style="font-size:12pt" xml:space="preserve">Članek obravnava nekatere sodobne problematike postavljanja javnih skulptur in spomenikov pri nas. Osredotoča se na </hi><hi rend="italic" style="font-size:12pt">Spomenik žrtvam vseh
                vojn</hi><hi style="font-size:12pt" xml:space="preserve"> (odslej SŽV), ki je bil poleti 2017 odkrit v središču Ljubljane. Spomenik in dogajanje okoli njega zajame kot primer zapleta, v katerem neustrezno ravnanje različnih deležnikov v dolgotrajnem procesu nastajanja spomenika proizvaja številna družbena nesoglasja in na koncu tudi problematičen spomenik. Članek opredeli in analizira najbolj problematične točke na poti nastanka spomenika in razmišlja o tem, kako ta organizira naš skupni prostor ter kaj s svojo konkretno formo govori. </hi></p>
            <p><hi style="font-size:12pt" xml:space="preserve">Besedilo je bilo sprva pisano z opombami, vendar je bilo zavoljo aktualnosti vsebine tudi za širšo javnost najprej objavljeno brez njih v Sobotni prilogi časopisa </hi><hi rend="italic" style="font-size:12pt">Delo</hi><hi style="font-size:12pt">.</hi><hi rend="Sidro_sprotne_opombe"><note place="foot" xml:id="ftn2" n="1"> Beti Žerovc, »Spomenik, ki bo zapičen v naše
                osrčje za vselej,« <hi rend="italic">Delo</hi>, 17. 3. 2017, pridobljeno 19. 1. 2019,<ref target="https://www.delo.si/sobotna/spomenik-ki-bo-zapicen-v-nase-osrcje-za-vselej.html">
                    https://www.delo.si/sobotna/spomenik-ki-bo-zapicen-v-nase-osrcje-za-vselej.html</ref>.
                        </note></hi><hi style="font-size:12pt" xml:space="preserve"> Ponatisnjeno je izvorno besedilo, kakršno je bilo objavljeno v </hi><hi rend="italic" style="font-size:12pt">Delu</hi><hi style="font-size:12pt">, in
                    zato govori o postavitvi spomenika v prihodnjiku. Opombe, ki so tokrat
                    objavljene prvič, pa so malenkost posodobljene, tako da so vključeni nekateri
                    dogodki in odzivi, povezani s spomenikom do poletja 2019.</hi>
                <hi rend="Sidro_sprotne_opombe"><note place="foot" xml:id="ftn3" n="2"> V opombah poskušam predvsem bolje pojasniti, kako
                            je umetnostno polje – s tem mislim likovno in arhitekturno področje, ki
                            sta bili vpleteni v projekt SŽV – ne le s fizičnim spomenikom, temveč
                            kot celota, skozi svoje obnašanje in odnos do tega velikega državnega
                            naročila sodelovalo v vzpostavljanju nekakšne nove, širše
                            sprejemljivejše oblike revizionizma v odnosu do druge svetovne vojne, ki
                            se sicer glasno ne opredeljuje za eno ali drugo stran, se pa združuje v
                            poziciji, da so bili »itak vsi isti«. Na
                            začetku poudarjam, da je spomenik lahko učinkovit instrument za
                            politično polarizacijo znotraj skupnosti (op. 5). Srž konkretnega
                            problema razlagam skozi dva povezana aspekta. Prvi je nejasen status
                            umetnikov, ki slednjim omogoča, da se zlahka in, zdi se, brez posebnega
                            razmišljanja o odgovornosti premeščajo od pragmatičnega obrtnika do
                            globoko intuitivnega in etičnega ustvarjalca, pri čemer pa jih družba
                            precej stabilno dojema v drugi poziciji in jim tudi naloge in bonitete
                            določa v skladu s tem (op. 4, 10). Drugi je skrajna nejasnost pojmovnega
                            okvira konkretnega spomenika (op. 11), kjer v procesu nastajanja
                            spomenika nekako ni bilo čisto jasno, kaj se postavlja (toliko manj, ker
                            je projekt, ki ga je priklicovala desnica, na koncu rade volje izvedla
                            politična leva sredina s predsednikom Pahorjem na čelu). To dvoje skupaj
                            je lahko ustvarilo dovolj »megleno situacijo«, da v umetnostnem polju,
                            kljub nelagodju, ni prišlo do artikuliranega nesodelovanja ali
                            obstrukcije projekta niti do refleksije vloge in odgovornosti umetnika
                            (oziroma širše – umetnostnega protagonista) ter potencialne škodljivosti
                            njegovih dejanj. </note></hi></p></div>
           <div> <ab type="milestone" style="text-align:center">* * *</ab>
            <p><hi style="font-size:12pt" xml:space="preserve">Henri Lefebvre, znameniti mislec prostora, je leta 1985 v predgovoru knjige </hi><hi rend="italic" style="font-size:12pt" xml:space="preserve">Produkcija prostora </hi><hi style="font-size:12pt">zapisal, da produkcijski način ureja – proizvaja – svoj
                    prostor (in svoj čas) in se na ta način dovrši.</hi><hi rend="Sidro_sprotne_opombe"><note place="foot" xml:id="ftn4" n="3"> Henri Lefebvre, <hi rend="italic">Produkcija
                                prostora</hi> (Ljubljana: Studia Humanitatis 2013),
                    13.</note></hi><hi style="font-size:12pt" xml:space="preserve"> Trditvi zlahka pritrdimo, sliši se logično, vendar kaj pravzaprav pomeni? Kaj bi to lahko pomenilo v primeru slovenskih mest?</hi></p>
            <p><hi style="font-size:12pt">Tukaj si verjetno na hitro zamislimo sebe kot sodobnega
                    potrošnika v trgovskem središču na obrobju mesta – in samoobtožujoče
                    zavzdihnemo. Morda večina ne razmišlja naprej o izčrpavanju meščanskih vsebin iz
                    starih mestnih jeder in njihovi transformaciji za turistične namene, saj fasade
                    ostajajo (bolj ali manj) iste. Še manj premišljujemo tako o novodobni produkciji
                    javnih skulptur in spomenikov. Koliko sploh razmišljamo o svojem javnem prostoru
                    kot o proizvedenem? O tem, kaj in kako ta komunicira z nami in kako sooblikuje
                    naš (osebni)
                čas?</hi></p></div>
            <div><head>Zakaj spomenik? Zakaj pa
                ne?</head>
            <p>Problematika postavljanja javnih skulptur in spomenikov je tako široka, da jo je težko zares zaobjeti in je naporna tudi za vse aktivno vpletene. Politik ali uradnik recimo ne vesta dovolj o umetnosti, arhitekt ali umetnik ne dovolj o politiki in zgodovini, zgodovinar ne ve dovolj o psihologiji spominjanja in komemoriranja, umetnostni zgodovinar spet ne o politiki in tako naprej. Resen diskurz o teh temah morda tudi zato pri nas pogosto izostane, kar je v neugodni korelaciji z opazno rastjo tovrstne produkcije. Postavljanje spomenikov in javnih skulptur je vse bolj razumljeno tudi kot zelo lokalna zadeva, in čeprav so postopki običajno vodeni zelo legalistično in so objekti občasno izbrani z natečaji, se dogaja tudi izrazita lokalizacija izvajalcev. Ti nemalokrat projekte tudi sami iniciirajo. </p>
            <p><hi style="font-size:12pt" xml:space="preserve">Vsebinsko so nove javne skulpture večkrat precej podobno prazne; v neke splošne obrazce vpisujemo redko dovolj premišljene lokalne ali nacionalne vsebine in (pol)resnice. Vprašanju, zakaj spomenik, je zadosten odgovor, zakaj pa ne. Odgovor, da imajo podobne reči drugod po Evropi, pa tako ali tako zapre vsaka sitna usta. O dejanskih učinkih takšnih objektov se le malo pogovarjamo, kar pogosto je mnenje, da so te stvari bolj za turiste. Javna skulptura ali spomenik danes pogosto predstavljata le nekoliko izrazitejši del ulične opreme in pravzaprav nekakšen finančni vložek v atraktivno okolje, ki bo graditeljem posredno prinesel dobiček.   </hi></p>
            <p><hi style="font-size:12pt">Izvedbeno in formalno smo dokaj na
                    istem. Na vprašanji, zakaj takšna izvedba in zakaj ta izvajalec, sta dovolj
                    odgovora, prvič, zakaj pa ne, saj umetnost je danes lahko praktično karkoli, in
                    drugič, delal je že drugod. In potem so naša mesta in primestna krožišča v
                    kratkem času polna štorastih objektov in identičnih krmežljavih figur, pri
                    katerih denimo po neki čudni logiki verjamemo, da kombinacija realizma in grobe
                    izmaličenosti delov skulptur pomeni kvalitetno sodobno umetnost. Tej »odprtosti«
                    je v oporo še razumevanje umetnika kot zmožnega vsako (tudi sporno) vsebino
                    ustrezno izraziti in pozitivno prekvasiti – in že imamo situacijo, kjer tako
                    rekoč ni mogoče ustreliti mimo, kaj šele povzročiti škode.</hi><hi rend="Sidro_sprotne_opombe"><note place="foot" xml:id="ftn5" n="4">
                            Ker spomeniki nastajajo na stičišču zelo različnih interesov pogosto tudi zelo različnih družbenih skupin in posameznikov, je tudi njihova znanstvena obravnava zelo težavna. Morala bi prečiti običajno zamejitev znanstvenih področij. Dodatno jo ovirajo različne področno imanentne specifike, denimo na umetnostnozgodovinskem (in nasploh umetnostnem) področju zanikana ekonomija in z njo usklajena umetnostna mitologija. Ti zelo opredeljujeta načine razmišljanja in delovanja vseh umetnostnih protagonistov, kar pa naj bi tistim izven umetnostnega polja ostalo prikrito (Pierre Bourdieu, <hi rend="italic">The Rules of Art: Genesis and
                                Structure of the Literary
                            Field</hi> (Cambridge: Polity Press, 1996), 166–69). Umetnostni zgodovinarji se tako naročenim spomenikom med drugim radi izognemo prav zato, ker jih v skladu s trenutno operativno umetnostno mitologijo in njenim osredotočenjem na umetniško avtonomijo kot pogojem za doseganje »prave« umetnosti radi dojemamo manj kot umetnost in bolj kot utilitarne naloge, pri katerih se umetniki lahko pristno izrazijo le pogojno. Poglobljena analiza takšnih del ali njihovo poudarjanje v preglednih analizah opusov ustvarjalcev se zato pogosto zdita nepotrebni, če ne celo nezaželeni, saj v umetnostno razpravo vnašata nepriljubljen govor o politiki in ekonomiji ter nas soočata z dejstvom, da umetnik pogosto prav na področju javne plastike – ker gre za finančno dobro prekrvavljeno polje, ki prinaša medijsko pozornost, veliko simbolnega kapitala, možnost izvedbe velikih projektov v javnem prostoru in podobno – zavestno odstopa od avtonomije in se usklajuje s pričakovanji naročnikov, tudi z njihovo politično agendo. Dejstvi, da ustvarjalce pri takšnih naročilih
                                omejuje od naročnikov že vzpostavljen okvir projekta in jih lahko
                                vanje vodijo (predvsem) praktični interesi, sta torej v bistvenem
                                neskladju s splošnimi pričakovanji, da bo umetnik, v skladu s svojim
                                statusom, pri njih sodeloval avtonomno, moralno in družbeno
                                odgovorno ter zato, ker se s projektom identificira. Pomemben aspekt
                                umetniškega statusa je uveljavljeno mnenje, da umetnik ne dela
                                stvari, v katere ne verjame. Ker ga vidimo kot takega, že s svojim
                                sodelovanjem v projektih te legitimira. Sicer različna poklicna profila, likovni
                                umetnik in arhitekt, sta v relaciji do spomenikov dojeta identično,
                                v okviru zgoraj opisanega umetniškega
                statusa.</note></hi></p>
            <p><hi style="font-size:12pt" xml:space="preserve">Takšen »dobrodušen« princip postavljanja javnih skulptur je toliko bolj problematičen, ko se uveljavlja tudi pri projektih na najvišji državni ravni ali pri zelo zahtevnih, politično ali kako drugače problematičnih projektih, ki bi potrebovali povsem drugačno obravnavo in pred gradnjo zelo temeljito pripravo. Primer zapleta, kjer neustrezno ravnanje različnih deležnikov v procesu nastajanja spomenika proizvede skrajno problematičen produkt, je SŽV, ki bo kmalu stal v središču Ljubljane. Med problematične deležnike štejem tudi neodzivnost širše javnosti, ki je zavladala nekje od razpisa natečaja. Med samostojno objavljenimi odzivi po zaključenem natečaju je bil najopaznejši morda prav odziv ključne iniciatorke spomenika Spomenke Hribar, ki se je v </hi><hi rend="italic" style="font-size:12pt">Mladini</hi><hi style="font-size:12pt" xml:space="preserve"> zgrozila nad tem, kaj bo priklicala v življenje, in prosila za ponoven premislek.</hi><hi rend="Sidro_sprotne_opombe"><note place="foot" xml:id="ftn6" n="5"> Spomenka Hribar, »Spomini, ki družijo, spomini, ki
                            ločujejo,« <hi rend="italic">Mladina</hi>, 21. 8. 2015, pridobljeno 11.
                            2. 2020,
                <ref target="https://www.mladina.si/168812/spomini-ki-druzijo-spomini-ki-locujejo/">https://www.mladina.si/168812/spomini-ki-druzijo-spomini-ki-locujejo/</ref>.
                            Spomenka Hribar pri SŽV zelo lucidno prebere njegovo potencialno
                            negativno učinkovanje, medtem ko sicer spomenike pogosto predstavlja kot
                            nekakšne lakmusove papirje, ki le merijo že obstoječo polarizacijo v
                            družbi. Naše razmerje do spomenikov se zdi zaskrbljujoče podobno tistemu, ki ga poznamo iz poznega 19. stoletja, ko je spomenik že učinkovito polariziral našo skupnost navznoter in ko je pri nas produkcija meščanskih spomenikov zaradi naraščajočega nacionalizma (slovenskega, nemškega, italijanskega) vzcvetela dobesedno iz nič. Spomeniki znamenitim možem so se namreč razbohotili tudi zaradi nacionalističnih markiranj prostora prebivalcev naših krajev, ki so želeli s takšnimi gestami poudariti svojo prisotnost, pomen in tudi (več)vrednost do drugih skupin; skoznje se je sprožala živahna in pogosto tudi bojevita izmenjava (medijski diskurz, množične akcije in dogodki, pretepanje spomenikov in ob spomenikih, vandalizem in podobno). Spomenik v takšnem okolju je sicer seveda res slavil izbranega slavljenca, a še bolj je predstavljal in poosebljal skupnost, ki ga je postavila, in ji omogočal dovoljeno dolgotrajno sprožanje napetosti, agresivnega govora in dogajanja (ki je od druge ali drugih skupnosti dobesedno zahtevalo povračilne udarce). 
                        Omeniti velja, da je to »bojno stanje« ob koncu
                            19. stoletja sploh šele priklicalo slovensko likovno umetnost kot
                            samostojen fenomen. Pri spomenikih se je to pokazalo denimo v zahtevah
                            po nacionalni ustreznosti avtorjev spomenikov (tudi v natečajih), ne le
                            upodobljencev, saj je očitno le takšno ujemanje lahko dalo ustrezne
                            produkte. Ker uveljavljenih »slovenskih« kiparjev tedaj nismo imeli, so
                            v Ljubljani prve večje meščanske spomenike zato v delo dobili praktično
                            še študentje, ki so delovali – paradoksalno ali tudi ne – pod vplivom
                            svojih dunajskih profesorjev, in ne v smeri nekega specifično
                            slovenskega likovnega izraza. Takšen utilitaren odnos do umetnosti
                            umetniško kvaliteto in umetnikovo avtonomnost seveda potiska globoko v
                            drugi plan. Spomeniki, povezani z vojnami
                            (padlim, žrtvam, vojnim dogodkom, grozotam, junakom, zmagam in porazom),
                            predstavljajo posebno spomeniško zvrst z razvejano tipologijo, ki na
                            Slovenskem prosperira že več kot sto petdeset let. Ta zvrst spomenika je
                            zelo dovzetna za politikantstvo, nacionalizem, agresijo, hkrati pa za
                            »medicinsko terminologijo«, po kateri naj bi, prav nasprotno, takšen
                            spomenik zdravil, celil in združeval. Gl. Beti Žerovc, »Public Monuments
                            on the Territory of Yugoslavia from the Late 19<hi rend="superscript">th</hi> Century to 1941,« v: Sanja Horvatinčić in Beti Žerovc, ur.,
                                <hi rend="italic">Memorial Production in Socialist Yugoslavia
                                1945–1990</hi> (Berlin: Archive Books, 2020) [v
                        pripravi].</note></hi><hi style="font-size:12pt" xml:space="preserve"> Skrbno in smotrno je projekt obravnavalo nekaj ustvarjalcev iz arhitekturnih in oblikovalskih krogov. Dokaj glasni so bili v tej fazi tudi kiparji, a so prvenstveno negodovali nad tem, da se je na natečaj lahko prijavil le arhitekt, ki je tudi član Zbornice za arhitekturo in prostor Slovenije (oziroma vsak, ki si je našel takega arhitekta za prijavitelja), in se jih premalo upošteva.</hi><hi rend="Sidro_sprotne_opombe"><note place="foot" xml:id="ftn7" n="6"> Npr. Mirko Bratuša, »Ministrstvo za enake možnosti
                            (del prispevka Prihaja neučakana lopata),« <hi rend="italic">Dnevnik</hi>, 10. 9. 2013, 4. Resne težave v spomeniški sferi so v
                            naših medijih pogosto prevpite z obrobnimi vprašanji, kot so ali
                            upodobljenec spomenika sme biti še živ, ali je bistveno, da pri
                            spomeniku sodeluje kipar, in podobno. Razmišljanje o nujni prisotnosti
                            kiparja za kvaliteten spomenik je nesmiselno, še sploh ker imamo
                            kvalitetno tradicijo postavljanja samostojnih arhitekturnih spomenikov
                            (Plečnik, Ravnikar, Marko Mušič in drugi). Strinjam pa se, da je
                            zamejevanje javnih natečajev za le določene profile ustvarjalcev napačno
                            in bi kot prijavitelji morali biti dobrodošli ustvarjalci širokega
                            spektra. V tujini se kot avtorji spomenikov pojavljajo zelo raznoliki
                            profili, od intermedijskih umetnikov do koreografov in »mešanih firm«,
                            kot denimo v primeru načrtovanega nemškega <hi rend="italic">Spomenika
                                svobode in enotnosti</hi> v Berlinu. </note></hi></p>
            <p><hi style="font-size:12pt" xml:space="preserve">Premalo je bilo govora o odgovornosti za vsebino, učinkovanje spomenika; kako konkretno bo organiziral naš skupni prostor in o čem pravzaprav s svojo konkretno formo govori. Kot da se ne bi zares želeli zavedati, da s spomeniki ne razveseljujemo le turistov ali urejamo prostora, temveč tudi dejansko govorimo. Predvsem sebi in o sebi. In to ne o čemerkoli, temveč o pomembnih stvareh. O svojih vrednotah, svojih pogledih na svet. Z njihovo pomočjo organiziramo in vizualiziramo tudi svoj spomin in svojo pozabo in trenutno ju prav s SŽV aktivno vpisujemo v javni prostor. Če ne bi bilo tako in spomeniki ne bi imeli močnega učinkovanja, jih tudi ne bi tako obsesivno rušili. In knjiga o ljubljanskih javnih spomenikih Božidarja Jezernika ne bi nosila povednega imena: </hi><hi rend="italic" style="font-size:12pt">Mesto brez spomina</hi><hi style="font-size:12pt">.</hi><hi rend="Sidro_sprotne_opombe"><note place="foot" xml:id="ftn8" n="7"> Zdi se, da se predvsem zaradi
                            pogostega vdora motečih zasebnih interesov v javni prostor o njem v
                            medijih in stroki zadnjih nekaj let več razpravlja (na primer kritika
                            ekstenzivnega oglaševanja ali objektov v krožiščih; npr. Tina Lesničar,
                            »Kako in komu postavljamo spomenike,« <hi rend="italic">Delo</hi>, 4. 8.
                            2017, pridobljeno 19. 1. 2019,
                <ref target="https://www.delo.si/sobotna/kako-in-komu-postavljamo-spomenike.html">https://www.delo.si/sobotna/kako-in-komu-postavljamo-spomenike.html</ref>.).
                            Kritičen članek o slovenski sodobni javni plastiki je pred kratkim
                            prispeval Miloš Kosec, »Javni spomenik med monumentalizmom konsenza in
                            vrinjanjem zasebnega,« <hi rend="italic">Likovne besede</hi> 109 (2018):
                            4–8. Na podlagi prej analiziranega gradiva opozarja predvsem na skoraj
                            popolno prekinitev umetniške komunikacije slovenskega prostora s
                            svetovnim razvojem na področju sodobnih spomenikov, še posebej
                            spomenikov kolektivnih travm. </note></hi></p></div>
            <div><head>Nepremišljeni prvi koraki </head>
            <p><hi style="font-size:12pt">V Sloveniji se že dlje časa ureja
                    grobišča povojnih pobojev, komemorira in obeležuje se tudi med- in povojne žrtve
                    na strani sodelavcev z okupatorjem. Država Slovenija je zamolčanim žrtvam
                    povojnih pobojev leta 2004 med drugim postavila zelo monumentalen spomeniški
                    kompleks Spominski park Teharje, ki je eden največjih spomeniških kompleksov pri
                    nas po drugi svetovni vojni nasploh. Vendar namesto da bi nadaljevali čim
                    hitrejše pietetno urejanje grobišč, končno pa, po več kot sedemdesetih letih
                    (!), ustavili trend postavljanja monumentalnih spomenikov, posvečenih žrtvam in
                    dogodkom druge svetovne vojne, država zelo nepremišljeno nadaljuje tudi to.
                    Namreč, tudi pri SŽV se žrtve med sodelavci okupatorja med vojno in povojnih
                    pobojev spet zdijo v ospredju; zdijo se pomembnejši motiv za gradnjo spomenika
                    kot recimo žrtve prve svetovne vojne, nedavne osamosvojitvene vojne in tudi kot
                    druge žrtve druge svetovne vojne (partizani, deportiranci, civilne žrtve
                    represalij in internacij v taborišča itd.).</hi></p>
            <p><hi style="font-size:12pt">Sama – in verjetno nisem edina – se
                    s takšnim spomenikom zato ne strinjam oziroma imam do njega zelo ambivalenten
                    odnos. Nikakor ne želim, da se opravičuje in zanika napake preteklega sistema,
                    in strinjam se s tem, da se povojne poboje in mučenja obsodi in vključi v
                    splošni govor o naši preteklosti. Zaradi mene lahko stoji tudi neki osrednji
                    spomenik, ki spoštljivo in obzirno komemorira žrtve vseh vojn. A nikakor ne sme
                    biti nič več kot to in ne sme napeljevati v izenačevanje sodelovanja z
                    okupatorjem z bojem proti okupatorju ali v krivično enačenje socializma v
                    Sloveniji s totalitarnim komunizmom pod egido Rusov. Iz zgornjega jasno sledi,
                    da sem pričakovala, da bo projekt SŽV speljan skrajno previdno in premišljeno. A
                    to se žal ni zgodilo.</hi></p>
            <p><hi style="font-size:12pt" xml:space="preserve">Pred nekaj leti je projekt SŽV z zakonsko osnovo dobil zeleno luč za gradnjo. Poleg vsebine je bil dan tudi posvetitveni napis, verz Otona Župančiča </hi><hi rend="italic" style="font-size:12pt">Domovina je ena, nam vsem dodeljena, in eno
                    življenje in ena smrt</hi><hi style="font-size:12pt">. Ker ga je pesnik napisal
                    prav za Grobnico narodnih herojev in je torej izrecno posvečen le enemu segmentu
                    žrtev, ki jih pokriva spomenik, borcem NOB, je takšen izbor že hud odklon od
                    vzpostavljanja inkluzivnega spomenika za vse slovenske žrtve vseh vojn. Fokus
                    spomenika se je začel pretirano utrjevati na drugi svetovni vojni. Nonšalantni
                    revizionizem te geste, ki jo je moč brati, kot da smo vsi isti in naj pozabimo
                    na preteklost, da bo že enkrat mir, pa je tako brez občutka in tudi krivičen do
                    vseh strani, da dobesedno sili v čustvena razčiščevanja. Takšen izbor je sprožil
                    negativen odziv javnosti in razplamtel nezaupanje v projekt na vseh
                    straneh.</hi><hi rend="Sidro_sprotne_opombe"><note place="foot" xml:id="ftn9" n="8"> Za podrobno razlago nastanka verza gl. Matej
                            Župančič in Alenka Župančič, »Edo Mihevc in Oton Župančič. Nastanek in
                            usoda pesmi Domovina je ena,« <hi rend="italic">Zbornik za umetnostno
                                zgodovino n. v.</hi> 50 (2014): 221–31. Alenka in Matej Župančič sta
                            rabi verza njunega deda na SŽV nasprotovala in proti temu tudi glasno
                            protestirala (na primer pri predsedniku RS). Protestirala sta kot
                            državljana, in ne kot vnuka oziroma dediča. Mateju Župančiču se
                            zahvaljujem za ljubezniva pojasnila. </note></hi></p>
            <p><hi style="font-size:12pt">Projektna skupina za postavitev
                    SŽV, ki ji je predsedovala Spomenka Hribar, je nato za spomenik izbrala lokacijo
                    v najožjem središču Ljubljane, v neposredni bližini Parka Zvezde. Ta je verjetno
                    ena najbolj elitnih in zaželenih v Sloveniji nasploh, a za ta spomenik še zdaleč
                    ne najboljša. Njeno elitnost in zaželenost dokazuje dejstvo, da vsak, ki ima pri
                    nas resno politično moč in si želi močne ideološke inskripcije v prostor, sili
                    tja. Prvi v nizu te vrste spomenikov je bil tam leta 1860 postavljen spomenik
                    znamenitemu avstrijskemu feldmaršalu in priljubljenemu častnemu meščanu
                    Ljubljane Jozefu grofu Radeckemu, nedolgo zatem je tam stal imeniten konjeniški
                    spomenik jugoslovanskega kralja Aleksandra. Oba sta bila kmalu odstranjena,
                    spomenik kralju je bil uničen manj kot leto dni po nastanku. Megalomanska
                    Fontana argonavtov, ki so jo tam načrtovali Italijani, je obtičala tik pred
                    izvedbo, ker je Italija leta 1943 kapitulirala.</hi></p>
            <p><hi style="font-size:12pt">Glede na dejstvo, da tam ne zdrži
                    dolgo ničesar političnega, bi bilo za spomenik s šibkim konsenzom javnosti in
                    glede na to, da je bila bistvena želja iniciatorjev spoštljivo komemoriranje,
                    povsem logično iskati lokacijo drugje in tudi povsem drugačne vrste. Sama bi
                    iskala lokacijo, ki bi bila manj obremenjena z urbanističnimi problemi in ki bi
                    bila tudi bolj umaknjena od mestnega vrveža. Prav tako bi iskala lokacijo, ki je
                    bolj oddaljena od Trga republike in osrednjega spomenika revoluciji, da bi se
                    izognili negativnemu sovplivanju spomenikov. Še zlasti pa ne bi gradila takšnega
                    spomenika dobesedno na dvorišču Kazine, ki je bila v zadnjih desetletjih pred
                    prvo svetovno vojno center konservativnega nemštva v Ljubljani.</hi><hi rend="Sidro_sprotne_opombe"><note place="foot" xml:id="ftn10" n="9"> Za razvoj trga in dogajanje na njem skozi
                            zgodovino gl. Barbara Žabota, <hi rend="italic">Kongresni trg</hi>: <hi rend="italic">Zgodovina prostora do razpada Avstro-Ogrske</hi>
                            (Ljubljana: Založba ZRC, 2011). Pred Kazino se je prva večja protinemška
                            manifestacija zgodila prav zaradi spomenika! Šlo je za spomenik pesniku
                            in politiku Antonu Aleksandru Auerspergu, ki so ga odkrili 3. 6. 1886
                            pred palačo Auerspergovih pri križevniški cerkvi (Žabota, <hi rend="italic">Kongresni trg</hi>, 39).
                    </note></hi><hi style="font-size:12pt" xml:space="preserve"> Med tem in slovenskim sodelovanjem z Nemci med drugo svetovno vojno seveda ni nobene prave povezave, a seštevanje pomenskih objektov v simbolni krajini je skrajno nepredvidljivo (sploh v vročekrvnih glavah). </hi></p></div>
            <div><head>Neposrečeno pripravljen
                    natečaj</head>
            <p><hi style="font-size:12pt" xml:space="preserve">V izvedbenih fazah so se stvari zapletale naprej. Menim, da so različni akterji v projekt vstopali z dvomom in z vedno večjim nelagodjem. Namesto da bi problematizirali spomenik ali že dane smernice, so se osredotočali na formalne vidike gradnje, od vsebine pa so se distancirali. </hi></p>
            <p><hi style="font-size:12pt">Zgodba se tako nadaljuje z
                    neposrečeno pripravljenim anonimnim natečajem, ki ga je leta 2013 razpisalo
                    ministrstvo za delo, družino, socialne zadeve in enake možnosti skupaj z
                    zbornico za arhitekturo in prostor (odslej ZAPS). Verjetno v zagati, kako sploh
                    ravnati s takšno zahtevno problematiko, so razpisali natečaj, ki se je
                    prvenstveno ukvarjal z regulacijo Južnega trga, nekako hkrati pa imel tudi
                    nalogo, da vzpostavi spomenik in princip komemoriranja žrtev vseh vojn. V
                    natečaju je bila v zvezi z vsebinskim delom te naloge le kratka, prazna razlaga,
                    ki je povedala, čemu je spomenik posvečen, predložila obvezni napis in
                    prepovedala ali omejila določeno eksplicitno simboliko in besedila. V vidnem
                    nasprotju s tem so bili drugi, zlasti praktični, arhitekturni in urbanistični
                    vidiki ter napotki predstavljeni zelo natančno.</hi><hi rend="Sidro_sprotne_opombe"><note place="foot" xml:id="ftn11" n="10"> Gradivo, povezano z natečajem, je dostopno na
                            spletni strani ZAPS: »Spomenik žrtvam vseh vojn,« <hi rend="italic">Zbornica za arhitekturo in prostor Slovenije</hi>, pridobljeno 19.
                            1. 2019,
                        <ref target="https://www.zaps.si/index.php?m_id=natecaji_izvedeni&amp;nat_id=119">https://www.zaps.si/index.php?m_id=natecaji_izvedeni&amp;nat_id=119</ref>.
                        </note></hi></p>
            <p><hi style="font-size:12pt">Kako bodo ravnali s takšno težavno
                    vsebino, je bilo tako prepuščeno arhitektom. Razpisovalci so se morda zanašali
                    na trenutno delujočo mitologijo o umetniku kot mediju, ki pretanjeno zazna
                    zahtevno družbeno problematiko – recimo boleč odnos skupnosti do težavne, vendar
                    za sedanjost in njeno samopotrditveno identiteto pomembne preteklosti – in jo
                    zna pravilno prenesti v pozitivno učinkujoče umetniško delo. Verjetno so se
                    zanašali tudi na preudarno ocenjevalno komisijo, ki bo znala pri prispelih
                    projektih odbrati seme od plev in poiskati najboljšo možno rešitev.</hi></p>
            <p><hi style="font-size:12pt">Na natečaj je prispelo
                    enainštirideset elaboratov. Prijaviteljev dane smernice in šibko oblikovani
                    natečaj očitno niso motili. Oziroma nekatere so – vsaj po mojih poizvedovanjih
                    –, vendar arhitekt menda mora, sploh v času krize, ravnati pragmatično in pri
                    takšnih projektih sodelovati tako zaradi zaslužka kot zaradi reference, ki bo
                    koristna za naprej. Kar pogosto sem lahko slišala tudi razmislek, da ob dejstvu,
                    da se spomenik zagotovo bo gradil, je še vedno bolje, da se gradi kvaliteten kot
                    slab projekt.</hi><hi rend="Sidro_sprotne_opombe"><note place="foot" xml:id="ftn12" n="11"> Natečajno nalogo je izdelal
                            arhitekturni biro Ravnikar Potokar. Robert Potokar je, v telefonskem
                            pogovoru februarja 2017, moje pomisleke o prešibki razlagi vsebine in
                            kontekstualizaciji projekta zavrnil z utemeljitvijo, da ustvarjalca ni
                            treba omejevati s preveč vsebine, temveč mu je treba pustiti, da se
                            samostojno izrazi.Ustvarjalci vidno nihajo
                            med nobilitacijo lastne pozicije, kjer si pripisujejo vse mogoče
                            sposobnosti in kvalitete, in popolnim pragmatizmom, ki je v odnosu do
                            spomenikov denimo viden tudi v tem, da so prav oni tisti, ki jih ne
                            spoštujejo kot avtorska dela in so predlagatelji sprememb že obstoječih
                            spomenikov (za SŽV gl. Janez Suhadolc, »Kamnita roka, ki z vso močjo
                            objema rezilo meča,« <hi rend="italic">Delo</hi>, 17. 11. 2018,
                            pridobljeno 19. 1. 2019,
                        <ref target="https://www.delo.si/sobotna-priloga/kamnita-roka-ki-z-vso-mocjo-objema-rezilo-meca-111795.html">https://www.delo.si/sobotna-priloga/kamnita-roka-ki-z-vso-mocjo-objema-rezilo-meca-111795.html</ref>.)
                            ali so pripravljeni neposredno na spomenike umeščati logotipe naročnikov
                            (npr. logotip Mladinske knjige na Pahorjevem spomeniku Mirsada Begića).
                            Redkokdo problematizira »renegatstvo« avtorjev, ki so prešli od
                            izdelovanja spomenikov NOB in revoluciji na domobranske spomenike, kamor
                            lahko štejemo tudi avtorja osrednjega slovenskega spomenika revoluciji
                            Draga Tršarja. Da takšno ravnanje vseeno ni sprejeto kot povsem
                            nedolžno, kažejo zgovorni izbrisi. Recimo v monografiji o Mušičevem <hi rend="italic">Parku spomina Teharje</hi> ni razlage, da je Mušič
                            avtor vrhunskih spominskih kompleksov v SFRJ, kar je toliko bolj
                            nenavadno, ker je teharski spomenik jugoslovanskim spomenikom NOB in
                            revolucije tipološko zelo soroden (Edvard Kovač, <hi rend="italic">Park
                                spomina Teharje</hi> (Ljubljana: Založba ZRC in Atelje Marko Mušič,
                            2011)).
                </note></hi><hi rend="Footnote_Characters" xml:space="preserve"> </hi></p>
            <p><hi style="font-size:12pt">Elaborate je nato dobila v roke
                    komisija in polemizirala o njih na več sejah. Po razglasitvi rezultatov je bil
                    natečaj predstavljen tudi z razstavo. Številni smo bili z razpletanjem projekta
                    ali izborom sicer nezadovoljni, a negodovanja je bilo premalo, da bi to
                    ustavljalo postopek. (Pre)malo ugovorov je bilo tudi z vidika kulturne
                    dediščine. Park Zvezda in Kongresni trg doživljata postavljanje monumentalnih
                    spomenikov skoraj, odkar obstajata, vendar jim je uspelo ohraniti avtentičen
                    spomin na prvo polovico 19. stoletja, ko sta nastala. S SŽV bo spomin bistveno
                    šibkejši, saj bo celota dobila povsem drugačen poudarek in novo težišče.</hi><hi rend="Sidro_sprotne_opombe"><note place="foot" xml:id="ftn13" n="12">
                            Članek Marka Zajca o SŽV ob hkratnem podajanju historiata spomenika poskuša razjasniti pojmovni okvir spomenika in ustroj, ki tega vzpostavlja. Med drugim pojasnjuje pojem sprave in kako se je zahtevi po spravi pri nas od zahteve ozke skupine razumnikov in kljub nestrinjanju ali celo ostremu nasprotovanju drugih razumnikov uspelo v javnosti uveljaviti kot nekakšna družbena nujnost. Dalje obravnava, kako se je s tem v zvezi vzpostavil odnos do preteklosti s terapevtskim značajem, ki izrablja terminologijo s področja medicine in zdravja ter narekuje zdravljenje družbene realnosti tudi skozi prakse, kakršne so postavljanja spomenikov (Marko Zajc, »Spomenik pri Skeletu in Zvezdi. K politiki spomina v Sloveniji v drugem desetletju tretjega tisočletja,« <hi rend="italic">Prispevki za novejšo
                                zgodovino</hi>, LVX, št. 1
                            (2020). Ob Zajčevi analizi vloge politike in medijev v tem procesu je lažje vzporedno misliti tudi to, kako umetnostno polje kot celota tem nekonsenzualnim vsebinam pritrjuje ali jih podpre. Ne le s tem, da – čeprav ni strokovno utemeljenega konsenza o tem, da spomeniki dejansko delujejo zdravilno na travmatizirane in postkonfliktne družbe, kot tudi ni konsenza o tem, da mi v tem trenutku smo takšna družba, in posledično o nujnosti sprave, kaj šele o tem, kaj naj bi ta sprava dejansko pomenila in kaj naj bi bili njeni elementi – postavlja in postavi takšen veliki državni spomenik, temveč tudi z odzivi in odnosom, ki ga skozi soočanje s projektom pokaže, zavzame do njih. To ima toliko večji pomen, ker se umetnostno polje dojema kot polje z izrazito družbeno odgovornostjo, ki se bo ob prepoznavanju potencialno družbeno škodljivih vsebin in ravnanj kritično odzvalo. Pri SŽV je potrjevanje nekonsenzualnih revizionističnih vsebin verjetno steklo že z množičnim »privoljenjem« umetnostnega polja v sodelovanje, tako strokovnih sodelavcev (npr. članov komisije) kot sodelujočih umetnikov, saj se je v javnosti v zvezi s spomenikom sicer ves čas operiralo s pojmi razdvojenosti in sprave, ne glede na to, da se je natečajni poziv od tega ogradil. Nesporno pa se je utrdilo s tem, ko ni prišlo do ostrejšega problematiziranja revizionističnega značaja projekta, čeprav se je ta vse izraziteje kazal. Do večjega takega odziva – še zlasti bi se morali odzvati tisti, ki so projekt legitimirali s svojo udeležbo, a v veri, da sodelujejo pri spomeniku žrtvam vseh vojn, in ne pri spomeniku spravi – ni prišlo niti po tem, ko je leta 2015 izbrani projekt še dodatno neizpodbitno pokazal takšno usmeritev projekta; niti po tem, ko ga je tik po odkritju kot takšnega v članku v Sobotni prilogi <hi rend="italic">Dela</hi> označil Aleksander Ostan, predsednik komisije, ki je obstoječo rešitev izbrala. Ostan smiselnost projekta, svojo vlogo in tudi izbrano rešitev utemeljuje prav skozi razcepljenost naroda, potrebo po spravi in procesu očiščenja. Pravi: »To 'breme' sem vzel v zakup, saj sem hotel pomagati pri poskusu, da se rane razdvojenega naroda celijo tudi na ta način. … Spomenik tudi ne more nadomestiti globinske sprave v narodu, ki jo lahko opravi le vsak posameznik sam pri sebi in z drugimi. Lahko pa predstavlja vsaj spodbudo in odprto znamenje, da je proces očiščenja potrebno storiti čim prej in čim bolj temeljito, da bodo lahko generacije, ki prihajajo, zadihale bolj prosto in neobremenjeno, sproščeno in povezano življenje.« (Aleksander Ostan, »Symballo (gr.): ponovno povezati, srečati in pridružiti se,« <hi rend="italic">Delo</hi>, 14. 7. 2017, pridobljeno 11. 2. 2020,
                                <ref type="https://www.delo.si/sobotna/symballo-gr-ponovno-povezati-srecati-in-pridruziti-se.html">https://www.delo.si/sobotna/symballo-gr-ponovno-povezati-srecati-in-pridruziti-se.html</ref>.).Simptomatično, zlasti od odkritja dalje brez problematiziranja teče tudi opuščanje pravega imena spomenika, hkrati z večjim povezovanjem imena spomenika s pojmom sprave. Ostan v svojem članku <hi rend="italic">Spomenik žrtvam vseh
                                vojn</hi> imenuje <hi rend="italic">Spomenik vsem
                                žrtvam</hi> (SVŽ); vedno pogosteje je spomenik imenovan kar <hi rend="italic">Spomenik spravi </hi>(Ostan, »Symballo«).
                        </note></hi>
            </p></div>
            <div><head>Pomisleki o izbranem
                projektu</head>
            <p><hi style="font-size:12pt">Glede izbora komisije (v sestavi:
                    predsednik arhitekt Aleksander Ostan, namestnik predsednika arhitekt Robert
                    Potokar, umetnostna zgodovinarka Martina Vovk, arhitekt Janez Koželj in kipar
                    Mirsad Begić; namestnici članov arhitektki Mojca Gregorski in Meta Hočevar) imam
                    številne pomisleke.</hi></p>
            <p><hi style="font-size:12pt" xml:space="preserve">Kot najboljšo rešitev je izbrala projekt skupine mlajših avtorjev pod vodstvom arhitekta Roka Žnidaršiča, ki je bil predložen pod šifro 51316. Nenavadna poteza zmagovalca je, da do natečaja ni naredil še nobenega spomenika. Prepoznavnejši del njegovega opusa so bila urejanja nabrežij, ulic in podobno, pri čemer je večkrat sodeloval z Mestno občino Ljubljana. Torej, nekdo, ki je dotlej delal predvsem praktične, uporabne stvari, je s SŽV nenadoma postal ključni kreator simbolne vsebine, in to skrajno težavne, in to pri ključnem spomeniku, ki se bo gradil pri nas v zadnjih letih, če ne desetletjih. Ob tem, da naročnik ni podal nobene vizije za spomenik in je bilo vse stavljeno na umetnika in moč umetnosti, se lahko vprašamo, kako da ni ne komisije, predvsem pa ne naročnika zaskrbelo, ali bo avtor brez izkušenj zares dorasel dani nalogi? </hi></p>
            <p><hi style="font-size:12pt">Seveda lahko rečemo, da komisija ni
                    izbirala arhitekta, temveč projekt, kjer pa si je še manj moč zamisliti, kaj jo
                    je prepričalo, da je ustrezen prav izbrani projekt. Kot prvo, vsebinsko grobo
                    krši dodeljeni mandat. Iniciatorka spomenika Spomenka Hribar piše, da je
                    spomenik vsebinsko neustrezen, ker je: »… sestavljen iz dveh plošč, leve in
                    desne, ki naj bi predstavljali našo narodno razdeljenost – kakor da bi šlo za
                    spomenik izključno žrtvam, ki so povezane z drugo svetovno vojno! Gre pa za
                    spomenik vsem žrtvam vseh naših vojn doslej, z žrtvami osamosvojitvene vojne
                    vred. Bistvena napaka predloga tega spomenika je, da z mrtvimi, katerim naj bi
                    bil posvečen, nima nobene zveze! Celo razlaga avtorjev zamisli spomenika je, da
                    predstavlja našo razdeljenost. Kako so mrtvi med seboj 'razdeljeni', ne vemo.
                    Dve ločeni plošči sta posnetek današnjega spora, torej je spor med živimi v tem
                    spomeniku 'potegnjen' nazaj, v 'podzemlje', v spor med 'mrtvimi'. In ta spor naj
                    bi bil v kamen vklesan, torej 'zabetoniran' za celo človeško večnost!«</hi><hi rend="Sidro_sprotne_opombe"><note place="foot" xml:id="ftn14" n="13"> Hribar, »Spomini, ki družijo, spomini, ki
                            ločujejo.«</note></hi><hi style="font-size:12pt" xml:space="preserve"> Predvidi, da bo takšen spomenik negativno učinkoval tudi v prihodnosti.</hi></p>
            <p><hi style="font-size:12pt">Torej spomenik vzpostavlja vsebino,
                    ki ni bila razpisana in se, kjer je bil šibek konsenz, da se sploh komemorira
                    žrtve vseh vojn, osredotoča na drugo svetovno vojno oziroma celo na naš današnji
                    odnos do te problematike. Ne zanikam, da tovrstna polarizacija danes obstaja,
                    vendar ta niti ni tema spomenika niti ni takšna, da bi potrebovala ali si celo
                    zaslužila spomenik, še najmanj pa tako velikega. Naslednja težava namreč je, da
                    arhitekt to neumestno vsebino po nepotrebnem še izdatno monumentalizira, in to
                    povsem neustrezno. Na mestu spomina nas recimo ne bo pričakal neki konceptualen
                    moment ali neko obeležje človeških dimenzij, temveč dva (!) ločena, skoraj
                    dvajsetmetrska (!) betonska bloka iz peska in kamnov iz slovenskih rek in
                    kamnolomov, ki bosta namenoma po obliki različna, po volumnu, masi in višini pa
                    enaka! Skratka, spomenik, ki je dobesedno nasprotje tega, kar zapiše v razlagi
                    svojega izbora komisija: »Predlagana postavitev spomenika in njegova simbolna
                    oblika sta izrazito nevtralni, brez nepotrebne patetike in v tem prostoru kot
                    tudi času neprimerne monumentalnosti.«</hi><hi rend="Sidro_sprotne_opombe"><note place="foot" xml:id="ftn15" n="14">
                            <hi rend="italic">Zaključno poročilo</hi> (Ljubljana: Ministrstvo za
                            delo, družino, socialne zadeve in enake možnosti; Zbornica za
                            arhitekturo in prostor Slovenije), 15, pridobljeno 19. 1. 2019,
                        <ref target="https://www.zaps.si/system/download.php?dir=123&amp;file=I_zakljucno+porocilo.pdf">https://www.zaps.si/system/download.php?dir=123&amp;file=I_zakljucno+porocilo.pdf</ref>.</note></hi><hi style="font-size:12pt" xml:space="preserve"> Ker kaj, odsotnost figuralike že kar avtomatično pomeni nevtralnost in patetični ter času neprimerni so recimo makedonski neoklasicistični izlivi, minimalistično zdizajniran brušen beton pa to ne more biti?</hi><hi rend="Sidro_sprotne_opombe"><note place="foot" xml:id="ftn16" n="15"> Za več o intenzivni in hitri produkciji novih spomenikov in objektov v historičnih slogih v okviru projekta Skopje 2014 kot poskusu konstruiranja nove makedonske identitete gl. Goran Janev, »Skopje 2014: Instrumentalizing Heritage for Unexpected Results,« v: 
                            <hi rend="italic">Cultures of History
                            Forum,</hi> 12. 4. 2015, pridobljeno 11. 2. 2020, DOI: 10.25626/0038.</note></hi>
            </p>
            <p><hi style="font-size:12pt" xml:space="preserve">V </hi><hi rend="italic" style="font-size:12pt">Produkciji
                    prostora</hi><hi style="font-size:12pt" xml:space="preserve"> piše, da so opozicije, »… ki stopajo v kod prostora, ki je konstruiran, da bi 'bil' pomenljiv in berljiv, nadvse splošne in preproste. Omejene so na kontraste med vodoravnicami in navpičnicami (prikrivajoč nadutost navpičnic).«</hi><hi rend="Sidro_sprotne_opombe"><note place="foot" xml:id="ftn17" n="16"> Lefebvre, <hi rend="italic">Produkcija
                                prostora</hi>,
                177.</note></hi><hi style="font-size:12pt" xml:space="preserve"> Vendar tudi brez Lefebvra je verjetno jasno, da je visoka navpična os poveden element. Navpičnica v evropski kulturi je običajno povezana z moškim principom in ta je prej kot spravljiv in združevalen dojet kot bojevit in tekmovalen, kar je lahko stopnjevano, če gre za dva, in to različna elementa. Bistven je še volumen navpičnic, tako v njunem medsebojnem razmerju kot v razmerju do volumna človeškega telesa, saj govori o njuni pomenski vrednosti in tudi o (straho)spoštovanju, ki ga moramo čutiti do vsebine, ki jo podajata. Pomembno je, da se zavedamo, da se spomenik ne gleda le z očmi, temveč je fizično dejstvo, ki ga doživljamo s telesom. Ko smo soočeni z gibanjem okoli dveh krepkih blokov v desetkratni višini naših teles, nas ta prej kot k spravljivemu komemoriranju usmerjata k podrejanju in razporejanju.</hi></p>
            <p><hi style="font-size:12pt">Spomeniki – sploh tisti s šibkim
                    konsenzom in udarno vsebino – lahko sprožajo nasilno ali žaljivo komemoriranje
                    ter tudi nasilje nad spomenikom samim. Gre za splošno znana dejstva, ki se jih
                    ob gradnjah poskuša upoštevati in tako minimizirati negativne učinke spomenikov.
                    Sprašujem se, koliko je komisija – sicer je posebej pohvalila, kako lepo je
                    domišljena pot uradne komemoracije – razmišljala o prispelih rešitvah s tega
                    vidika? Katere nase dobesedno vlečejo vandalizem in negativne rituale in katere
                    ne? Bodo ti kakorkoli prizadeli bližnja Spomenik revoluciji in Grobnico narodnih
                    herojev? Se bodo člani komisije čudili, če se bodo na spomeniku znašli grafiti,
                    le levo ali le desno? Ali torej obstaja možnost, da bo SŽV – kakršen bo in na
                    tej lokaciji in s tem napisom – nasilje, ki je sicer na margini družbe,
                    razpihoval in vlekel v njeno središče? Ko bo postavljen, bosta njegova raba in
                    interpretacija namreč tekli po svoje, najsi si to graditelji želijo ali ne. Upam
                    pa, da je razumljivo, da če spomenik izziva močno negativno performativnost, to
                    ne pomeni, da je kvaliteten in učinkovit.</hi><hi rend="Sidro_sprotne_opombe"><note place="foot" xml:id="ftn18" n="17"> Iz
                            natečajnega Zaključnega poročila in iz pogovorov s poročevalcem natečaja
                            Luko Javornikom in članico komisije Martino Vovk sem razumela, da
                            komisija o teh težavah sploh ni razpravljala. Odkar SŽV stoji, je bil
                            večkrat vandaliziran, najpogosteje grafitiran. </note></hi></p></div>
            <div><head>Interpretacija</head>
            <p><hi style="font-size:12pt" xml:space="preserve">Kakorkoli že, spomenik bo očitno stal, in ker gre za osrednji državni spomenik, bo treba sebi, drugim, predvsem pa našim otrokom pojasnjevati njegov pomen. Treba bo razlagati, čemu se klanja naš predsednik, še sploh, ker to že po besedah samih avtorjev spomenika pač ni spomenik žrtvam vseh vojn! </hi></p>
            <p><hi style="font-size:12pt">Če si recimo zamislimo vodstvo
                    tujcem, si verjetno lahko predstavljamo, da bomo vseeno najprej poskušali
                    podtakniti izvorno vsebino, da s tem spomenikom komemoriramo žrtve vseh vojn –
                    in potem bomo »zmrznili«, če bodo ljudje »naivno«, tako kot filozofinja Hribar,
                    spraševali, čemu ta orjaška bloka in zakaj dva, če gre za žrtve vseh, torej več
                    vojn? Ali morda mislimo le na prvo in drugo svetovno vojno? Smo izpustili
                    osamosvojitveno vojno, čeprav smo jo doživeli? In potem bomo – kaj? Vsakič znova
                    pojasnjevali, da je arhitekt monumentaliziral neko drugo vsebino, današnjo
                    razklanost okrog druge svetovne vojne, jecljali o spravi in združenju v temeljih
                    spomenika pod zemljo, na koncu pa z listka, ki ga bomo za te primere nosili s
                    seboj, prebrali razlago, da sta »… postavitev spomenika in njegova simbolna
                    oblika izrazito nevtralni, brez nepotrebne patetike in v tem prostoru kot tudi
                    času neprimerne monumentalnosti«.</hi><hi rend="Sidro_sprotne_opombe"><note place="foot" xml:id="ftn19" n="18">
                            <hi rend="italic">Zaključno poročilo</hi>, 15.</note></hi>
            </p>
            <p><hi style="font-size:12pt">Karikiram in seveda, ne, ne bo
                    tako. Spomenik je govor, ki je v skupnem prostoru in namenjen vsem in mora biti
                    pojasnjen oziroma pojasnljiv temu primerno. Dolgotrajno razpredanje je povsem
                    neustrezno, in če ne daje jasnega sporočila s svojo formo in če še graditelji ne
                    dajo jasnega impulza o vsebini, se pojasnilo vzpostavi samo! In tule lahko z
                    dokajšnjo gotovostjo pričakujemo, kaj bo pojasnilo. Dvojnost, ki jo vsiljuje s
                    svojo formo, utegne obveljati za sodelovanje z okupatorjem/nacifašizem in za
                    NOB/SFRJ/komunizem, pri čemer bo to posplošeno razumevanje ugodno podprlo danes
                    mednarodno uveljavljeno enačenje dveh velikih političnih sistemov, čeprav ta s
                    socializmom, ki smo ga živeli mi, nimata prav dosti. In ker imamo ljudje radi,
                    da so stvari črno-bele in na prvi pogled razumljive, bo stvar opravljena. Zakaj
                    bi vztrajali pri tem, da je bil naš sistem drugačen od skrajnih režimov na
                    Vzhodu ali Zahodu in je vzpostavil številne svoboščine in pridobitve, ki še
                    danes delajo naša življenja kvalitetna in lepa? Zakaj bi vztrajali pri naši
                    izjemni zgodbi, če nam SŽV kot preverjena blagovna znamka, ki jo imajo v veliko
                    kul svetovnih prestolnicah, že pove tisto, kar si najbolj želimo: isti smo kot
                    oni. V svetu kapitalističnega enoumja brez alternativ je težko biti varuh
                    drugačnega sporočila. Tako zelo, da počasi že sami dvomimo, da je bilo vse
                    dobro, kar smo izkusili in vzpostavili v preteklem političnem sistemu, sploh
                    resnično.</hi></p>
            <p><hi style="font-size:12pt">O tem, da je slovensko sodelovanje
                    z okupatorjem pozitiven fenomen, da je zaveza okupatorju vrednota, v Sloveniji
                    vsaj za zdaj ni konsenza, kaj šele, da bi obstajal konsenz, da se te fenomene
                    glorificira na državni ravni. Težnje nekaterih po izenačevanju partizanskega
                    boja s sodelovanjem z okupatorjem naletijo na težave na številnih ravneh. Med
                    drugim je težko pozitivno vizualno podkrepiti takšen pogled. Kaj bi bile lahko
                    podobe, ki bi sodelovanje z okupatorjem pozitivno ilustrirale? Kdo bi bil lahko
                    navdihujoči obraz tistih, ki so se zavezali Italijanom ali Nemcem? Kaj bi bili
                    lahko dogodki, ki bi jih slavili in bi nam predstavljali navdihujoča vodila v
                    smislu, naj sledimo zgledu? Prisega Hitlerju na stadionu na njegov rojstni dan?
                    Bitka, kjer je bil okupator v sodelovanju s Slovenci najuspešnejši v vojaških
                    operacijah proti partizanski vojski? Bi bil morda toplo sprejet spomenik
                    učinkovitemu mučenju tistih, ki so se borili proti okupatorju, recimo na Urhu?
                    Kakorkoli obračamo, vsaj za zdaj je za večino Slovencev takšno podobje
                    nesprejemljivo.</hi></p>
            <p><hi style="font-size:12pt">Manj težav pa ima normalizacija in
                    nobilitacija sodelovanja z okupatorjem z vzpostavljanjem skozi abstraktne
                    vizualne označevalce. Pri abstrakciji kavzalnost in dejstva lažje (u)tonejo v
                    ozadje, blizu je občečloveškim stanjem. Tudi stoodstotnega branja in razumevanja
                    abstraktnega govora ni, praktično vsaka interpretacija se lahko vselej odbije
                    kot napačna. Zato recimo tudi težje dokazujemo, da je z abstraktnim spomenikom
                    karkoli narobe, in posledično se manj ljudi spušča v takšne jalove bitke. Vendar
                    vse to nam jasno pove, da izbira abstraktnega jezika še zdaleč ni nevtralna in
                    tudi ne sme biti označena kot takšna. Prav takšna izbira omogoča, da stvari
                    ostanejo nejasne in nedorečene, vendar pa to hkrati dopušča narekovanje vsebine
                    od zunaj.</hi><hi rend="Sidro_sprotne_opombe"><note place="foot" xml:id="ftn20" n="19"> Vir za razumevanje političnosti abstrakcije
                            je lahko že citrano Lefebvrovo delo. Danes morda najbolj znan primer
                            specifične konkretne politične izrabe abstraktne umetnosti je podpora
                            ameriške vlade abstraktnim tokovom po drugi svetovni vojni, kot
                            demonstraciji, kako kapitalizem goji in vzpodbuja umetniško svobodo in
                            svobodno izražanje: gl. npr. Frances Stonor Saunders, <hi rend="italic">The Cultural Cold War: The CIA and the World of Arts and
                                Letters</hi> (London in New York: New Press, 2000).
                    </note></hi><hi style="font-size:12pt" xml:space="preserve"> Zato se moramo jasno zavedati, da abstrakcijo lahko bistveno opredeljujejo kontekst, razni vsebinski dodatki in podobno. SŽV je na začetku morda še imel vsaj potencialno možnost, da postane pozitivni pomnik v družbi, a je z izborom problematičnega napisa in lokacije že drsel v napačno smer. To bi morda lahko pozitivno še rešil neki zares mojstrski umetniški poseg, a kombinacija hkratne različnosti in enakosti dveh predimenzioniranih betonskih blokov le utrjuje že napeljani narativ.</hi><hi rend="Sidro_sprotne_opombe"><note place="foot" xml:id="ftn21" n="20"> SŽV lahko interpretiramo tudi skozi tipologijo, ki
                            sta jo Breda in Oto Luthar vzpostavila za analizo domobranskih
                            spomenikov (z majhnimi modifikacijami, recimo, da mešanje imen
                            partizanskih in domobranskih borcev na spomenikih pri oziroma v SŽV
                            nadomestijo premešani kamenčki vseh slovenskih rek). Lutharja sta med
                            temeljnimi revizionističnimi koncepti, ki se uveljavljajo skozi
                            domobranske spomenike, identificirala koncept sprave, ki z
                            relativizacijo kolaboracije s fašizmom razprši krivdo in premesti vloge
                            storilcev in žrtev in reinterpretacijo odporniškega gibanja in
                            kolaboracije v skupni pojem bratomorne vojne (Breda Luthar in Oto
                            Luthar, »Kolonizacija spomina, Politika in kontekstualnost domobranskih
                            spomenikov po letu 1991,« v: Oto Luthar in Jurij Perovšek, ur., <hi rend="italic">Zbornik Janka Pleterskega</hi> (Ljubljana: Založba
                            ZRC, 2003): 659). </note></hi></p></div>
            <div><head>Sodelavci</head>
            <p><hi style="font-size:12pt" xml:space="preserve">Težava sodobne slovenske družbe ni v tem, da ne bi dovolj obžalovali povojnih pobojev in razumeli ali vsaj poskušali razumeti odločitev sodelavcev z okupatorjem. Mislim, da smo vse to ustrezno absolvirali. Težava je prej v tem, da tudi ko se jeziček na tehtnici vrednot želi premakniti dlje od tega in se boj proti okupatorju enači s sodelovanjem z okupatorjem ali se slednje celo tolmači kot bolj prav ali se pozablja na dobre plati naše bivše države, to nekako neradi in prepozno zaznamo. V takšnih procesih celo sodelujemo, čeprav v to intimno ne verjamemo in mislimo, da je narobe, če tako ravnamo. </hi></p>
            <p><hi style="font-size:12pt">V seminar o spomenikih, povezanih z
                    drugo svetovno vojno, ki sem ga vodila na Filozofski fakulteti preteklo leto,
                    sem zato želela vključiti poglede udeležencev natečaja za SŽV na to, čemu so kot
                    ustvarjalci zavezani in kako vidijo svojo vlogo v odnosu do tega spomenika.
                    Spraševala sem jih med drugim: Ste imeli kakršnekoli pomisleke glede sodelovanja
                    pri takšnem spomeniku? Kakšne? Ali intimno verjamete, da v središču Ljubljane
                    potrebujemo takšen spomenik? Je to sploh pomembno? Ali verjamete, da bo tak
                    spomenik pripomogel h kvalitetnejšemu življenju družbe?</hi></p>
            <p><hi style="font-size:12pt" xml:space="preserve">Ker sem vselej izzvala izrecno nelagodje, sem kmalu prenehala. Čeprav so sogovorniki znali biti zelo pragmatični, tudi v smislu, da jih vsebina niti ne zadeva in je SŽV predvsem arhitekturna naloga, ista kot katerakoli druga, je bil za dobršen del vprašanih očitno spomenik pereč problem. In to morda predvsem v tem, kako narediti nekaj, da bo fizično izpadlo monumentalno in čim bolj vrhunsko, a bo hkrati tudi nekako nevidno, prazno in brez posebnosti in jih bo tako čim manj kompromitiralo kot sodelujoče v projektu, ki se jim intimno zdi problematičen ali vsaj nepotreben. </hi></p>
            <p><hi style="font-size:12pt" xml:space="preserve">Morda se je v tej neugodni »pasti« znašel tudi arhitekt Žnidaršič s svojo skupino in se iz nje poskušal izmotati z umikom iz etično obremenjujoče preteklosti v sodobnost. Tako namreč prideš do lahkotnejše dvojnosti, saj je cufanje okrog teh tem danes res praktično enako banalno na obeh straneh. In potem je lahko premišljeval o Plečniku in Ravnikarju in drugih svetlih zgledih, izračunaval volumne … in zasnoval spomenik, ki bo morda izpadel povsem čeden – a bo lahko tudi lepo služil kot vizualna opora neupravičenemu revizionizmu in nadaljnji delitvi duhov. </hi></p></div>
            <div><ab type="milestone" style="text-align:center">* * *</ab>
            <p><hi style="font-size:12pt" xml:space="preserve">Problematičen spomenik torej ne bo zgrajen zaradi neupravičenih revizionističnih zahtev iniciatorjev spomenika, temveč zaradi neznanja na področju produkcije spomenikov in kanca oportunizma politikov, kanca oportunizma birokratov, kanca oportunizma umetnikov … Mislim, da je večina vpletenih v projekt SŽV že davno čutila, da stvari ne grejo v pravo smer, a težko se »iztiriš«, če si »kolesce« v povsem legalnem sistemu in če se lahko tolažiš, da se bo odgovornost, za kakršnekoli očitke pač že, neboleče razporedila na veliko vpletenih. </hi></p>
            <p><hi style="font-size:12pt">Tudi na civilno družbo, ki ni rekla
                    skoraj nič. Vsi delamo v predvidljivih, predpisanih orbitah in veliko
                    razpravljamo na splošno, ob konkretnih problemih pa se pritajimo. Kako recimo
                    sicer sploh razložiti, da imamo v Sloveniji izjemen porast umetnostnih
                    protagonistov in institucij v zadnjih letih, hkrati pa bo eden osrednjih totemov
                    našega plemena – poleg tega, da je formalno plitka rešitev – izkrivljal
                    zgodovino in med drugim omalovaževal veliko junaštvo in žrtev plemena v
                    preteklosti? Čemu smo sploh zavezani v umetnosti, če okrog tega ne rečemo nič?
                    Tako radi tarnamo, da ni dovolj umetnostne kritike, a hkrati se obnašamo, kot da
                    smo nad tem, da bi o spomeniku, ki bo zapičen v naše osrčje za vse in za
                    vselej</hi><hi rend="Sidro_sprotne_opombe"><note place="foot" xml:id="ftn22" n="21"> Misel, ki jo je <hi rend="italic">Delo</hi>
                            uporabilo kot naslov članka, ni izrečena (le) ironično, temveč kot
                            opozorilo, da se spomenik lahko izruva ali »stoje« zdrkne v pozabo,
                            poškodbe skupnosti, povzročene skozi soočenja okoli spomenika, pa
                            ostanejo. Verjetno bomo enkrat prisiljeni tudi v razmislek o tem, kaj
                            pomeni za nas kot skupnost ustoličeno pravilo, da je sodelovanje z
                            okupatorjem sprejemljivo in
                pravilno.</note></hi><hi style="font-size:12pt" xml:space="preserve"> in za vsak dan, rekli kako besedo. </hi></p>
            <p><hi style="font-size:12pt">Morda je to eden od odgovorov na vprašanje, kako
                    produkcijski način ureja in proizvaja svoj prostor in svoj čas in se na ta način
                    dovrši. Ne le z nasiljem in samovoljo nekaterih, temveč tudi tako, da vsi
                    odigramo predpisane vloge.</hi></p></div>
            </body>
        <back>
            <div type="bibliography">
                <head>Viri in
            literatura</head>
        <listBibl><bibl><hi style="font-size:10pt">»Spomenik žrtvam vseh vojn.«</hi>
            <hi rend="italic" style="font-size:10pt">Zbornica za arhitekturo in prostor
                Slovenije</hi><hi style="font-size:10pt" xml:space="preserve">. Pridobljeno 19. 1. 2019. <ref target="https://www.zaps.si/index.php?m_id=natecaji_izvedeni&amp;nat_id=119">https://www.zaps.si/index.php?m_id=natecaji_izvedeni&amp;nat_id=119</ref></hi><hi style="font-size:10pt">.</hi></bibl>
        <bibl><hi style="font-size:10pt">Bourdieu,
            Pierre.</hi><hi rend="italic" style="font-size:10pt" xml:space="preserve"> The Rules of Art: Genesis and Structure of the Literary Field</hi><hi style="font-size:10pt">. Cambridge: Polity Press, 1996.</hi></bibl>
        <bibl><hi style="font-size:10pt">Bratuša, Mirko. »Ministrstvo za enake možnosti.«</hi>
            <hi rend="italic" style="font-size:10pt">Dnevnik</hi><hi style="font-size:10pt">,
                10. 9. 2013.</hi></bibl>
        <bibl><hi style="font-size:10pt">Hribar, Spomenka. »Spomini, ki družijo, spomini, ki
            ločujejo.«</hi>
            <hi rend="italic" style="font-size:10pt">Mladina</hi><hi style="font-size:10pt">,
                21. 8. 2015.</hi></bibl>
        <bibl><hi style="font-size:10pt">Janev, Goran. »Skopje 2014: Instrumentalizing Heritage for
            Unexpected Results</hi><hi rend="italic" style="font-size:10pt">.</hi><hi style="font-size:10pt" xml:space="preserve">« V: </hi>
            <hi rend="italic" style="font-size:10pt">Cultures of History
                Forum,</hi><hi style="font-size:10pt" xml:space="preserve"> 12. 4. 2015, pridobljeno 11. 2. 2020, DOI: 10.25626/0038.</hi></bibl>
        <bibl><hi style="font-size:10pt">Kosec, Miloš. »Javni spomenik med monumentalizmom konsenza
            in vrinjanjem zasebnega.«</hi>
            <hi rend="italic" style="font-size:10pt">Likovne besede</hi><hi style="font-size:10pt">, 109 (2018): 4–8.</hi></bibl>
        <bibl><hi style="font-size:10pt" xml:space="preserve">Kovač, Edvard. </hi><hi rend="italic" style="font-size:10pt">Park spomina
            Teharje.</hi><hi style="font-size:10pt" xml:space="preserve"> Ljubljana: Založba ZRC, 2011.</hi></bibl>
        <bibl><hi style="font-size:10pt" xml:space="preserve">Lefebvre, Henri. </hi><hi rend="italic" style="font-size:10pt">Produkcija
            prostora</hi><hi style="font-size:10pt" xml:space="preserve">. Ljubljana: Studia Humanitatis, 2013. </hi></bibl>
        <bibl><hi style="font-size:10pt">Lesničar, Tina. »Kako in komu postavljamo spomenike.«</hi>
            <hi rend="italic" style="font-size:10pt">Delo</hi><hi style="font-size:10pt" xml:space="preserve">, 4. 8. 2017. </hi></bibl>
        <bibl><hi style="font-size:10pt">Luthar, Breda in Oto Luthar. »Kolonizacija spomina:
            Politika in kontekstualnost domobranskih spomenikov po letu 1991.« V: Oto Luthar
            in Jurij Perovšek, ur.</hi>
            <hi rend="italic" style="font-size:10pt">Zbornik Janka Pleterskega</hi><hi style="font-size:10pt">, 647–64. Ljubljana: Založba ZRC, 2003.</hi></bibl>
        <bibl><hi style="font-size:10pt">Ostan, Aleksander. »Symballo (gr.): ponovno povezati,
            srečati in pridružiti se.«</hi>
            <hi rend="italic" style="font-size:10pt" xml:space="preserve">Delo, </hi><hi style="font-size:10pt">14. 7. 2017.</hi></bibl>
        <bibl><hi style="font-size:10pt" xml:space="preserve">Saunders, Francis Stonor. </hi><hi rend="italic" style="font-size:10pt">The Cultural Cold War: The CIA and the
            World of Arts and Letters</hi><hi style="font-size:10pt">. London in New York:
                New Press, 2000.</hi></bibl>
        <bibl><hi style="font-size:10pt">Suhadolc, Janez. »Kamnita roka, ki z vso močjo objema
            rezilo meča.«</hi>
            <hi rend="italic" style="font-size:10pt">Delo</hi><hi style="font-size:10pt">, 17.
                11. 2018.</hi></bibl>
        <bibl><hi style="font-size:10pt" xml:space="preserve">Žabota, Barbara. </hi><hi rend="italic" style="font-size:10pt">Kongresni trg: Zgodovina prostora do
            razpada Avstro-Ogrske</hi><hi style="font-size:10pt">. Ljubljana: Založba ZRC,
                2011.</hi></bibl>
        <bibl><hi style="font-size:10pt" xml:space="preserve">Zajc, Marko, »Spomenik pri Skeletu in Zvezdi. K politiki spomina v Sloveniji v drugem desetletju tretjega tisočletja.« </hi><hi rend="italic" style="font-size:10pt">Prispevki za novejšo zgodovino</hi><hi style="font-size:10pt">, LX, št. 1 (2020).</hi></bibl>
        <bibl><hi rend="italic" style="font-size:10pt">Zaključno poročilo</hi><hi style="font-size:10pt">. Ljubljana: Ministrstvo za delo, družino, socialne
            zadeve in enake možnosti in Zbornica za arhitekturo in prostor Slovenije.
            Pridobljeno 19. 1. 2019.
            <ref target="https://www.zaps.si/system/download.php?dir=123&amp;file=I_zakljucno+porocilo.pdf">https://www.zaps.si/system/download.php?dir=123&amp;file=I_zakljucno+porocilo.pdf</ref>.</hi></bibl>
        <bibl><hi style="font-size:10pt">Žerovc, Beti. »Public Monuments on the Territory of
            Yugoslavia from the Late 19th Century to 1941.« V: Sanja Horvatinčić in Beti
            Žerovc, ur.</hi>
            <hi rend="italic" style="font-size:10pt">Memorial Production in Socialist Yugoslavia
                1945</hi><hi style="font-size:10pt">–</hi><hi rend="italic" style="font-size:10pt">1990</hi><hi style="font-size:10pt">. Berlin: Archive
                    Books, 2020. [v pripravi]</hi></bibl>
        <bibl><hi style="font-size:10pt">Žerovc, Beti. »Spomenik, ki bo zapičen v naše osrčje za
            vselej.«</hi>
            <hi rend="italic" style="font-size:10pt">Delo</hi><hi style="font-size:10pt">, 17.
                3. 2017.</hi></bibl>
        <bibl><hi style="font-size:10pt">Župančič, Matej in Alenka Župančič. »Edo Mihevc in Oton
            Župančič: Nastanek in usoda pesmi Domovina je ena.«</hi>
            <hi rend="italic" style="font-size:10pt">Zbornik za umetnostno
                zgodovino</hi><hi style="font-size:10pt" xml:space="preserve"> n. v. 50 (2014): 221–31.</hi></bibl></listBibl>
            </div>
        <div type="summary" xml:lang="en">
            <docAuthor>Beti Žerovc</docAuthor>
            <head>THE MONUMENT TO THE VICTIMS OF ALL WARS AND THE ISSUES OF CONTEMPORARY PUBLIC SCULPTURES AND MONUMENTS IN SLOVENIA</head>
        <head>SUMMARY</head>
        <p>
            <hi style="font-size:10pt" xml:space="preserve">The text discusses some of the contemporary issues involved in erecting public sculptures and monuments in Slovenia. It focuses on the </hi><hi rend="italic" style="font-size:10pt">Monument to the Victims of All
                Wars</hi><hi style="font-size:10pt" xml:space="preserve">, unveiled in the centre of Ljubljana in the summer of 2017. The monument and the events surrounding it are presented as an example of a predicament in which the inappropriate behaviour of the different stakeholders in the long-term process of monument creation produces numerous social disagreements and ultimately results in a problematic monument. </hi></p>
        <p><hi style="font-size:10pt"> The article identifies and analyses the most problematic
            points on the path to the creation of the monument. It explores – also with the
            help of Henry Lefebvre’s
            book</hi><hi rend="italic" style="font-size:10pt" xml:space="preserve"> The Production of Space</hi><hi style="font-size:10pt" xml:space="preserve"> – how the monument organises our common space and what it communicates with its form. Furthermore, it problematises the historical revisionism regarding World War II, which manifests itself in the monument and through the processes associated with it. It examines how and why such a large state monument can be created regardless of the absence of a professional consensus that monuments actually have a therapeutic effect on traumatised and post-conflict societies. There is also no consensus that Slovenians are currently such a society at all. The monument is often referred to as a tribute to reconciliation, although there is also no consensus about the necessity for reconciliation, let alone about what such reconciliation may actually mean and what its elements should be.</hi></p>
        <p><hi style="font-size:10pt"> The text concludes with a deliberation on the role of art
            and art protagonists in the establishment of the monument based on vague and
            problematic premises.</hi></p></div></back>
    </text>
</TEI>