<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Mimohod blaga. Materialna kultura potrošniške družbe na
                    Slovenskem (ur. Andrej Studen). Ljubljana: Založba Inštituta za novejšo
                    zgodovino / Zbirka Vpogledi; 22, 2019.</title>
                <author>
                    <forename>Petra</forename>
                    <surname>Kavrečič</surname>
                </author>
            </titleStmt>
            <editionStmt>
                <edition><date>2020-04</date>
                </edition>
            </editionStmt>
            <publicationStmt>
                <publisher>
                    <orgName xml:lang="sl">Inštitut za novejšo zgodovino</orgName>
                    <orgName xml:lang="en">Institute of Contemporary History</orgName>
                    <address>
                        <addrLine>Privoz 11</addrLine>
                        <addrLine>SI-1000 Ljubljana</addrLine>
                    </address>
                </publisher>
                <pubPlace>http://ojs.inz.si/pnz/article/view/808</pubPlace>
                <date>2020</date>
                <availability status="free">
                    <licence>http://creativecommons.org/licenses/by-nc-nd/4.0/</licence>
                </availability>
            </publicationStmt>
            <seriesStmt>
                <title xml:lang="sl">Prispevki za novejšo zgodovino</title>
                <title xml:lang="en">Contributions to Contemporary History</title>
                <biblScope unit="volume">60</biblScope>
                <biblScope unit="issue">1</biblScope>
                <idno type="ISSN">2463-7807</idno>
            </seriesStmt>
            <sourceDesc>
                <p>No source, born digital.</p>
            </sourceDesc>
        </fileDesc>
        <encodingDesc>
            <projectDesc xml:lang="en">
                <p>Contributions to Contemporary History is one of the central Slovenian scientific
                    historiographic journals, dedicated to publishing articles from the field of
                    contemporary history (the 19th and 20th century).</p>
                <p>The journal is published three times per year in Slovenian and in the following
                    foreign languages: English, German, Serbian, Croatian, Bosnian, Italian, Slovak
                    and Czech. The articles are all published with abstracts in English and
                    Slovenian as well as summaries in English.</p>
            </projectDesc>
            <projectDesc xml:lang="sl">
                <p>Prispevki za novejšo zgodovino je ena osrednjih slovenskih znanstvenih
                    zgodovinopisnih revij, ki objavlja teme s področja novejše zgodovine (19. in 20.
                    stoletje).</p>
                <p>Revija izide trikrat letno v slovenskem jeziku in v naslednjih tujih jezikih:
                    angleščina, nemščina, srbščina, hrvaščina, bosanščina, italijanščina, slovaščina
                    in češčina. Članki izhajajo z izvlečki v angleščini in slovenščini ter povzetki
                    v angleščini.</p>
            </projectDesc>
        </encodingDesc>
        <revisionDesc>
            <listChange>
                <change>
                    <date>2020-04-16</date>
                    <name>Neja Blaj Hribar</name>
                    <desc>Pretvorba iz DOCX v TEI, dodatno kodiranje</desc>
                </change>
            </listChange>
        </revisionDesc>
    </teiHeader>
    <text>
        <front>
            <docAuthor>Petra Kavrečič</docAuthor>
        </front>
        <body>
            <figure>
                <graphic url="mimohod.jpg" height="350px"/>
            </figure>
            <p><hi rend="italic">Mimohod blaga. Materialna kultura potrošniške družbe na
                    Slovenskem</hi> je zbornik prispevkov pod uredništvom Andreja Studna, ki je
                izšel leta 2019 pri založbi Inštituta za novejšo zgodovino. V knjigi objavljena
                poglavja poudarjajo različne poglede in raziskovalne pristope na temo potrošništva.
                V ospredju sta zgodovinska perspektiva in raziskovalna optika, ki se ukvarja z
                vsakdanjim življenjem. Knjiga <hi rend="italic">Mimohod blaga</hi> vsekakor pomeni
                svež doprinos in vpogled v razvoj potrošniške družbe z različnih perspektiv, obenem
                pa sodobnemu bralcu pogosto nastavlja zrcalo. V današnji, izrazito potrošniško
                naravnani družbi, je zato ta tematika nadvse aktualna. Za razumevanje procesa razvoja
                potrošništva oziroma materialne kulture tega fenomena pa so objavljene razprave, ki
                marsikdaj in marsikako pojasnijo razvoj odnosa in konzumiranja materialnih dobrin,
                zelo dobrodošle. </p>
            <p>V uvodnem predgovoru urednik opozori na proces spreminjanja »odnosa ljudi do reči«,
                ki se v današnji »družbi« izobilja bistveno razlikuje od predmodernega obdobja.
                Transformacijo preteklega dojemanja materialnih dobrin v današnjo potrošnjo lahko
                ponazorimo z več primeri, ki so obravnavani v zborniku. Ker so nam danes na vsakem
                koraku na voljo številni izdelki, od živil, oblačil in obutve do gospodinjskih
                pripomočkov, da o nepogrešljivih digitalnih »igračkah« sploh ne govorimo, lahko
                skozi prizmo zgodovine raziskujemo, kako se je naš odnos do teh materialnih dobrin
                spremenil. Če so v preteklosti otroci večino svojih oblačil in obutve »podedovali«
                od starejših bratov in sester, ima danes vsak otrok svoj kup oblačil. Ko opazimo
                majhno luknjo na nogavicah, jih hitro zavržemo. Zakaj bi jih krpali, če nove stanejo
                    <hi rend="italic">le en evro</hi>. Čisto dober in delujoč mobilni telefon
                zavržemo (ali se nam praši v predalu), ker <hi rend="italic">moramo</hi> imeti
                zadnji model pametnega telefona. Zgodba gre lahko v nedogled. O tem, da s takim
                početjem ustvarjamo kupe odpadkov, raje niti ne govorimo. Dober primer odnosa do
                oblačil ali v tem primeru obutve, ki ji pomen raste vzporedno z njihovo
                ponošenostjo, nam da Veronika Zavrtanik, ki v svojem prispevku o najljubših <hi
                    rend="italic">allstarkah</hi> pokaže na funkcionalno in simbolno funkcijo, ki jo
                obutev nedvomno ima. Kot pravi, je »obravnava potrošnje materialnih dobrin brez
                razumevanja njihove vloge pri konstituiranju družbe in posameznikov [...]
                izpraznjena konteksta« (str. 201).</p>
            <p>Kako pa je prišlo do tega, kdaj in kje sta se začeli razvijati potrošniška kultura in
                množična potrošnja sploh, na posameznih študijah primera prikaže pričujoča knjiga. S
                pomočjo raziskave različnih materialnih dobrin lahko sledimo spreminjanju njihove
                vloge in pomena v družbi. Avtorice in avtorji prispevkov so se tako dotaknili tem,
                kot so materialne dobrine iz oporok 19. stoletja, kjer na podlagi analize izvemo,
                katerim dobrinam so tedaj dajali poseben pomen in po kakšnih merilih so jih
                zapuščali sorodnikom (Aleksander Žižek in Boris Golec). Seveda so se te bistveno
                razlikovale od tistih iz sredine 20. stoletja, ko v vsakdan delovnega človeka
                stopijo televizor, avtomobil in v gospodinjstvu nepogrešljiv pralni stroj (Jerneja
                Ferlež). Če avtomobil svet »približa« človeku, pa mu druga dva spremenita dinamiko v
                domačem okolju. K sodobni dnevni sobi nujno sodi televizor, ki skupaj s prostorom, v
                katerem je postavljen, postane središče doma (str. 89). Pri tem Jerneja Ferlež
                opozori tudi na spremembe dinamik v družbi in bivanjskih okoljih, ki jih nove
                dobrine prinesejo. V ta kontekst sodijo tudi spremembe v notranji opremi stanovanj
                in hiš. Pri razvoju kuhinjskega pohištva po drugi svetovni vojni se podrobneje
                ustavi Marta Rendla, ki poudari pomen serijske proizvodnje pohištva. V njenem
                primeru so to predvsem kuhinje, ki sledijo novim potrebam modernega človeka oziroma
                ženske, kajti »gospodinja delavka ne sme preveč časa porabiti v kuhinji« (str. 171).
                Tako je tudi stanovanjska oprema tista, ki prispeva k redefiniranju družbe, njenih
                interesov in potreb. V tem obdobju so na površje začele pronicati tudi potrebe otrok
                in mladostnikov, ki pa so v knjigi obravnavani z vidika šolstva pred drugo svetovno
                vojno. Dunja Dobaja se tako posveti medvojnemu obdobju, kjer na primeru šolskih učil
                in učnih pripomočkov poudari pomen tranzicije iz ene države v drugo (iz
                Avstro-Ogrske v Kraljevino SHS/Jugoslavijo). Pokaže, kako je šola pomembna za
                vzgajanje domoljubnih državljanov in kako se je v medvojnem obdobju spremenil pogled
                na poučevanje. Šola in pedagoški proces »naj bi učence spodbujala k aktivnemu
                sodelovanju pri pouku ter jih navajala na samostojnost in samoiniciativnost« (str.
                77). Njen prispevek je mogoče aplicirati tudi na kasnejše obdobje in nastope novih
                družbenopolitičnih okolij (povojna Jugoslavija, samostojna Slovenija), ki po šolskih
                učilih učinkovito širijo svojo politično agendo. </p>
            <p>Prispevki se posvečajo tudi drugim vidikom materialne kulture in poudarijo doprinos
                mehanizacije na različnih področjih, kot denimo v kmetijstvu ali gasilski
                dejavnosti. Traktor je, podobno kot orodja v gospodinjstvu (že omenjeni pralni stroj
                pa na primer hladilnik in hladilna omara), prinesel velike spremembe pri načinu,
                hitrosti in učinkovitosti delovnega procesa na polju. Ne nazadnje pa je pomembna
                njegova simbolna vrednost v prelomu s tradicijo. Traktor je namreč po koncu druge
                svetovne vojne »postal simbol novih časov in napredka« (str. 124) ter za povojno
                družbeno ureditev »sredstvo politične prevzgoje in kulturnega vzpona« (str. 125,
                Meta Remec). Tehnologija je nedvomno prodrla tudi na področje gasilske dejavnosti.
                Ana Kladnik je s pomočjo zgodovinske premice pokazala na pomen delovanja
                prostovoljnih gasilskih društev in sistema njihovega financiranja v okviru različnih
                držav (habsburška monarhija, Kraljevina SHS/Jugoslavija, druga Jugoslavija in
                samostojna Slovenija). Predvsem pa je poudarila pomen društev in njihovo
                prepletenost z lokalnim okoljem. </p>
            <p>Ker je materialna kultura širok pojem in povezana z družbo in njenimi uporabniki,
                lahko posega na različne ravni vsakdanjega življenja. Zato je primerno govoriti tudi
                o spremembah v prehrambeni industriji in proizvodnji živil, njihovi hrambi in
                priljubljenosti ter razširjenosti izdelkov za prehrano. Tako v obdobju po drugi
                svetovni vojni ne moremo mimo priljubljenih paštet, kjer pa Jurij Hadalin poseže
                globlje od površja in pokaže na spreminjajočo se strukturo trgovinske živilske
                prodaje v povojnem obdobju, ki je temeljito predrugačila načine kupovanja. </p>
            <p>Nepogrešljivi del potrošnje predstavlja razvoj oglaševalske industrije, ki ga skozi
                razstavno dejavnost in prodajne kataloge (primer trgovine Stermecki) poudarita
                Andrej Studen in Marija Počivavšek. S pogledom na razvoj razstavne dejavnosti Andrej
                Studen le to označi kot medij industrijske in potrošniške družbe 19. stoletja, kot
                učinkovito sredstvo »poduka o industrijskih razmerah, o razvoju in zmogljivosti« ter
                popularizacije »dosežkov moderne industrije nasploh« (str. 27). Razstave so bile
                torej posrednice pri oglaševanju raznovrstnih produktov in spodbujevalke njihove
                potrošnje. Primer dobre oglaševalske strategije predstavljajo tudi prodajni
                katalogi, kjer Marija Počivavšek z analizo katalogov trgovine Stermecki iz Celja
                ilustrira uspešno prodajno strategijo iz prve polovice 20. stoletja.</p>
            <p>Prispevkom v zborniku, ki se dotikajo materialne kulture in spreminjanja odnosa do te
                skozi čas, uspe sestaviti zanimive zgodbe različnih vidikov vsakdanjega življenja
                pretekle in sodobne potrošniške družbe. K materialni kulturi potrošnje sodi tudi
                »kupovanje« še tako neotipljivega in duhovnega, kot je <hi rend="italic">sreča</hi>,
                ki je sodobnemu človeku »na voljo« in jo lahko kupi na podlagi učinkovite
                promocijske strategije (Daša Ličen). Avtorica na primeru trženja »hygge« – čarobnega
                recepta za dosego sreče, miru in nostalgičnih »dobrih starih časov« – pokaže, kako
                se nekaj na videz nematerialnega lahko prelevi v tržno dobrino ali trgovsko
                znamko.</p>
            <p>V sodobnem času je dostopnost materialnih dobrin veliko večja kot v preteklosti.
                Vendar smo v pomladi 2020 priča »neprostovoljnemu« preobratu v vedenjskih vzorcih,
                ki vplivajo na naše potrošniške navade in (morda) tudi na naš odnos do materialnih
                dobrin. Soočeni z drugačnim načinom življenja pod geslom »ostani doma« ugotavljamo,
                da v trgovino lahko res gremo le enkrat tedensko ali celo redkeje in kljub temu <hi
                    rend="italic">preživimo</hi>. Zmoremo tudi brez nakupa drugih, življenjsko ne
                nujnih dobrin. Imamo torej priložnost, da temeljito razmislimo o naših navadah
                (razvadah) in vrednotenju materialnih dobrin. Morda se pri tem lahko ozremo v
                preteklost in pričujoča knjiga je pri tem dobra izbira. </p>
        </body>
    </text>
</TEI>
